<?xml version="1.0" encoding="gb2312"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=gb2312" />
<title>四库全书总目提要_卷六十五・史部二十一○史钞类</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<script src="../../js/dm.js" type="text/javascript"></script>
<link href="../../css/wap2011.css" rel="stylesheet" type="text/css" />
<script src="http://apps.bdimg.com/libs/jquery/2.1.4/jquery.min.js"></script>
</head>
<body class="body">
<div class="mtop"> <a href="../../m_sbkk8_default.html" class="mindex"><img src="http://m.sbkk8.com/images/mindex.png" alt="回主页" /></a>
  <div class="mTitle"><a href="../../m_sbkk8_default.html" class="htitle1">天涯知识库</a> ・ <a href="sikuquanshuzongmutiyao_2.html">四库全书总目提要</a></i></div>
  <span class="mmenu" id="mmenu"><img src="http://m.sbkk8.com/images/mmenu.png" alt="目录" /></span> </div>
<div class="mnav" id="mnav"> <a href="../../m_sbkk8_default.html" targent="_blank">首页</a> <a href="../../zuowen/zuowen_2.html" targent="_blank">作文</a> <a href="../gudai_2.html" targent="_blank">古代文学</a> <a href="../../jiankangbaojian/jiankangbaojian.html" targent="_blank">健康保健</a> <a href="../../jiankangyinshi/jiankangyinshi_2.html" targent="_blank">健康饮食</a> <a href="../../xiandai/xiandai.html" targent="_blank">现代小说</a> <a href="../../gushihui/gushihui_2.html" targent="_blank">故事会</a> <a href="../../waiguo/waiguo_2.html" targent="_blank">外国文学</a> <a href="../../shenghuochangshi/shenghuochangshi.html" targent="_blank">生活常识</a> <a href="../../meirongyangsheng/meirongyangsheng_2.html" targent="_blank">美容知识</a> <a href="../../lishigushi/lishigushi_2.html" targent="_blank">历史故事</a> <a href="http://m.sbkk8.com/wangluoxiaoshuo/" targent="_blank">网络小说</a> <a href="../../juqingjianjie/juqingjianjie.html" targent="_blank">剧情简介</a> <a href="../../wangmingdaquan/wangmingdaquan.html" targent="_blank">网名大全</a> <a href="../../shuoshuo/shuoshuo.html" targent="_blank">说说大全</a> <a href="../../caipudaquan/caipudaquan.html" targent="_blank">菜谱大全</a>  </div>
<div class="search searchtop">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01 content02">
  <script src="../../js/pic.js" type="text/javascript"></script>
</div>
<div class="daohang"><strong>位置:</strong><a href='http://3g.sbkk8.com/'></a> > <a href='../gudai_2.html'>古代文学</a> > <a href='sikuquanshuzongmutiyao_2.html'>四库全书总目提要</a> > </div>
<div class="kind">
  <h1 class="h11">卷六十五・史部二十一○史钞类</h1>
</div>
<div class="articleContent"> <p>





帝魁以後书，凡三千二百四十篇，孔子删取百篇。此史钞之祖也。《宋志》始自立门。然《隋志・杂史类》中有《史要》十卷，注“汉桂阳太守卫飒撰，约《史记》要言，以类相从”。又有《三史略》二十卷，吴太子太傅张温撰。嗣後专钞一史者，有葛洪《汉书钞》三十卷、张缅《晋书钞》三十卷。合钞众史者，有阮孝绪《正史削繁》九十四卷。则其来已古矣。沿及宋代，又增四例。《通鉴总类》之类，则离析而编纂之。《十七史详节》之类，则简汰而刊削之。《史汉精语》之类，则采摭文句而存之。《两汉博闻》之类，则割裂词藻而次之。迨乎明季，弥衍馀风。趋简易，利剽窃，史学荒矣。要其含咀英华，删除冗赘，即韩愈所称记事提要之义，不以末流芜滥责及本始也。博取约存，亦资循览。若倪思《班马异同》惟品文字，娄机《班马字类》惟明音训，及《三国志文类》总汇文章者，则各从本类，不列此门。</p>
<p>△《两汉博闻》・十二卷（两淮盐政采进本）</p>
<p>明嘉靖中黄鲁曾刊本。不著撰人名氏。案晁公武《读书志》，乃宋杨侃所编也。侃，钱塘人，端拱中进士，官至集贤院学士。晚为知制诰，避真宗旧讳，更名大雅。是编摘录前後《汉书》，不依篇第，不分门类。惟简择其字句故事列为标目，而节取颜师古及章怀太子《注》列於其下。凡《前汉书》七卷、《後汉书》五卷。虽於史学无关，然较他类书采摭杂说者，究为雅驯。《後汉书》中间有引及《前汉书》者，必标颜师古字。而所引梁刘昭《续汉志注》，乃与《章怀注》无别，体例未免少疏。至所列纪传篇目，亦往往多有讹舛。然如《四皓》条下引《颜师古注》曰：“四皓称号，本起於此，更无姓名可称。盖隐居之人，匿迹远害，不自标显，秘其氏族，故史传无得而详。至於皇甫谧、圈称之徒及诸地理书说，竟为四人安姓字。自相错互，语又不经。班氏不载於书，诸家皆臆说。今并弃略，一无取焉”云云。明监本《汉书注》竟佚此条，惟赖此书幸存，则亦非无资考证者矣。</p>
<p>△《通鉴总类》・二十卷（安徽巡抚采进本）</p>
<p>宋沈枢撰。枢字持要，德清人，绍兴间进士，官至太子詹事、光禄卿，谥宪敏。是书乃其致仕时所编。取司马光《资治通鉴》事迹，仿《册府元龟》之例，分为二百七十一门。每门各以事标题，略依时代前後为次，亦间采光《议论》附之。所分门目，颇有繁碎。如《赏罚》门外又立《贬责》、《功赏》二门，《外戚》门外又立《贵戚》一门，《近习》门外又立《宠亻幸》一门，《隐逸》门外又立《高尚》一门，《积善》门外又立《阴德》一门者，不一而足。又如安重荣奏请逾分不过骄蹇，乃以此一条别立《僭窃》一门，则配隶不确。东周下迄五代，兴废不一，乃独取申彻论燕必亡、黄泓论燕必复二条，立为《兴废》一门，则疏漏太甚。然《通鉴》浩博，猝难尽览。司马光尝言惟王胜之曾读一过，馀人不能数卷即已倦睡。则采摭精华，区分事类，使考古者易於检录。其书虽陋，亦不妨过而存之也。嘉定中锓版潮阳，楼钥尝为之序。元至正中浙江行省重刊，周伯琦又序之。二人皆博物君子，而肯以文章弁其首，殆以操觚数典，尚有一壶千金之用欤。</p>
<p>△《南史识小录》・八卷、《北史识小录》・八卷（浙江巡抚采进本）</p>
<p>国朝沈名荪、朱昆田同编。名荪字涧芳，钱塘人。昆田字文盎，秀水人，彝尊之子也。是书仿《两汉博闻》之例，取《南北二史》，摘其字句之鲜华，事迹之新异者，摘录成编。不分门目，惟以原书次第胪列，而各著其篇名。亦不加训释，惟摘取数字标目，以原文载於其下，著是语之缘起而已。《文献通考》载陈正敏之言曰：李延寿作《南北史》，粗得作史之体。故《唐书》本传亦谓其删略秽词，过本书远甚。然好述妖异兆祥谣谶，特为繁猥。又引司马光之言，亦谓李延寿《书》於礻几祥诙嘲小事，无所不载。盖自沈约《宋书》以下，大抵竞标藻采，务摭异闻，词每涉乎俪裁，事或取诸小说。延寿因仍旧习，未尽湔除，宜为论者之所惜。然揆以史体，固曰稍乖，至於赋手取材，诗人隶事，则樵苏渔猎，捃拾靡穷。此譬如冉瘤为病，而制枕者反贵其文理也。名荪等撷其精华，以备选用，使遗文琐事，披卷灿然。其书虽作自近人，其所采录则皆唐以前事，与《艺文类聚》诸书约略相似。存以备考，愈於冗杂之类书多矣。</p>
<p>──右“史钞类”三部、四十八卷，皆文渊阁著录。</p>
<p>○史钞类存目</p>
<p>△《史记法语》・八卷（浙江巡抚采进本）</p>
<p>宋洪迈编。迈字景卢，鄱阳人，绍兴乙丑中博学鸿词科，官至端明殿学士，谥文敏，事迹具《宋史》本传。是编於《史记》百三十篇内，自二字以上，句法古隽者，依次标出，亦间录旧注。盖与《经子法语》等编同以备修词之用。《书录解题》载之《类书类》，称十八卷。此本乃止八卷，似非完书。然卷末有题识一行云：“淳熙十二年二月刊於婺州。”是当时刊本实止八卷，《书录题解》所载，衍一“十”字明矣。</p>
<p>△《南朝史精语》・十卷（浙江汪启淑家藏本）</p>
<p>宋洪迈撰。迈於诸书多有节本。其所纂辑，自《经子》至《前汉》皆曰《法语》，自《後汉》至《唐书》皆曰《精语》。此所摘宋、齐、梁、陈四朝史中之语也。凡《宋书》四卷、《齐书》三卷、《梁书》二卷、《陈书》一卷。其去取多不可解。即以卷首《宋本纪》考之，如《桓玄与刘迈书》有云：“北府人情云何，近见刘云何所道”，乃独摘“北府人情云何”句。《宋顺帝反正诏》曰：“故顺声一唱，二溟卷波，英风振路，宸居清翳”，乃独摘“二溟卷波”句。高祖北讨，加领征将军，司、豫二州刺史，以世子为徐、兖二州刺史，下书有云：“今当奉辞西旆，有事关中，弱嗣叨蒙，复忝今授”，乃独摘“复忝今授”四字。又如《加高祖九锡》策文，骈词丽句，叠出不穷，乃独摘“出藩入辅，锋无前对”二句。盖南宋最重词科，士大夫多节录古书，以备遣用。其排比成编者，则有王应麟《玉海》、章俊卿《山堂考索》之流。巾箱秘本，本非著书，不幸而为人所传者，则有如此类。後人以其名重存之，实非其志也。以流传已久，姑存其目，实则无可采录。惟其中所录《宋书》，《本纪》第一，《列传》第二、第三，《志》第四，《志》反在《列传》之後。考刘知几《史通》曰：“旧史以《表》、《志》之帙，分於《纪》、《传》之间。降及蔚宗，肇加厘革。沈、魏继作，相与因循。今北监版《魏书》，《志》在《列传》後，是其显证，与《史通》合。而《宋书》则移其次第，列於《纪》、《传》之间。观迈所序，犹从古本。知几之言不妄，是则可资考证之一端。十卷之中，惟此一节足取耳。</p>
<p>△《十七史详节》・二百七十三卷（浙江巡抚采进本）</p>
<p>宋吕祖谦编。祖谦有《古周易》，已著录。此盖其读史时删节备检之本，而建阳书坊为刻而传之者。凡《史记》二十卷、《西汉书》三十卷、《东汉书》三十卷、《三国志》二十卷、《晋书》三十卷，《南史》二十五卷、《北史》二十八卷、《隋书》二十卷、《唐书》六十卷、《五代史》十卷。前冠以《疆理》、《世系》、《纪年》之图。所录大抵随时节抄，不必尽出精要。如《东汉》、《晋》二史内，四言赞语，於本书已属赘拇骈枝，乃一概摘存，殊为冗杂。又如《北史》纪传为隋代而作者，业已并入《隋书》，乃独《四夷》一传仍及隋事，而《隋书》内遂删去之，为例亦间有不纯。然南宋诸儒，大抵研究性命，而轻视史学。故朱子作《贡举私议》，欲分年试士，以《史记》、《两汉》为一科，《三国》、《晋书》、《南北史》为一科，《新旧唐书》、《五代史》为一科。盖虚谈无实之弊，朱子亦深虑之矣。祖谦虽亦从事于讲学，而淹通典籍，不肯借程子玩物丧志之说，以文饰空疏。故朱子称其史学分外仔细。附存其目，俾儒者知前人读书，必贯彻首尾。即所删节之本，而用功之深至，可以概见。则此二百七十三卷者，虽不能尽诸史之全，而足以为宋儒不废史学之明证也。</p>
<p>△《东汉精华》・十四卷（衍圣公孔昭焕家藏本）</p>
<p>宋吕祖谦撰。是编乃其《两汉精华》之一。即范氏之书摘其要语而论之，或比类以明之。於光武、明、章、和四帝《纪》尤为详悉。所略者惟《表》、《志》耳。然不具事之始末，所论每条仅一二语，略抒大意，亦不申其所以然。盖是书乃阅史之时摘录於册，以备文章议论之用。後人重祖谦之名，因而刊之。与洪迈《经史法语》均非有意著书者也。</p>
<p>△《诸史提要》・十五卷（内府藏本）</p>
<p>宋钱端礼撰。端礼字处和，临安人，吴越王ㄈ六世孙，荣国公忱之子。少以恩荫入仕，累官至参知政事，兼权知枢密院事。以庄文太子妃父罢为资政殿太学士。再知宁国，移绍兴，复以观文殿学士提举洞霄宫。卒谥忠肃。事迹具《宋史》本传。是书乃取诸史之文可资词藻者，按部采摘，汇辑成编。各以一二语标题，而分注其首尾於下。凡《史记》一卷、《前汉书》二卷、《後汉书》二卷、《三国志》一卷、《晋书》三卷、《南史》一卷、《北史》一卷、《新唐书》三卷、《五代史》一卷。其著录於《宋史・艺文志》者，与此本卷目相同。前有其门人刘孝韪《序》，不著年月。详其词意，盖端礼为参政时所刊行也。其体例颇与洪迈《史汉法语》、《诸史精语》相近。陈振孙《书录解题》尝讥其泛然录钞，毫无义例。盖南宋最尚词科，以妃青俪白相高，故当时有此抄书之学也。</p>
<p>△《汉隽》・十卷（江苏巡抚采进本）</p>
<p>宋林越撰。案陈振孙《书录解题》载此书，卷数与今相符，而注称“括苍林钺”。《处州府志》亦载林钺。此本则皆作林越，未详孰是也。其书取《汉书》中古雅之字，分类排纂为五十篇。每篇即以篇首二字为名，亦间附原注。前有绍兴壬午越《自序》，称大可以详其事，次可以玩其词。然割裂字句，漫无端绪，而曰可详其事，其说殊夸。後有延谈申袁桷重刻《跋》，称《汉隽》之作，盖为习宏博便利，斯为定论矣。</p>
<p>△《元史节要》・十四卷（两淮盐政采进本）</p>
<p>明张九韶撰。九韶字美和，清江人。洪武十年，以荐为国子助教，升翰林院编修。是编因当时所修《元史》版藏内府，人间多不得见。於是仿曾先之《十八史略》例，节其要为一书。其编年系事，则仍用《通鉴》之体。前有洪武甲子《自序》一篇。然纪载多不具首尾，未为该备。且此书成於洪武间，而《顺帝纪》内多有称“明太祖高皇帝”者，疑其经後人所改窜，非九韶原本也。</p>
<p>△《两晋南北奇谈》・六卷（两江总督采进本）</p>
<p>旧本题宋王涣撰。涣为仁宗庆历末睢阳五老之一。王辟之《渑水燕谈》，称其官为太子宾客，祝穆《事文类聚》载钱明逸《五老会诗序》，称为太原人，其事迹则未详。然世仅传涣《五老会诗》一首，不闻其著此书。郑樵以下诸家书目，亦不著录。考太学进士题名碑，弘治丙辰科有王涣，象山人。《明史・艺文志》有涣所著《墨池手录》三卷。此本自称墨池王涣，与墨池之号相合，知此书为明王涣撰。其称太原，盖举郡望耳。其书摘录《晋书》以下八史琐语杂事。王士祯《居易录》称，尝见书贾携《两晋奇谈》，不云谁作，疑即此书也。</p>
<p>△《分类通鉴》・四卷（两江总督采进本）</p>
<p>不著撰人名氏。明弘治中河间知府施骺於郡斋，亦不云谁作。其书分类猥杂，标题温，盖即《通鉴总类》之节本，又沈枢之重亻台矣。</p>
<p>△《读书漫笔》・十八卷（两淮马裕家藏本）</p>
<p>明方澜撰。澜，莆田人，正德丁丑进士，官礼部郎中。是书上自《汉书》，下迄《唐书》，随笔采摘其字句，兼及训诂，亦时论断其是非，发明殊鲜。</p>
<p>△《诸史品节》・三十九卷（两江总督采进本）</p>
<p>明陈深编。深有《周礼训隽》，已著录。是书所采，自《国语》以及《後汉书》，皆随意杂钞，漫无体例。</p>
<p>△《史纂左编》・一百二十四卷（安徽巡抚采进本）</p>
<p>明唐顺之撰。顺之有《广右战功录》，已著录。是书以历代正史所载君臣事迹，纂集成编。别立义例，分《君》、《相》、《名臣》、《谋臣》、《后》、《公主》、《戚》、《储》、《宗》、《宦》、《幸》、《奸》、《篡》、《乱》、《莽》、《镇》、《夷》、《儒》、《隐逸》、《独行》、《烈妇》、《方技》、《释》、《道》凡二十四门。其意欲取千古兴衰治乱之大者，切著其所以然，故其体与他史稍异。然其间详略去取，实有不可解者。如《君纪》只列汉、唐、宋三朝，偏安者皆不得与，而隗嚣、公孙述、李筠、李重进诸人乃反附入。於列代宦官酷吏叙之极详，固将以垂鉴戒，而唐之杨复恭、来俊臣、周兴等尤为元恶巨憝，乃反见遗。又以房游中兴之相、高骈为平乱之将，褒贬既已失平。以纥石烈为人名，姓氏几於莫辨。其他妄为升降，颠倒乖错之处，不可胜言。殆与李贽之《藏书》狂诞相等。乃贽《书》世犹多相诟病，而是编独未有纠其失者，殆震於顺之之名，不敢议欤。</p>
<p>△《史记钞》・六十五卷（两江总督采进本）</p>
<p>明茅坤编。坤有《徐海本末》，已著录。是编删削《史记》之文，亦略施评点。然坤虽好讲古文，恐未必能刊正司马迁也。</p>
<p>△《史要编》・十卷（浙江范懋柱家天一阁藏本）</p>
<p>明梁梦龙编。梦龙字乾吉，真定人，嘉靖癸丑进士，官至吏部尚书，谥贞敏，事迹具《明史》本传。其书杂采诸史之文为《正史》三卷、《编年》三卷、《杂史》三卷、《史评》一卷。《自序》谓学者罕睹全史，是编上下数千载，盛衰得失之迹，大凡具在，盖为乡塾无书者设也。</p>
<p>△《左国腴词》・八卷（内府藏本）</p>
<p>明凌迪知撰。迪知字飨哲，乌程人，嘉靖丙辰进士，官至兵部员外郎。是编采《左传》、《国语》字句，分类编辑。凡《左传》五卷，为类四十；《国语》三卷，为类四十有三。所摘皆仅存一二语，既不具其始末，又不标为何人之言。且注与正文，混淆不辨。非惟不足以资考证，并不可以供ㄎ扌奢。与所撰《太史华句》、《两汉隽言》、《文选锦字》诸书，体例皆仿林越《汉隽》。而冗杂破碎，又出《汉隽》之下。如“以从欲鲜济”一语，列之《涧溪类》中，盖误以为“济川”之“济”也。是尚足与论乎？</p>
<p>△《太史华句》・八卷（浙江汪启淑家藏本）</p>
<p>明凌迪知编。是编成於万历丁丑。《明史・艺文志》著录，卷数与此本相同。皆摘《史记》字句，以类编次。司马迁史家巨擘，其文岂可以句摘，句又岂可以华目。盖王、李割剥秦、汉之风，至明季而未殄，故书肆尚镌此等书，以投时好耳。</p>
<p>△《两汉隽言》・十卷（内府藏本）</p>
<p>明凌迪知编。宋林越作《汉隽》，所采止於《西汉》。迪知因仿越体例，辑《後汉》故实，与越书合为一编，改题今名。自第一卷至十卷，皆林氏之旧，题曰《前集》。十一卷至十六卷，迪知所续者，题曰《後集》。采摭亦备。然不自为一书，而补葺旧本，创立新名，是则明人之结习矣。</p>
<p>△《四史鸿裁》・四十卷（通行本）</p>
<p>明穆文熙编。文熙有《七雄策纂》，已著录。是编选录《左传》十二卷、《国语》八卷、《战国策》八卷、《史记》十二卷，皆略注字义，无所发明，批点尤为温。其括此四书曰“四史”，亦杜撰无稽也。</p>
<p>△《全史论赞》・八十卷（江苏巡抚采进本）</p>
<p>明项笃寿编。笃寿有《小司马奏草》，已著录。是书以诸史浩繁，难於寻究，特撮其《论赞》，以备观览。凡《史记》七卷，《汉书》六卷，《後汉书》五卷，《三国志》三卷，《晋书》四卷，《宋书》、《南齐书》各三卷，《梁书》二卷，《陈书》、《魏书》各三卷，《北齐书》、《後周书》、《南史》各二卷，《北史》三卷，《隋书》二卷，《唐书》七卷，《五代史》五卷，《宋史》六卷，《辽史》、《金史》、《元史》各四卷。然读史必先知其事之始末，而後可断其人之是非。今笃寿惟存其《论》，使称善者不知其所以善，称恶者不知其所以恶，仍於读史者无益也。</p>
<p>（案此书皆取《论赞》，宜入《史评》，然皆摘录於诸史，非所自评也。故仍入之《史钞类》焉。）</p>
<p>△《宋史纂要》・二十卷（江苏巡抚采进本）</p>
<p>明王思义撰。思义字允明，松江人。《宋史》极为烦冗，是书仅删存二十卷，可谓约矣。然班、范皆号谨严，而两《汉书》卷帙犹富。宋之历年，几於匹汉，而缩为寥寥数卷，谓事增文省，殆必不然。至以《辽金史》附宋之後，等诸《晋书》之载刘、石，尤南北史臣互相诟厉之见，非公论也。</p>
<p>△《古今彝语》・十二卷（浙江巡抚采进本）</p>
<p>明汪应蛟撰。应蛟字潜夫，婺源人，万历甲戌进士，官至户部尚书，谥清简，事迹具《明史》本传。是书杂录史文，上起唐、虞，下迄於元，去取漫无义例，特兴之所至而已。</p>
<p>△《史书纂略》・二百二十卷（浙江巡抚采进本）</p>
<p>明马维铭撰。维铭字新甫，平湖人，万历庚辰进士，官至兵部职方司主事。是书取“二十一史”《本纪》、《列传》，各撮取大略，汇成一编。盖亦通史之例。然去取失宜，疏略太甚，非博非约，殆两无所居也。</p>
<p>△《史裁》・二十六卷（江苏巡抚采进本）</p>
<p>明吴士奇撰。士奇字无奇，歙县人，万历壬辰进士，官至太常寺卿。是书节录史文，始自春秋，迄於宋元，杂采旧论，亦间以己意断之。既非编年，又非纪传，惟随意抄撮而已。</p>
<p>△《史Δ》・十七卷（浙江巡抚采进本）</p>
<p>明谢肇氵制撰。肇氵制字在杭，福建长乐人，万历壬辰进士，官至广西右布政使，《明史・文苑传》附见《郑善夫传》中。是书摘“十七史”中隐僻字句。标列成编。凡一史为一卷。谓之“Δ”者，《自序》以为解结之义。人之有疑甚於结，故求其解而笔之也。然於《史》、《汉》、《三国》诸书，原有旧注者，所载尚为明晰。於《晋书》以下原本无注者，亦仅录旧文，绝无考证，仍不足以释学者之疑。则所云求其解者，亦徒虚语矣。</p>
<p>△《读史快编》・四十四卷（内府藏本）</p>
<p>明赵维寰撰。维寰字无声，平湖人，万历庚子举人。是书於诸史之中摘录其新异之事，始於《史记》，迄《新唐书》，割裂翦裁，漫无义例。</p>
<p>△《史脔》・二十五卷（两江总督采进本）</p>
<p>明余文龙编。文龙字起潜，古田人，万历辛丑进士，官南京工部主事。其书杂录旧史，儿词馍酰与《读史快编》正同。但《快编》止於《唐》，此则抄至《金》、《元》耳。</p>
<p>△《南北史钞》・（无卷数，两江总督采进本）</p>
<p>明周诗雅撰。诗雅字廷吹，武进人，万历己未进士。是编摘录《南北史》新奇纤佻之事，以为谈助，然不及後来沈名荪、朱昆田书之有条理。</p>
<p>△《二十一史论赞辑要》・三十六卷（浙江巡抚采进本）</p>
<p>明彭以明编。以明，庐陵人，万历中诸生。是编采录诸史《论赞》，以课其子。抄撮之学，非读史之正法也。</p>
<p>△《史品赤函》・四卷（浙江巡抚采进本）</p>
<p>明陈仁锡编。仁锡有《系词十篇书》，已著录。是编所录，上起古初，下迄於《晋书》，或采其文，或节录一二事，茫无义例。尤时时参以伪撰。如《愠び龊Σ磺》一篇，不知其从何来，而《刘聪辱怀愍》一篇，称聪为汉昭烈玄孙，云出《续三国志》，亦未见有是书也。</p>
<p>△《读史集》・四卷（江苏周厚鲇家藏本）</p>
<p>明杨以任撰。以任字维节，瑞金人，崇祯辛未进士，官国子监博士。是编摘诸史中事迹之可快可恨及有胆有识者，分为《快》、《恨》、《胆》、《识》四集，每条下略缀评语，词多佻纤。</p>
<p>△《宋史存》・二卷（浙江鲍士恭家藏本）</p>
<p>明文德翼撰。德翼字用昭，德化人，崇祯甲戌进士，官嘉兴府推官。是编采掇《宋史列传》，而删润其文。始於宗泽，终於文天祥。盖福王时所作，故独寓意於绍兴以後云。</p>
<p>△《读史汉翘》・二卷（浙江吴玉墀家藏本）</p>
<p>明施端教编。端教字匪莪，泗州人。是书取《史》、《汉》中字句新异者，编录成帙。盖仿林越《汉隽》、洪迈《史记法语》、《西汉法语》例，然卷帙无多，分类繁琐，殊无益於考证。</p>
<p>△《二十一史论赞》・三十六卷（浙江巡抚采进本）</p>
<p>明沈国元编。国元字飞仲，吴县人。是书摘录“二十一史”《论赞》，加以圈点评识，全如批选时文之式。以为评史，则《纪传》所载，非《论赞》所能该，事无始末，何由信其是非；以为论文，则《晋书》以下八史以及《宋》、《辽》、《金》、《元》四史岂可以为文式哉，真两无取也。</p>
<p>△《三国史瑜》・八卷（浙江巡抚采进本）</p>
<p>明张毓睿撰。毓睿字圣初，钱塘人。是书成於崇祯癸未。于陈寿《三国志》中择其事迹较著者，条分件系，缀以评语。自汉献帝初平元年迄建安二十五年，分国未定，仍称季汉。自魏黄初元年迄咸熙元年，三国并建，则称三国。凡《晋书》中事属魏朝者，亦采入以补其阙。既非纪传，又非编年，了无伦绪。又於曹操既改称名，而编年又以为魏主，体例亦自相矛盾。评语多取锺惺之说，其所宗尚可知也。</p>
<p>△《史书》・十卷（浙江巡抚采进本）</p>
<p>明姚允明撰。允明字汝服，休宁人。是书自三皇以讫元代，摭采史文，节缩成编。前有张溥、吴应箕二《序》，盖亦依附复社者。故书止十卷，而卷首列参阅姓氏至二百八十三人。其声气标榜，可以概见。《应箕序》至谓其撰言简奥近《尚书》，是何言欤？</p>
<p>△《廿一史识馀》・三十七卷（浙江汪启淑家藏本）</p>
<p>明张墉撰。墉字石宗，钱塘人。是编一名《竹香斋类书》。摘录“二十一史”佳事隽语，分类排纂，共五十七门。末又附《补遗》一门。略仿《世说》之体，而每条下皆注原史之名。其发凡讥何氏《语林》滥及稗官。然《世说新语》古来本列小说家，实稗官之流。而责其滥及稗官，是犹责弓人不当为弓，矢人不当为矢也。且所重乎正史者，在於叙兴亡，明劝戒，核典章耳。去其大端而责其琐事，其去稗官亦仅矣。</p>
<p>△《史异编》・十七卷（两江总督采进本）</p>
<p>明俞文龙撰。文龙，晋江人。其书以诸史所载灾祥神怪汇为一编。既非占验之书，又无与学问之事，徒见其好怪而已。</p>
<p>△《读史蒙拾》・一卷（副都御史黄登贤家藏本）</p>
<p>国朝王士禄编。士禄字子底，号西樵，新城人，顺治壬辰进士，官至吏部考功司员外郎。是书取诸史新颖之语，标数字为题，而录其本文於後，亦洪迈《经史法语》之类。然书止一卷，聊以寓意而已，实未竟其事。曰《蒙拾》者，取刘勰《文心雕龙・辨骚篇》“童蒙者拾其香草”句也。</p>
<p>△《史纬》・三百三十卷（内府藏本）</p>
<p>国朝陈允锡撰。允锡字菊，晋江人，顺治己未，以荐举授平湖县知县。是书盖仿吕祖谦《十七史详节》之意。然祖谦但撷取菁华，以便省览。允锡则多所改窜於其间。有合并重复者。如周秦以前入《史记》，而汉高祖以至武帝则割入《汉书》。《宋》、《齐》、《梁》、《陈》、《魏》、《齐》、《周》、《隋》八史则与《南北二史》参考归一。其馀表志纪传互见者，亦悉从汰除之类是也。有删削繁冗者。如《宋史》宗室世系但系族谱，《元史・刑法志》全抄律文，及但叙官阀无褒贬之《列传》是也。有更易旧第者。如退魏於蜀後，削二牧於昭烈之前，移吕布、二袁、刘表於东汉之类是也。有窜改旧名者。如项羽、吕后、武后不称《本纪》，宋留从效、陈洪进不称《世家》之类是也。其他如《新唐书》则点正其文句，《元史・食货志》则连属其篇次者，为数尤多。卷帙浩繁，用力可谓勤至。然其中繁简失度，分合无义者，亦尚不少。盖网罗百代，其事本难。梁武帝作《通史》六百卷，刘知几深以为讥。司马光《进通鉴表》，亦称其中殛酰不能自保。允锡此书，积毕生之力为之，而卒之不协於体要，固其所矣。</p>
<p>△《两晋南北集珍》・六卷（浙江巡抚采进本）</p>
<p>国朝陈维崧撰。维崧字其年，宜兴人，康熙己未召试博学鸿词，授翰林院检讨。维崧以四六擅名。此书采南北朝故实，各加标目，盖即以备骈体采掇之用。前有《自序》，作於康熙丙辰，乃未举制科之前四年也。</p>
<p>──右“史钞类”四十部、一千六百十九卷，内一部无卷数，皆附《存目》。 






</p> </div>
<ul class="pagelist">
  <span class="todown1"><a href='216040_2.html' class='pagedaohang'>【上一篇】<i>:卷六十六・史部二十二○载记类</i></a></span><span class="tomenu"><a href="sikuquanshuzongmutiyao_2.html" title="四库全书总目提要" class="returnIndex">【回目录】</a>
</span><span class="toup1"><a href='216038_2.html' class='pagedaohang'>【下一篇】<i>：卷六十四・史部二十○传记类存目六</i></a></span>
</ul>
<div class="content01">
  <script src="../../js/bottom.js" type="text/javascript"></script>
</div>
<div class="kind">
  <h2>推荐阅读</h2>
</div>
<div class="index_list">

<a href="../sidawenxuemingzhu/sidawenxuemingzhu_2.html" target="_blank">四大文学名著<i>></i></a>

<a href="../tangshi/tangshi_2.html" target="_blank">唐诗<i>></i></a>

<a href="../songci/songci_2.html" target="_blank">宋词<i>></i></a>

<a href="../zhuzibaijia/zhuzibaijia_2.html" target="_blank">诸子百家<i>></i></a>

<a href="../shishu/shishu_2.html" target="_blank">史书<i>></i></a>

<a href="../gudaiyishu/gudaiyishu_2.html" target="_blank">古代医书<i>></i></a>

<a href="../fujingdaquan/fujingdaquan_2.html" target="_blank">佛经大全<i>></i></a>

<a href="../mengxue/mengxue_2.html" target="_blank">蒙学<i>></i></a>

<a href="../yijingshuji/yijingshuji_2.html" target="_blank">易经书籍<i>></i></a>

<a href="../gudaibingshu/gudaibingshu_2.html" target="_blank">古代兵书<i>></i></a>

</div>
<div class="content01">
  <script src="../../js/image3.js" type="text/javascript"></script>
</div>
<div class="kind">
  <h2>阅读分类导航</h2>
</div>
<div class="bot"> <a href="../sidawenxuemingzhu/sidawenxuemingzhu_2.html" targent="_blank">四大文学名著</a><a href="../tangshi/tangshi_2.html" targent="_blank">唐诗</a><a href="../songci/songci_2.html" targent="_blank">宋词</a><a href="../zhuzibaijia/zhuzibaijia_2.html" targent="_blank">诸子百家</a><a href="../shishu/shishu_2.html" targent="_blank">史书</a><a href="../gudaiyishu/gudaiyishu_2.html" targent="_blank">古代医书</a><a href="../fujingdaquan/fujingdaquan_2.html" targent="_blank">佛经大全</a><a href="../mengxue/mengxue_2.html" targent="_blank">蒙学</a><a href="../yijingshuji/yijingshuji_2.html" targent="_blank">易经书籍</a><a href="../gudaibingshu/gudaibingshu_2.html" targent="_blank">古代兵书</a> </div>

<div id="message"><div id="notice" style="color:red">亲爱的网友，祝您阅读快乐！<p style="text-align:center"><input type="button" onclick="location.href='http://m.sbkk8.com/gudai/sikuquanshuzongmutiyao/216039.html'" class="btn" value="点击继续访问"><br></p></div></div><script type="text/javascript">$("#message").hide();</script>

<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="../../book_sbkk8_default.html">电脑版</a></p>
    <p>天涯知识库</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.baidu.com/hm.js?441a619c850df81cb1481f048dd5e631";var s = document.getElementsByTagName("script")[0]; s.parentNode.insertBefore(hm, s);})();</script></span>

<script>
$(function(){
  $("#myindex_1").live("click",function(){
	  $("iframe:last").prev().remove();
	  $("iframe:last").before('<div style="background:rgba(0,0,0,0.1);position:absolute;top:0px;right:0px;width:20px;text-align:center;color:#ffffff;font-size:12px;line-height:20px;font-family:Arial;height:20px;z-index:2147483647;">X</div>')
	  
  });		
  $("body").append("<a id='myindex_1' href='216039_2.html#'></a>");;
  $("#myindex_1").click();
}) 	
</script>
</body>
</html>