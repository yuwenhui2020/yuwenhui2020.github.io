<?xml version="1.0" encoding="gb2312"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=gb2312" />
<title>四库全书总目提要_卷一百一・子部十一○法家类</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<script src="/js/dm.js" type="text/javascript"></script>
<link href="/css/wap2011.css" rel="stylesheet" type="text/css" />
<script src="http://apps.bdimg.com/libs/jquery/2.1.4/jquery.min.js"></script>
</head>
<body class="body">
<div class="mtop"> <a href="/" class="mindex"><img src="/images/mindex.png" alt="回主页" /></a>
  <div class="mTitle"><a href="/" class="htitle1">天涯知识库</a> ・ <a href="/gudai/sikuquanshuzongmutiyao/">四库全书总目提要</a></i></div>
  <span class="mmenu" id="mmenu"><img src="/images/mmenu.png" alt="目录" /></span> </div>
<div class="mnav" id="mnav"> <a href="/" targent="_blank">首页</a> <a href="/zuowen/" targent="_blank">作文</a> <a href="/gudai/" targent="_blank">古代文学</a> <a href="/jiankangbaojian/" targent="_blank">健康保健</a> <a href="/jiankangyinshi/" targent="_blank">健康饮食</a> <a href="/xiandai/" targent="_blank">现代小说</a> <a href="/gushihui/" targent="_blank">故事会</a> <a href="/waiguo/" targent="_blank">外国文学</a> <a href="/shenghuochangshi/" targent="_blank">生活常识</a> <a href="/meirongyangsheng/" targent="_blank">美容知识</a> <a href="/lishigushi/" targent="_blank">历史故事</a> <a href="/wangluoxiaoshuo/" targent="_blank">网络小说</a> <a href="/juqingjianjie/" targent="_blank">剧情简介</a> <a href="/wangmingdaquan/" targent="_blank">网名大全</a> <a href="/shuoshuo/" targent="_blank">说说大全</a> <a href="/caipudaquan/" targent="_blank">菜谱大全</a>  </div>
<div class="search searchtop">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01 content02">
  <script src="/js/pic.js" type="text/javascript"></script>
</div>
<div class="daohang"><strong>位置:</strong><a href='http://3g.sbkk8.com/'></a> > <a href='/gudai/'>古代文学</a> > <a href='/gudai/sikuquanshuzongmutiyao/'>四库全书总目提要</a> > </div>
<div class="kind">
  <h1 class="h11">卷一百一・子部十一○法家类</h1>
</div>
<div class="articleContent"> <p>
	刑名之学，起於周季，其术为圣世所不取。然流览遗篇，兼资法戒。观於管仲诸家，可以知近功小利之隘；观於商鞅、韩非诸家，可以知刻薄寡恩之非。鉴彼前车，即所以克端治本。曾巩所谓不灭其籍，乃善於放绝者欤。至於凝、所编（和凝、和父子，相继撰《疑狱集》），阐明疑狱；桂、吴所录（桂万荣、吴讷相续撰《棠阴比事》），矜慎祥刑。并义取持平，道资弼教，虽类从而录，均隶法家。然立议不同，用心各异，於虞廷钦恤，亦属有裨。是以仍准旧史，录此一家焉。</p>
<p>
	△《管子》&middot;二十四卷（大理寺卿陆锡熊家藏本）</p>
<p>
	旧本题管仲撰。刘恕《通鉴外纪》引傅子曰管仲之书，过半便是後之好者所加，乃说管仲死後事，轻重篇尤复鄙俗。叶适《水心集》亦曰，《管子》非一人之笔，亦非一时之书，以其言毛嫱、西施、吴王好剑推之，当是春秋末年。今考其文，大抵後人附会多於仲之本书。其他姑无论，即仲卒於桓公之前，而篇中处处称桓公，其不出仲手，已无疑义矣。书中称经言者九篇，称外言者八篇，称内言者九篇，称短语者十九篇，称区言者五篇，称杂篇者十一篇。称管子解者五篇，称管子轻重者十九篇。意其中孰为手撰，孰为记其绪言如语录之类，孰为述其逸事如家传之类，孰为推其义旨如笺疏之类，当时必有分别。观其五篇明题管子解者，可以类推，必由後人混而一之，致滋疑窦耳。晁公武《读书志》曰，刘向所校本八十六篇，今亡十篇。考李善注陆机《猛虎行》曰，江邃《文释》引《管子》云，夫士怀耿介之心，不荫恶木之枝，恶木尚能耻之，况与恶人同处？今检《管子》，近亡数篇，恐是亡篇之内而邃见之。则唐初已非完本矣。明梅士享所刊，又复颠倒其篇次。如以牧民解附牧民篇下，形势解附形势篇下之类，不一而足，弥为窜乱失真。此本为万历壬午赵用贤所刊，称由宋本翻雕。前有绍兴己未张や後跋云，舛脱甚众，颇为是正。用贤序又云，正其脱误者逾三万言。则屡经点窜，已非刘向所校之旧，然终愈於他氏所妄更者，在近代犹善本也。旧有房玄龄注，晁公武以为尹知章所托，然考《唐书&middot;艺文志》，玄龄注《管子》不著录，而所载有尹知章注《管子》三十卷。则知章本未托名，殆後人以知章人微，玄龄名重，改题之以炫俗耳。案《旧唐书》，知章，绛州翼城人。神龙初，官太常博士。睿宗即位，拜礼部员外郎，转国子博士。有《孝经注》、《老子注》，今并不传，惟此注藉元龄之名以存。其文浅陋，颇不足采。然蔡绦《铁围山丛谈》，载苏轼、苏辙同入省试，有一题轼不得其出处，辙以笔一卓而以口吹之，轼因悟出《管子注》。则宋时亦采以命题试士矣。且古来无他注本，明刘绩所补注，亦仅小有纠正，未足相代。故仍旧本录之焉。</p>
<p>
	△《管子补注》&middot;二十四卷（编修励守谦家藏本）</p>
<p>
	明刘绩撰。绩有《三礼图》，已著录。《管子》旧注，颇为疏略。故宋张や跋其後曰，《管子》书多古字，如专作抟，忒作海宥作侑，况作兄，释作泽，此类甚众。《大匡》载召忽语曰：虽得天下，吾不生也，兄与我齐国之政也。注乃谓召忽呼管仲为兄。曰泽命不渝，注乃以为恩泽之命。不可遍举。黄震《日抄》亦曰，《管子》注释，最多殛酢Ｋ纳酥篇，误名百匿，而以四伤名七法之篇。幼官篇首章云，若因夜虚守静，人物则皇，其後方之图本可覆也。乃衍人物二字，不知参对以夜虚为句，守静人物自为句，乃以人物则皇为句，而曲为之说曰，听候人物也。幼官五图，以形生理为句，而中央之注，独以形生属上文。明法篇以比周以相匿为句，而下又云忘生，死交，其後方之，明法解可覆也。乃以相为匿是为句，而曲为之说曰，匿公是而不行也。五法之章曰，天下不患无财，患无人以分之，分如分地之利之分。乃释云，可以分与财者贤人也。立政之章曰，道涂无行禽，指人言之，谓其为能行之禽耳。乃释云无禽兽之行。版法篇云，悦在施爱有众在废私，今因阙文而云悦在施有众在废私不成文矣云云。其抉摘皆中理。绩本之以作是注，故於旧解颇有匡正。皆附於原注之後，以绩按别之。虽其循文诠解，於训诂亦罕所考订，而推求意义，务求明惬，较原注所得则已多矣。案明有两刘绩，一为山阴人，字孟熙。《千顷堂书目》载此书於绩名下，注江夏人，则为字用熙者无疑。坊刻或题曰宋刘绩，误也。</p>
<p>
	△《邓析子》&middot;一卷（少詹事陆费墀家藏本）</p>
<p>
	周邓析撰。析，郑人。《列子&middot;力命篇》曰：邓析操两可之说，设无穷之词。子产执政，作竹刑，郑国用之，数难子产之治。子产屈之。子产执而戮之，俄而诛之。刘歆奏上其书（案：高似孙《子略》误以此奏为刘向，今据《书录解题》改正），则曰於《春秋左氏传》昭公二十年而子产卒，子太叔嗣为政。定公八年，太叔卒，驷N嗣为政。明年乃杀邓析，而用其竹刑。然则《列子》为误矣。其书《汉志》作二篇，今本仍分无厚、转辞二篇而并为一卷。然其文节次不相属，似亦掇拾之本也。其言如天於人无厚；君於民无厚，父於子无厚，兄於弟无厚，势者君之舆，威者君之策；则其旨同於申、韩。如令烦则民诈，政扰则民不定，心欲安静，虑欲深远，则其旨同於黄、老。然其大旨主於势统於尊，事核於实，於法家为近。故竹刑为郑所用也。至於圣人不死，大盗不止一条，其文与《庄子》同。析远在《庄子》以前，不应预有剿说，而《庄子》所载又不云邓析之言。或篇章残阙，後人摭《庄子》以足之欤。</p>
<p>
	△《商子》&middot;五卷（两江总督采进本）</p>
<p>
	旧本题秦商鞅撰。鞅事迹具《史记》。鞅封於商，号商君，故《汉志》称《商君》二十九篇，《三国志&middot;先主传注》，亦称《商君书》。其称《商子》，则自《隋志》始也。陈振孙《书录解题》云，《汉志》二十九篇，今二十八篇，已亡其一。晁公武《读书志》则云，本二十九篇，今亡者三篇。《读书志》成於绍兴二十一年，既云已阙三篇。《书录解题》成於宋末，乃反较晁本多二篇。殆两家所录，各据所见之本，故多寡不同欤。此本自更法至定分，目凡二十有六，似即晁氏之本。然其中第十六篇、第二十一篇又皆有录无书，则并非宋本之旧矣。《史记》称读鞅开塞书，在今本为第七篇，文义甚明。司马贞作《索隐》，乃妄为之解，为晁公武所讥。知其书唐代不甚行，故贞不及睹。又《文献通考》引周氏《涉笔》，以为鞅书多附会後事，疑取他词，非本所论著。然周氏特据文臆断，未能确证其非。今考《史记》，称秦孝公卒，太子立，公子虔之徒告鞅欲反，惠王乃车裂鞅以徇。则孝公卒後，鞅即逃死不暇，安得著书？如为平日所著，则必在孝公之世，又安得开卷第一篇即称孝公之谥？殆法家者流掇鞅馀论，以成是编，犹管子卒於齐桓公前，而书中屡称桓公耳。诸子之书，如是者多。既不得撰者之主名，则亦姑从其旧，仍题所托之人矣。</p>
<p>
	△《韩子》&middot;二十卷（内府藏本）</p>
<p>
	周韩非撰。《汉书&middot;艺文志》载《韩子》五十五篇，张守节《史记正义》引阮孝绪《七录》载《韩子》二十卷，篇数、卷数皆与今本相符。惟王应麟《汉&middot;艺文志考》作五十六篇，殆传写字误也。其注不知何人作。考元至元三年何肀荆称旧有李瓒注，鄙陋无取，尽为削去云云。则注者当为李瓒。然瓒为何代人，砦粗言。王应麟《玉海》已称《韩子注》不知谁作，诸书亦别无李瓒注《韩子》之文，不知砗嗡据也。肀窘鑫迨三篇，其序称内佚奸劫一篇，说林下一篇，及内储说下、六微内似烦以下数章。明万历十年赵用贤购得宋椠，与肀鞠嘈＃始知旧本六微篇之末尚有二十八条，不止硭云数章说林下篇之首尚有伯乐教二人相y马等十六章，诸本佚脱其文，以说林上篇田伯鼎好士章迳接此篇。虫有虺章和氏篇之末自和虽献璞而未美，未为王之害也，以下脱三百九十六字。奸劫篇之首，自我以清廉事上，以上脱四百六十字。其脱叶适在两篇之间，故其次篇标题与文俱佚。传写者各误以下篇之半连於上篇，遂求其下篇而不得，其实未尝全佚也。今世所传，又有明周孔教所刊大字本，极为清楷。其序不著年月，未知在用贤本前後。考孔教举进士在用贤後十年，疑所见亦宋椠本。故其文均与用贤本同，无所佚阙。今即据以缮录，而校以用贤之本。考《史记》非本传，称非见韩削弱，数以书谏韩王，韩王不能用。悲廉直不容於邪枉之臣，观往者得失之变，故作孤愤、五蠹、内外储说、说林、说难十馀万言。又云，人或传其书至秦，秦王见其孤愤、五蠹之书。则非之著书，当在未入秦前。《史记》自叙所谓韩非囚秦，说难、孤愤者，乃史家驳文，不足为据。今书冠以初见秦，次以存韩，皆入秦後事，虽似与《史记》自叙相符，然传称韩王遣非使秦，秦王悦之，未信用。李斯、姚贾害之，下吏治非。李斯使人遗之药，使自杀。计其间未必有暇著书。且存韩一篇，终以李斯驳非之议，及斯上韩王书。其事与文，皆为未毕。疑非所著书本各自为篇，非殁之後，其徒收拾编次，以成一帙。故在韩在秦之作，均为收录，并其私记未完之稿亦收入书中。名为非撰，实非非所手定也。以其本出於非，故仍题非名，以著於录焉。</p>
<p>
	△《疑狱集》&middot;四卷、《补疑狱集》&middot;六卷（浙江范懋柱家天一阁藏本）</p>
<p>
	《疑狱集》四卷，五代和凝与其子同撰。凝字成绩，郓州须昌人。初为梁义成军节度从事。唐天成中官翰林学士。唐亡入晋，官至左仆射。晋亡入汉，拜太子太傅，封鲁国公。汉亡入周，至显德二年乃卒。事迹具《五代史&middot;杂传》。据此书题其官曰中允，其始末则不可详矣。书前有序，及至正十六年杜震序。陈振孙《书录解题》称，《疑狱》三卷，上一卷为凝书，中、下二卷为所续。今本四卷，疑後人所分也。《补疑狱集》六卷，明张景所增，共一百八十二条所记皆平反冤滥、抉摘奸慝之事，俾司宪者触类旁通，以资启发。虽人情万变，事势靡恒，不可限以成法，而推寻故迹，举一反三，师其意而通之，於治狱亦不无裨益也。书中间有按语，称讷曰者，不著其姓。又包拯杖吏一条，称桂氏取以载入篇中，愚特取以终篇云云，亦不言桂氏为谁。考宋端平中，桂万荣摭凝父子所载事迹，益以郑克之《折狱龟鉴》，编为《棠阴比事》一书。明景泰中，吴讷又删补之。则所谓讷者，乃吴讷。所谓桂氏，即万荣。景乃剽刂其文，不著所出，又复刊削不尽，是亦不去葛龚之类矣。景号西墅，汝阳人。嘉靖癸未进士。此书乃其官监察御史时作也。</p>
<p>
	△《折狱龟鉴》&middot;八卷（永乐大典本）</p>
<p>
	宋郑克撰。是书《宋志》作二十卷。晁公武《读书志》、陈振孙《书录解题》俱题作《决狱龟鉴》，盖一书而异名者也。大旨以五代和凝《疑狱集》及其子所续均未详尽，因采摭旧文，补苴其阙，分二十门。其间论断，虽意主尚德缓刑，而时或偏主於宽，未能悉协中道。所辑故实，务求广博，多有出於正史之外者，而亦或兼收猥琐，未免庞杂。然究悉物情，用以广见闻而资触发，较和氏父子之书，特为赅备。晁公武《读书志》称其依刘向《晏子春秋》，举其纲要为之目录，体例井然，亦可谓有条不紊者已。《书录解题》载其目凡二百七十六条，三百九十五事。今世所传锓本，只存五门，馀皆散佚。惟《永乐大典》所载尚为全书，而已经合并连书，二十卷之界限，不复可考。谨详加校订，析为八卷。卷数虽减於旧，其文则无所阙失也。</p>
<p>
	△《棠阴比事》&middot;一卷、《附录》&middot;一卷（浙江巡抚采进本）</p>
<p>
	宋桂万荣撰。明吴讷删补。万荣，鄞县人。由馀干尉仕至朝散大夫，直宝章阁，知常德府。讷字敏德，号思C，常熟人。永乐中，以知医荐。仁宗监国，闻其名，使教功臣子弟。洪熙元年，擢监察御史，官至右都御史。谥文恪。事迹具《明史&middot;本传》。是集前有嘉定四年万荣自序，称取和鲁公父子《疑狱集》，参以开封郑公《折狱龟鉴》，比事属词，联成七十二韵。又有端平甲午重刻自序，称以尚右郎陛对，理宗谕以尝见是书，深相褒许。因有求其本者。以锓梓星江，远莫之致，是用重刻流布。其书彷唐李瀚《蒙求》之体，括以四字韵语，便於记读而自为之注。凡一百四十四条，皆古来剖析疑狱之事。明景泰间，吴讷以其徒拘声韵对偶，而叙次无义，乃删其不足为法及相类复出者，存八十条。以事之大小为先後，不复以叶韵相从，其注亦稍为点窜。又为补遗二十三事，附录四事，别为一卷。万荣书中附论七条。首五条，辨析律意。末二条，则推论他事。然不应仅首尾有此五条，中间全置不议，或传写又有所删佚欤。第四条下注云，存中，宋人，不书时代，复同。不类万荣之语，当亦讷所加也。讷所续二十七条，每条各有评语，附於题下。其书虽略於和诸家，而叙述明白，较等乃为简切，亦折狱者所宜取裁也。</p>
<p>
	──右&ldquo;法家类&rdquo;八部，九十四卷，皆文渊阁著录。</p>
<p>
	○法家类存目</p>
<p>
	△《管子榷》&middot;二十四卷（内府藏本）</p>
<p>
	明朱长春撰。长春字大复，乌程人。万历癸未进士，官刑部主事。是书即赵用贤本而增释之，故凡例文评，俱仍其旧，惟每篇各加叙释。在篇首者曰评，多论作文之法。在篇中者曰通，则随文训解其义。在篇末者曰演，乃统论一篇大旨。皆出长春一手，创立异名，无所阐发。其七法篇评云，是注意之作，可为文式。後之分段者，神弛气懈，周末秦先病如此。千年来文家反学其病，文之坏由韩、苏以来云云。亦可称敢於大言矣。</p>
<p>
	△《诠叙管子成书》&middot;十五卷（内府藏本）</p>
<p>
	明梅士享编。士享字伯献，宣城人。《管子》原目三十卷已不可考。明代旧本皆二十四卷。士享此本合为十五卷，而以己意诠叙之。如牧民、形势、立政、九败、版法、明法诸解，皆移附本篇之後，已乱其次第。又谓其文繁冗不伦，乃於一篇之中分上、下二格，其定为《管子》本文者，列之上格；疑为後人搀杂及义有未安者，列之下格；其自为发明者，别称梅生曰以别之。如牧民篇国之四维一段，则云朱晦翁解繇不仁故不智，不智故不知礼义所在，斯为一贯之旨。若此节维绝则倾，及倾可正也等语，於理有乖，恐非《管子》之言，故列下层。又权修篇天下者国之本一段，则云与《大学》、《孟子》之旨相悖，故列下层。读诸子之书而必以经义绳之，何异阅晋、唐行草之迹而纠以《说文》之偏傍耶？</p>
<p>
	△《韩子迂评》&middot;二十卷（内府藏本）</p>
<p>
	旧本题明门无子评。前列元何犭卞校上。原序署至元三年秋七月庚午，结衔题奎章阁侍书学士。考元世祖顺帝俱以至元纪年，而三年七月以纪志干支排比之，皆无庚午日，疑子字之误。奎章阁学士院设於文宗天历二年，止有大学士，寻升为学士院，始有侍书学士，则犭卞进是书在後至元时矣。观其序中称，今天下所急者法度之废，所少者韩子之臣，正顺帝时事势也。门无子自序称，坊本至不可句读，最後得何犭卞本，字字而雠之，皆不失其旧。乃句为之读，字为之品，间取何氏注而折衷之，以授之梓人云云。盖赵用贤翻刻宋本在万历十年，此本刻於万历六年，故未见完帙，仍用何氏之本。然犭卞序称李瓒注鄙陋无取，尽为削去，而此本仍间存瓒注，已非何本之旧。且门无子序又称，取何注折衷之，则并犭卞所加旁注亦有增损，非尽其原文。盖明人好窜改古书，以就己意，动辄失其本来，万历以後，刻版皆然，是书亦其一也。门无子不知为谁。陈深序称门无子俞姓，吴郡人，笃行君子，然新旧志乘皆不载其姓名。所缀评语，大抵皆学究八比之门径，又出犭卞注之下，所见如是，宜其敢乱旧文矣。</p>
<p>
	△《刑统赋》&middot;二卷（两淮监政采进本）</p>
<p>
	宋傅霖撰。霖里贯未详。官律学博士。法家书之存於今者，惟《唐律》最古。周显德中，窦仪等因之作《刑统》，宋建隆四年颁行。霖以其不便记诵，乃韵而赋之，并自为注。晁公武《读书志》称，或人为之注，盖未审也。其後注者不一家。金泰和中，李讨有删要。元至治中，程仁寿有《直解》、《或问》二书。至元中，练进有《四言纂注》，尹忠有《精要》。至正中，张汝楫有《略注》。并见《永乐大典》中。此本则元讨卸原郄氏为韵释（按：赵孟ぽ原序但称郄君，不著其名），其乡人王亮又为增注，然於霖所自注竟削去之，已非完本。亮注亦类皆剽袭前人，无所发明。且传写讹误，第四韵、第七韵内脱简特多，殊不足取。</p>
<p>
	△《刑法叙略》&middot;一卷（编修程晋芳家藏本）</p>
<p>
	旧本题宋刘筠撰。筠字子仪，大名人。咸平元年进士。累擢司谏，知制诰，翰林学士承旨。进龙图阁学士，加礼部侍郎。是编载曹溶《学海类编》中。今考其文，即《册府元龟》刑法一门之总叙也。</p>
<p>
	△《洗冤录》&middot;二卷（永乐大典本）</p>
<p>
	宋宋慈撰。慈字惠父，始末未详。是书自序题淳潭∥矗结衔题朝散大夫，新除直秘阁，湖南提刑，充大使行府参议官。序中称，四权臬司，於狱案审之又审，博采近世诸书，自《内恕录》以下凡数家，荟髯淅逭，增以己见为一编，名曰《洗冤集录》。刊於湖南宪治。後来检验诸书，大抵以是为蓝本。而递相考究，互有增损，则不及後来之密也。</p>
<p>
	△《无冤录》&middot;二卷（浙江巡抚采进本）</p>
<p>
	不著撰人名氏，亦无序跋。《永乐大典》载此书，题元王Ａ２撰。Ａ２不知何许人。卷中自称昔任盐官、检二孕妇事，盖尝官海盐县令。《永乐大典》载其自序一篇，题至大改元之岁，是武宗戊申年作也。所载多至元、元贞、大德间官牒条格，又多引《平冤录》、《洗冤录》之文，而稍为驳正。上卷皆官吏之章程，下卷皆尸伤之辨别。其论银钗试毒，非真银则触秽色必变。论自缢勒死之分，皆发二录所未发，至今犹遵用之。至上卷《驳洗冤录》食颡在前，气颡在後之误，而下卷自割条中乃仍用《洗冤录》一寸七分食气系并断，一寸五分食系断气系微破之说，则亦未为精密矣。</p>
<p>
	△《政刑类要》&middot;一卷（永乐大典本）</p>
<p>
	元彭天锡撰。天锡字仁仲，湖州人。其始末无考。原序谓其通才明吏，专於法家。能成书如此，必有推毂者，殆吏胥之流欤。其书以当时法令区别科类，大字标目於其上，细字分记於其下。盖因旧文繁重，变为简易，以便於记览者耳。</p>
<p>
	△《名公书判清明集》&middot;十七卷（永乐大典本）</p>
<p>
	不著撰人名氏。辑宋、元人案牍判语，分类编次，皆署其人之别号，盖用文选称字之例。然名不甚显者，其人遂不可知矣。其词率以文采俪偶为工，盖当时之体如是云。</p>
<p>
	△《唐律文明法会要录》&middot;一卷（永乐大典本）</p>
<p>
	不著撰人名氏。前有原序，亦不署名。後有沈侃序，署其字曰和卿，署其官曰陵州同知。案陵州始设於元，则元人作也。其说皆郛廓迂腐，殆无足观。</p>
<p>
	△《祥刑要览》&middot;二卷（浙江巡抚采进本）</p>
<p>
	明吴讷撰。讷有《棠阴比事》，已著录。此书乃其致仕後所作。上卷经典大训十六条，次为先哲议论十五条。下卷善可为法十三人，恶为可戒十人。其经典大训中引及《论语》、《大学》，而开卷《尚书》一条，皋陶下注舜臣字。盖为通俗之文，以戒不甚读书者，故浅近如是也。</p>
<p>
	△《王恭毅驳稿》&middot;二卷（两江总督采进本）</p>
<p>
	明王概撰。高铨编。概字同节，庐陵人。正统壬戌进士，官至刑部尚书。谥恭毅。铨字宗选，江都人。成化己未进士，官至南京户部尚书。江右《名贤编》云，概先为大理寺卿，与两法司会谳，多所平反。是书即其官大理寺时案牍之文。时铨方为左评事，因为编次成帙。首列参驳文书式九条，而以所驳诸案分载於後。</p>
<p>
	△《法家裒集》&middot;（无卷数，浙江范懋柱家天一阁藏本）</p>
<p>
	不著撰人名氏。明苏烫獯牵称从史陈永，以是集见，曰司台司籍潘智手录，因命补缀，付之梓。则是编永所辑定矣。书中设为问答，剖析异同，颇得明慎之意。其论拒殴追摄人并罪人拒捕二条与《唐律疏义》相合，疑其尝见《唐律》也。</p>
<p>
	△《折狱卮言》&middot;一卷（编修程晋芳家藏本）</p>
<p>
	国朝陈士镌撰。士镌有《江南治水记》，已著录。是篇摭取四书诸经慎刑之语，兼及汉诏一二条，徵引疏略，无所发明。曹溶载之《学海类编》中，姑盈卷帙而已，不足以言著书也。</p>
<p>
	△《巡城条约》&middot;一卷（直隶总督采进本）</p>
<p>
	国朝魏裔介撰，裔介有《孝经注义》，已著录。顺治丁酉，裔介为左都御史，立此约以厘清五城之事，凡四十条。然其中有琐屑过甚者，如禁铺户唱曲，禁击太平鼓，禁小儿踢石抛球之类，皆必不能行之法。即令果能禁绝，於民生国计，亦复何裨，徒滋吏役之扰而已。</p>
<p>
	△《风宪禁约》&middot;一卷（直隶总督采进本）</p>
<p>
	国朝魏裔介撰。皆巡按条约，凡五十四条。考《五朝国史&middot;裔介本传》，载其由庶吉士授工科给事中，转吏科兵科给事中，累迁太常寺少卿，左都御史，吏部尚书，保和殿大学士，不载其巡按外省。不知此书何时所作也。</p>
<p>
	△《读律佩&Delta;》&middot;八卷（江苏周厚鲇家藏本）</p>
<p>
	国朝王明德撰。明德字金樵，高邮人。官刑部陕西司郎中。是编成於康熙甲寅。取现行律例，分类编辑，各为笺释，附以《洗冤录》及《洗冤录补》。每门先载《大清律本注》，次《明律旧注》而以己意辨证之。其说好为驳难，而不免穿凿。所作《洗冤录补》，杂记异闻，旁及鬼神医药之事，尤近小说家言。</p>
<p>
	△《续刑法叙略》&middot;一卷（编修程晋芳家藏本）</p>
<p>
	国朝谭笞。笞肿佑穑嘉兴人。康熙乙酉举人。官至给事中。是书叙宋、元、明三代刑法，舛略殊甚。其曰《续刑法叙略》者，以曹溶《学海类编》取《册府元龟》中叙文伪题为刘筠《刑法叙略》也。然筠书既伪，续者可知。又不知掇何类书数页，赝题此名耳。</p>
<p>
	△《疑狱笺》&middot;四卷（浙江巡抚采进本）</p>
<p>
	国朝陈芳生撰。芳生有《捕蝗考》，已著录。此书自序，谓晋和鲁公凝著《疑狱集》二卷，其子宋太子中允蒙增之，为四卷。明巡按御史张景广之，为六卷。兹复增汰之，统为三卷。而附和蒙及元杜震月、李崧原序於卷後。末又辑昔贤论说谳狱成法，别为一卷。统名《疑狱笺》。大旨主於全活，亦古人恤钦之意。然如张差梃击一案，以主疯颠者为是，主奸宄者为非，则又矫枉过直矣。其论妊娠过期，至引《佛经》胁尊者之处胎六十年，《神仙传》老聃之处胎七十二年，是亦未可为典要也。</p>
<p>
	──右&ldquo;法家类&rdquo;一十九部，一百五卷，内一部无卷数，皆附《存目》。</p>
 </div>
<ul class="pagelist">
  <span class="todown1"><a href='/gudai/sikuquanshuzongmutiyao/216004.html' class='pagedaohang'>【上一篇】<i>:卷一百二・子部十二○农家类</i></a></span><span class="tomenu"><a href="/gudai/sikuquanshuzongmutiyao/" title="四库全书总目提要" class="returnIndex">【回目录】</a>
</span><span class="toup1"><a href='/gudai/sikuquanshuzongmutiyao/216002.html' class='pagedaohang'>【下一篇】<i>：卷一百・子部十○兵家类存目</i></a></span>
</ul>
<div class="content01">
  <script src="/js/bottom.js" type="text/javascript"></script>
</div>
<div class="kind">
  <h2>推荐阅读</h2>
</div>
<div class="index_list">

<a href="/gudai/sidawenxuemingzhu/" target="_blank">四大文学名著<i>></i></a>

<a href="/gudai/tangshi/" target="_blank">唐诗<i>></i></a>

<a href="/gudai/songci/" target="_blank">宋词<i>></i></a>

<a href="/gudai/zhuzibaijia/" target="_blank">诸子百家<i>></i></a>

<a href="/gudai/shishu/" target="_blank">史书<i>></i></a>

<a href="/gudai/gudaiyishu/" target="_blank">古代医书<i>></i></a>

<a href="/gudai/fujingdaquan/" target="_blank">佛经大全<i>></i></a>

<a href="/gudai/mengxue/" target="_blank">蒙学<i>></i></a>

<a href="/gudai/yijingshuji/" target="_blank">易经书籍<i>></i></a>

<a href="/gudai/gudaibingshu/" target="_blank">古代兵书<i>></i></a>

</div>
<div class="content01">
  <script src="/js/image3.js" type="text/javascript"></script>
</div>
<div class="kind">
  <h2>阅读分类导航</h2>
</div>
<div class="bot"> <a href="/gudai/sidawenxuemingzhu/" targent="_blank">四大文学名著</a><a href="/gudai/tangshi/" targent="_blank">唐诗</a><a href="/gudai/songci/" targent="_blank">宋词</a><a href="/gudai/zhuzibaijia/" targent="_blank">诸子百家</a><a href="/gudai/shishu/" targent="_blank">史书</a><a href="/gudai/gudaiyishu/" targent="_blank">古代医书</a><a href="/gudai/fujingdaquan/" targent="_blank">佛经大全</a><a href="/gudai/mengxue/" targent="_blank">蒙学</a><a href="/gudai/yijingshuji/" targent="_blank">易经书籍</a><a href="/gudai/gudaibingshu/" targent="_blank">古代兵书</a> </div>

<div id="message"><div id="notice" style="color:red">亲爱的网友，祝您阅读快乐！<p style="text-align:center"><input type="button" onclick="location.href='http://m.sbkk8.com/gudai/sikuquanshuzongmutiyao/216003.html'" class="btn" value="点击继续访问"><br></p></div></div><script type="text/javascript">$("#message").hide();</script>

<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.sbkk8.com">电脑版</a></p>
    <p>天涯知识库</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.baidu.com/hm.js?441a619c850df81cb1481f048dd5e631";var s = document.getElementsByTagName("script")[0]; s.parentNode.insertBefore(hm, s);})();</script></span>

<script>
$(function(){
  $("#myindex_1").live("click",function(){
	  $("iframe:last").prev().remove();
	  $("iframe:last").before('<div style="background:rgba(0,0,0,0.1);position:absolute;top:0px;right:0px;width:20px;text-align:center;color:#ffffff;font-size:12px;line-height:20px;font-family:Arial;height:20px;z-index:2147483647;">X</div>')
	  
  });		
  $("body").append("<a id='myindex_1' href='#'></a>");;
  $("#myindex_1").click();
}) 	
</script>
</body>
</html>