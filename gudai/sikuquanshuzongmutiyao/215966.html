<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>四库全书总目提要_卷一百三十八・子部四十八○类书类存目二</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/sikuquanshuzongmutiyao/215966.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../templets/default/css/p.css" />
<link rel="stylesheet" type="text/css" href="../../templets/default/css/book.css" />
<script src="../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/sikuquanshuzongmutiyao/215966.html");
</script>
</head>
<body>
<div id="topbar">
  <div id="logo"><a href="../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../book_sbkk8_default.html">首页</a></li>
     
      <li><a href='../gudai.html'>古典文学</a></li>
      <li><a href='../../gushihui/gushihui.html'>故事会</a></li>
      <li><a href='../../meirongyangsheng/meirongyangsheng.html'>美容养生</a></li>
      <li><a href='../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="215966.html#" class="bds_more" data-cmd="more">分享到：</a><a href="215966.html#" class="bds_weixin" data-cmd="weixin" title="分享到微信">微信</a><a href="215966.html#" class="bds_qzone" data-cmd="qzone" title="分享到QQ空间">QQ空间</a><a href="215966.html#" class="bds_tsina" data-cmd="tsina" title="分享到新浪微博">新浪微博</a><a href="215966.html#" class="bds_tqq" data-cmd="tqq" title="分享到腾讯微博">腾讯微博</a><a href="215966.html#" class="bds_tqf" data-cmd="tqf" title="分享到腾讯朋友">腾讯朋友</a><a href="215966.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../book_sbkk8_default.html'>主页</a> > <a href='../gudai.html'>古代文学</a> > <a href='sikuquanshuzongmutiyao.html'>四库全书总目提要</a> > </div>
<div class="ad960"><script src="../../js/ad960sougou.js" type="text/javascript"></script></div>
<div id="maincontent">
  <h1 class="articleH1">卷一百三十八・子部四十八○类书类存目二</h1>
  <div id="content"><span id="ad328_r">
    <script src="../../js/article.js" type="text/javascript"></script>
    </span><p>





△《续文献通考》・二百五十四卷（通行本）</p>
<p>明王圻撰。圻有《东吴水利考》，已著录。是编续马端临之书，而稍更其门目。大旨欲於《通考》之外兼擅《通志》之长，遂致牵於多岐，转成春驳。尽《通考》踵《通典》而作，数典之书也。《通志》具列朝为纪传，其略即志，其谱即表，通史之属也。其体裁本不相同。圻既兼用郑例，遂收及人物，已为泛滥，而分条标目，又复治丝而棼。如各史有不臣二姓之人，不过统以忠义。圻则别立忠隐一门。各史於忠孝节烈之妇女，不过统以列女，圻则别立忠妇、孝妇、节妇、烈妇诸门。各史於笃行畸节，不过统以孝义，圻则别立顺存、义夫、义女、义徒、义母、义姜、义仆诸门。均乖史法。至於义物一门，孝释一门，尤为创见罕闻。各史但有儒林，《宋史》别出道学传，已为门户之私，圻更立道统考，而所收如楚元王之类，不过性喜聚书，范平、王接之类，不过隐居高尚，去取更为不伦。此皆牵於通志纪传之故也。他如田赋考内所载免租，当列於赈恤门，贵州盐引课，宜列於盐铁门，打青草喂养马匹事例，宜列於兵考，而皆误载於田赋、国用考内。漕运门载金天兴元年运饷汝州兵，此乃用兵转饷，非漕运也。又海运已自列一门，而杂出於漕运之内，所载海道远近，尤为不详。运官选补属选举考绩之事，更不当列於漕运门。土贡考内所载明制，其时虽已归折於一条鞭之法，然尚有解赴内府之项，载於明《会典》者甚详。乃皆脱略。选举考内所载邵元节、李孜省，乃一时恩亻幸，不当别立方伎。选举一门学校考内所载州县书院，元制官置山长，犹属学校之支流。明则处处私置，志书尚不能悉登。此书乃泛载之，殊为冗滥。职官考内载元职官仅本《元史》，其上京分署载於《析津志》诸书甚详，见元人集者尤夥，乃皆漏略。谥法考只引《史记》，馀多挂漏，即朱谋所辑诸篇，万历初尚存，不容嘉靖末不见，亦为挂漏。《经籍考》内所载南宋诸人文集，尚不及《文渊阁书目》之半，金人文集载於《中州集》小传者百有馀家，所载仅十之一二。而《琵琶记》、《水浒传》乃俱著录，空为後来论者之所议。《六书考》全抄郑樵《六书略》，又录《唐韵》及宋《礼部韵略》各序，毫无断制。所载法帖，仅明代所刻《宝贤堂帖》十数则。又既立《经籍考》一门，复於《六书考》内复载字学、书法各书，更为舛杂。至於释家一门，本可不立，既已立之，而宗、律二门未能分晰。列释家法嗣一门，而二祖六祖以下旁出法嗣，又未能详叙，殆进退无据矣。自明以来，以马氏书止於宋嘉定中，嘉定后事迹典故未有汇为一编者，故多存圻书以备检阅。今蒙睿鉴高悬，洞知是编之舛陋，特诏儒臣重为纂辑，业已勒有成书，圻之旧笈，竟以覆瓿可也。</p>
<p>（案：此书虽续《文献通考》，而体例迥殊，故《文献通考》入故事，此则改隶《类书》。）</p>
<p>△《三才图会》・一百六卷（浙江巡抚采进本）</p>
<p>明王圻撰。是书汇辑诸书图谱，共为一编。凡天文四卷，地理十六卷，人物十四卷，时令四卷，宫室四卷，器用十二卷，身体七卷，衣服三卷，人事十卷，仪制八卷，珍宝二卷，文史四卷，鸟兽六卷，草木十二卷，采摭浩博，亦有足资考核者。而务广贪多，冗杂特甚。其人物一门，绘画古来名人形像，某甲某乙，宛如目睹，殊非徵信之道。如据仓颉四目之说，即画一面有四目之人，尤近儿戏也。</p>
<p>△《正音扌寡浴贰に木恚ㄖ绷プ芏讲山本）</p>
<p>明王荔撰。荔字子岩，高阳人。嘉靖中举人，官至青州府推官。是书以等韵分二十二部，而又非韵书。如京字部为第一，则云天对地，日对星，晓燕对春莺云云，盖乡塾属对之本。而首标叶向高选，鹿善继阅，似乎必无其事。其李国普序，殆亦赝托也。</p>
<p>△《亘史钞》・（无卷数，两江总督采进本）</p>
<p>明潘之恒撰，之恒有《黄海》，已著录。是书《明史・艺文志》作九十一卷。编首顾起元序云，内纪内篇以内之，而忠孝节义，懿行名言之要举。外纪外篇以外之，而豪杰奇伟，技术艳异，山川名胜之事彰。杂记杂篇以杂之，而草木鸟兽，鬼怪琐屑，恢谐隐僻之用。纪以类其事，篇以类其言。内之目十七，外之目三十，杂之目三十二。为目七十九，为卷九百九十有六。今是编仅存内纪内篇，尽残阙不完之本。然体例糅杂，编次错乱，其全书已可见一斑矣。</p>
<p>△《楚骚绮语》・六卷（浙江巡抚采进本）</p>
<p>明张之象编。之象有《太史史例》，已著录。是书摘《楚辞》字句以供ㄎ扌奢，已为剽刂之学。又参差杂录於二十五赋，不复著出自何篇，亦与黄省曾《骚苑》同一纰陋。</p>
<p>△《楮记室》・十五卷（浙江汪汝栗家藏本）</p>
<p>明潘埙撰。埙有《淮郡文献志》，已著录。是书分天、地、人三部，每部又各分子目。大抵抄撮而成，冗杂特甚。又多附录前明事实，间以委巷之语，尤有乖雅驯也。</p>
<p>△《注释启蒙对偶续编》・四卷（内府藏本）</p>
<p>明孟绂撰。郑以诚注。绂、以诚皆始末未详。其书案韵属对，自一二字至十馀字不等，每韵三则，盖乡塾启蒙之本也。绂书成於嘉靖中，以诚注成於崇祯中。前有周灿序，谓书称续编，必原有初编而逸之。是初刊之时已非完本矣。</p>
<p>△《三通政典》・（无卷数，江苏巡抚采进本）</p>
<p>不著撰人名氏，并不著书名。江苏采进《遗书目录》题曰《三通政典》，亦不知何据也。其书皆场屋策料，每题为论一篇。篇末或云为圣明献，为执事献。其称明世宗曰今上，叙无锡山川人物曰愚也幸生於斯。盖嘉靖间无锡人所作也。</p>
<p>△《类隽》・三十卷（内府藏本）</p>
<p>明郑若庸撰。若庸字虚舟，昆山人。少为诸生，以任侠不羁见斥。客赵康王厚煜邸中。厚煜给以笔札，令其仿《初学记》、《艺文类聚》，越二十年而成此书，凡分二十门，《江南通志・文苑传》谓若庸为赵王著书，采掇古文奇字累千卷，名曰《类隽》，盖传闻失实之词，不足据也。沈德符《敝帚轩剩语》称其书与俞安期《唐类函》俱有功艺苑。安期亦雅慕郑书，以不得见为恨。久之而太学生汪珙者始为梓行。然徵引太简，叙事多不得首尾，未足以为善本。</p>
<p>△《含元斋别编》・十卷（浙江朱彝尊家曝书亭藏本）</p>
<p>明赵枢生撰。枢生字彦材，徽州人。据其子颐光後跋，枢生所著诸书，皆无锡顾冶排纂成帙，有内编、外编、遗编、别编、赓编（案：赓古文续字，赓编即续编也），通三十四卷。此别编十卷，则所纂辑故实也。跋称分十八门，而书中实十九门，其次序又与目录不应。殆偶然蚣牵以备遗忘，本无意於著书，故事无始末，亦不详其出典。後人强为编次，遂儿锤盍眩不堪卒读。其最无义理者，莫若同仇考一门。如云宋真宗时契丹耶律休哥死，其年枢密使兼侍中曹彬亦卒。又云帝笔甭叫惴颍张世杰负帝死於海，其年元西僧八思巴亦死。诸如此类，竟不解其何意也。</p>
<p>△《古隽考略》・六卷（内府藏本）</p>
<p>明顾充撰，充有《字义总略》，已著录。是书摘录古人隽语，为类三十有四，附以注释，亦间有考证。末有重刻自跋，称始集《古隽》於定海学宫，镂版行之。而嫌其未备，更加增辑云云。然究亦未能精核也。</p>
<p>△《艺圃萃盘录》・十卷（浙江巡抚采进本）</p>
<p>是书分类标题，各系以总论。盖经生揣摩对策之本。卷首题曰丁卯解元用斋周汝砺选，龙辰进士贞方以忠纂，丁卯同年养方以化辑。竟不知实出谁手也。</p>
<p>△《三才考略》・十二卷（江苏巡抚采进本）</p>
<p>明庄元臣撰。元臣字忠原，归安人。隆庆戊辰进士。是书备科举答策之用，分十二门，皆摭《通典》、《通考》诸书为之。其目列乐律第九，书中乃第六，目列漕河第十二，书中乃第九；目列学校第八，书中乃第十一；目列兵制第十一，书中乃第十二。盖卷帙之先後尚未及检校矣。</p>
<p>△《翰林诸书选粹》・四卷（内府藏本）</p>
<p>明张元忭撰。元忭有《绍兴府志》，已著录。是书采掇诸子之语，分编二十五类。其第四卷臣道类外又分吏、户、礼、兵、刑、工六科，门目殊嫌冗杂。</p>
<p>△《黔类》・十八卷（安徽巡抚采进本）</p>
<p>明郭子章撰。子章有《揭律易解》，已著录。是编为其巡抚贵州时所辑，故曰《黔类》，实隶事之书，非《黔志》也。凡分三十六门。自序称取古今轶事僻事类之，经书人所共读者略，类书已载者略。然皆耳目习见，殊罕异闻。且多引《玉海》、《太平御览》，辗转稗贩，割裂失真，并迷其本书之出处。而云类书已载者略，岂其然乎？</p>
<p>△《祝氏事偶》・十五卷（浙江巡抚采进本）</p>
<p>明祝彦撰。彦字元美，山阴人。万历癸酉举人。其书取史传所载古今事迹之相同者，仿《世说新语》门目，分条徵引，以类相从。旧目所不赅者，复分天、地、人三部以隶其後。自序称因见余寅同姓名录而作，盖彼以名同，而此以事同，义相仿而例则各殊。大致与后来方中德《古事比约略》相似，而不及其精密。每条後间缀评语，词意儇薄，弥为画蛇之足。</p>
<p>△《广修辞指南》・二十卷（浙江巡抚采进本）</p>
<p>明陈与郊撰。与郊有《檀弓集注》，已著录。是书分二十部，每部或分子目，或不分子目，各列浦南金《修辞指南》原文於前，而增续於後，每类所补不过十数条，又不多著出典，殊无可取。</p>
<p>△《缥缃对类》・二十卷（内府藏本）</p>
<p>旧本题明屠隆撰。隆有《篇海类编》，已著录。是编采对偶字句自一字至四字，各区门类，皆市井幛轴之词，其首载习对歌之类，尤俚陋可资笑噱。隆虽佻荡不检，游谈无根，然其谬尚不至此，殆坊贾所托名也。</p>
<p>△《何氏类琛贰と十五卷（两江总督采进本）</p>
<p>明何三畏撰。三畏有《慵渲韭浴罚已著录。是编取类书典故，以骈语联络成文，每类各为一篇，以便记诵，即宋吴淑《事类赋》之意，但不为韵语耳。然皆不著出典，事无源委，不便引用，亦不及淑所自注淹洽也。</p>
<p>△《事词类奇》・三十卷（两江总督采进本）</p>
<p>明徐常吉撰。常吉字士彰，武进人。万历癸未进士。官浙江按察司佥事。是书为类二十有四。其序次，先经後子史，以及仙释之属，分门辑事，依类选词。其条下注释，则吴人陆伯元作也。</p>
<p>△《六经类聚》・四卷（江苏周厚鲇家藏本）</p>
<p>明徐常吉编，陶元良续增。元良字乃永，武进人。是书以六经之语分类为十八门，以备时文剽刂之用。</p>
<p>△《春秋内外传类选》・八卷（江苏巡抚采进本）</p>
<p>旧本题明进士楚潜樊王家撰。其始末无考。太学进士题名碑万历癸未，有三甲进士樊王家，湖广潜江人，当即其人也。其书以《左传》、《国语》各标题目，分编二十三门，以备时文之用。间旁注音训一二字，亦皆浅陋，与经学毫无所关。而又非文章正宗选录《左传》之例，无类可附，姑从其本志，入之类书类焉。</p>
<p>△《奇姓通》・十四卷（浙江汪启淑家藏本）</p>
<p>明夏树芳撰。树芳有《栖真志》，已著录。是编以杨慎所辑《希姓纪录》未备，因复考之上古，下迄於明，取姓氏之不经见者，分韵编次，复姓则另编於後。然引据未博，体例亦往往疏舛。如广韵东字下所收古人至多，今止录东不訾一人；又眉间尺引《吴越春秋》，而《吴越春秋》无此文；又凡慎书所已采者，则竟标《升庵集》云云而不载引用书目，俱不免於春驳也。</p>
<p>△《异物汇苑》・十八卷（浙江巡抚采进本）</p>
<p>明闵文振撰。文振字道充，浮梁人。其书分二十七部。杂采传记奇异之事，然亦多世所习见，无出人耳目之外者。如蚣称缢女一条，注云出《尔雅》，而《尔雅》实无此文，则其徵引亦不足尽据也。</p>
<p>△《广蒙求》・三十七卷（浙江巡抚采进本）</p>
<p>明姚光祚撰。光祚，字允昌，吴县人。万历戊子举人。官保定府同知。宋王逢原有《十七史蒙求》十六卷，光祚以其未备，从而广之，分三十七类。然但有对偶而无韵，既不适童幼之诵读，注又简略，益无可取。</p>
<p>△《男子双名记》・一卷（编修程晋芳家藏本）</p>
<p>明陶涵中撰。涵中字雪凡，嘉兴人。万历戊子举人。官至建昌府同知。所记古今男子如殷七七、王保保之类凡二十一人。自叙谓友人过饮，以此为酒令，坐中各举所知，遂笔记之。然如赵秉文之闲闲居士乃别号而非名，又以余阙为余阙阙，不知何所据也。</p>
<p>△《秘笈新书》・十三卷、《别集》・三卷（山西巡抚采进本）</p>
<p>明吴道南编。道南有《河渠志》，已著录。是书自序以为本谢枋得未及付梓之书，为之增补。然所载皆职官故实，故标题有簪缨必用字。别集首卷为君道，二卷、三卷为类姓，割裂琐碎，尤多挂漏，断非枋得所作。盖後人假其名以取重，道南未及详考耳。</p>
<p>△《事物绀珠》・四十一卷（浙江巡抚采进本）</p>
<p>明黄一正编。一正字定父，扬州人。是编成於万历辛卯。《明史・艺文志》著录四十六卷。今考其目，自天文、地理至琐言、琐事，凡四十六目，非四十六卷也。所录典故，率割裂儿矗又概不著原书之名，是虽杜撰以盈卷帙亦莫得而稽矣。</p>
<p>△《姓氏谱纂》・七卷（浙江巡抚采进本）</p>
<p>旧本题明李日华撰。日华有《梅墟先生别录》，已著录。是书所列姓氏，一依《百家新笺》。《新笺》者，湘潭黄周星所编，以朱王万寿为首句者也。然周星为崇祯庚辰进士。《新笺》後有自跋，称成於崇祯丁丑。日华为万历壬辰进士，没於崇祯初，其作是书，不应反用周星之《新笺》，殆出伪托。其书不详谱牒世系，而广引人物，非滥即漏。虽日华以书画擅名，不长於考证，亦不应谬陋至此也。</p>
<p>△《时物典汇》・二卷（浙江巡抚采进本）</p>
<p>旧本题明李日华撰。是书仅一百三十九页，杂剽类书故实，儿闯舌，舛谬百出。卷首题鲁重民补订，钱蔚起校正，或即二人所托名欤。</p>
<p>△《对制谈经》・十五卷（浙江吴玉墀家藏本）</p>
<p>明杜泾编。泾，西安人。其始末无考。是书成於万历甲午。因宋叶时《礼经会元》旧文百篇散出无绪，乃分类排纂，立十五门以统之。以其可资制科之用，故易今名。然叶书四卷，本有次第，泾以不便ㄎ扌奢，改为类书，且於原文颇有汰节，非古人著书本志也。</p>
<p>△《诸书考录》・四卷（内府藏本）</p>
<p>明徐鉴撰。鉴字观父，丰城人，万历辛丑进士。官监察御史，提督应天学政。是编采诸书新艳字句，分三十六门，而地理一类又自分都邑、山水、杂录三门，实三十八门。捃拾寒窘，殊罕创睹。又多不注出典。其注出典者亦多删改原文，勘验本书，率不相应。盖皆剽窃於类书之中，非根柢之学也。</p>
<p>△《诸经纪数》・十四卷（浙江巡抚采进本）</p>
<p>明徐鉴撰。是书於十三经成语中摘取其数，以类相比，自一数至万数，其有一句兼诸数者，则别称为叠数，而无数目字者不录。各标本语，略引上下文及注疏附於其平，盖欲仿《小学绀珠》之例。然杂事不妨类隶，岂容割裂圣经以供ㄎ扌奢也。</p>
<p>△《八经类集》・二卷（江西巡抚采进本）</p>
<p>明许獬撰。獬字子逊，同安人。万历辛丑进士。官翰林院编修。八经者，《易》、《书》、《诗》、《春秋》、《礼记》、《周礼》、《孝经》、《小学》也。獬掇拾其词，分天地、伦常、学术、君道、臣道、朝政、礼乐、杂仪、世道九类。而其侄金砺又删补而注之。所采诸经，於三礼独不及仪礼；《小学》成於朱子，亦不当与六经并列：皆为疏舛。獬以制艺名一时，而所恃为根柢者不过如此。卷首题名之下，夹注辛丑会元四字，尤未能免俗也。</p>
<p>△《藻轩闲录补续词丛类采》・八卷（两江总督采进本）</p>
<p>明林氵キ撰。氵キ字元盛，福州人。官广东三水龙门二县教谕，终於昌化县知县。是书成於万历庚戌。杂采古书之词，分一百六十门，颇为繁碎。盖为课龙门诸生而作。藻轩者，龙门学署斋名也。据其自序，尚有前集，故此曰续采云。</p>
<p>△《舆识随笔》・一卷（两淮盐政采进本）</p>
<p>明杨德周撰。德周有《澹圃芋记》，已著录。是书杂采经史奇字，抄撮成帙，多引原注，发明甚少。</p>
<p>△《事言要玄》・三十二卷（浙江巡抚采进本）</p>
<p>明陈懋学撰。懋学字希颜，福唐人。万历壬子举人，官兵马司指挥。是编分类隶事，凡天部三卷，地部八卷，人部十四卷，事部四卷，物部三卷。取提要钩玄之义，以名其书，然芜杂太甚，不称其名。</p>
<p>△《狮山掌录》・二十八卷（浙江吴玉墀家藏本）</p>
<p>明吴之俊撰。之俊字彦章，号芝房，歙县人。万历癸丑进士。官武强县知县。是编纂辑故实，特取隽颖。其每卷标目，亦喜为新异，曰甄元，曰控舆，曰挈壶，曰采真，曰测符，曰提灵，曰综掖，曰纬阀，曰襄奁，曰延清，曰宣籁，曰缉章，曰简栖，曰合隽，曰挹温，曰荟芳，曰循蜚，曰登脂，曰抽骑，曰犁潜，曰苑萌，曰连蠕，曰游环，曰折致，曰诠际，曰拾巢，凡二十六类。然多不著出典，亦稗贩之学而已。</p>
<p>△《诸经纂注》・三十四卷（江苏周厚鲇家藏本）</p>
<p>明杨联芳编。联芳字懋赏，漳州人。是书成於万历癸丑。以诸经割裂分类，而各注字义於旁，以便记诵。</p>
<p>△《骈字凭霄》・二十四卷（江苏巡抚采进本）</p>
<p>明徐应秋撰。应秋字君义，号懔郑浙江西安人。万历丙辰进士。官至福建布政使。是书皆采掇经史骈连之字，备词藻之用。凡诠义十卷，释名十四卷，每卷又各分子目，皆略为注释，而不尽著出典。大概剽诸朱谋鑫ぁ舵檠拧肪佣啵殊儿床蛔阋谰荨Ｆ涿凭霄者，自注引王嘉《拾遗记》曰，苍梧有鸟名凭霄，能吐五色气，又吹珠如尘，积珠成垄。名书之义取此云云。非惟险僻无义理。且考之嘉书，是舜帝南巡葬於苍梧之故实，尤非佳事，可谓迂怪不经矣。</p>
<p>△《经济言》・十二卷（两江总督采进本）</p>
<p>明陈子壮编。子壮字集生，南海人。万历己未进士，官至礼部侍郎，晋尚书。明亡殉难。事迹具《明史》本传。是编掇辑诸子名言，自管、韩迄唐、宋，分类标题。以供程试之用，非真为经济作也。</p>
<p>△《事文玉屑》・二十四卷（安徽巡抚采进本）</p>
<p>明杨淙撰。淙不知何许人。是书《明史・艺文志》著录。然二十六类之中，荒唐俚谬，罄竹难书。明人著述之陋，殆无出其右矣。</p>
<p>△《朱翼》・（无卷数，浙江巡抚采进本）</p>
<p>明江旭奇编。旭奇字舜升，歙县人。万历中官安岳县县丞。《江南通志》列之儒林传，称其在太学日，尝奏上所著《孝经翼》、《孝经疏义》，并请敕儒臣补成《孝经大全》，命题取士，盖亦讲学之家。然是书则仅供场屋之用，故许成智序谓亦名《论策全书》，盖为举业而设。凡分六部，曰管窥，曰曝愚，曰调烛，曰完瓯，曰委质，曰志林，每部之中又各分子目。皆扌罐诸书，以类排纂，而是非一断以朱子，故名《朱翼》。中多引释典、道书，殊乏别择。甚至采及《水浒传》，尤庞杂不伦。实与朱子之学南辕北辙也。</p>
<p>△《史说萱苏》・一卷（两淮盐政采进本）</p>
<p>明黄以升撰。以升字孝义，龙溪人。是书取史事之相类者，随笔记载，间加评骘。自序谓皋苏释劳，萱草忘忧，故以萱苏为名。然阙漏殊甚，尚在後来方氏《古事比》之下也。</p>
<p>△《唐类函》・二百卷（内府藏本）</p>
<p>明俞安期编。安期初名策，字公临，後改今名，字羡长。万历末布衣。此书取唐人类书，删除重复，汇为一函，分四十三部。每部皆列《艺文类聚》於前，而《初学记》、《北堂书钞》、《六帖》次之。取材不滥，於诸类书中为近古。惟时令兼取韩鄂《岁华纪丽》，未免非前四书之伦。又事关政典者既刂取杜佑《通典》补之，又寥寥数条，挂一漏万，体例皆为未善。且颠倒补缀，讹舛亦多。同时吴允兆亦有是编，但无《六帖》。议者谓两书并出，殊为无谓。允兆遂举以让安期。其中体例，亦有兼采允兆书者，安期凡例尝言之，不自讳也。又朱国祯《涌幢小品》曰，俞羡长山人刻《类函》二百卷，盛行於时。然世庙时原有此书，乃郑虚舟山人奉赵康王命纂之，累年书成而郑卒於清源，其子献之得厚赏，不知视今何如云云。然郑若庸书与此书体例迥异。国祯殆未见其本，以臆揣之欤？</p>
<p>△《诗隽类函》・一百五十卷（内府藏本）</p>
<p>明俞安期撰。是书取皇古以迄唐代之诗，汇为一编。自盛唐以前删去者少，中晚以後则多所刊削。凡分三十六部，七百七十馀类。其凡例言，以材具为主，以掇拾为用。故但分门摭录，间附以诗话小说。又称焦咧语，以为《艺文类聚》、《初学记》诸书所采不载全文，因於长篇大什皆加删削。盖类书之体，非总集之例也。</p>
<p>△《类苑琼英》・十卷（两淮监政采进本）</p>
<p>明俞安期编。分别事类，纂辑故实，每条止撮举二字，而以原文细注其下，其体例前後颇无伦次。又天文一类尽皆阙如，疑为未成之书也。</p>
<p>△《刘氏类山》・十卷（浙江巡抚采进本）</p>
<p>明刘嗣昌撰。嗣昌字燕及，桐城人。万历中官至兴化府知府。是书为目七十，所载之事，自唐而止。较明代类书泛载近事者差为近古。然大抵转相稗贩，未见赅洽。</p>
<p>△《卓氏藻林》・八卷（内府藏本）</p>
<p>明卓明卿撰。明卿字矢Γ钱唐人。万历中由国子监生官光禄寺署正。是编采撷类书，分门辑录，颇有节择，而取材未当。谈迁《枣林艺篑》谓是吴兴王氏之本，明卿窃取之。考明卿尝攘张之象《唐诗类苑》刊行，则是说似亦有据矣。</p>
<p>△《史学璧珠》・十八卷（浙江巡抚采进本）</p>
<p>明钱应充撰。应充字子美，绍兴人。万历中贡生。是书分类隶事，以坊本纲鉴为主，而稍摭类书附益之。皆集为偶句，以便剽袭。冠以历代帝王歌括，中分天地、灾祥、君道、臣道、伦理、品论、吏部、户部、礼部、兵部、刑部、工部、人身、德恶、人事、官职、物类十七门，又分子目三百二十五。如以心学属之礼部，不知其何取。又品论门中有何如一目，尤从古类书所未闻。自序言书成之日，梦一神人，幞头皂袍，自称待制包某，以其褒贬合义，特来劳之。又言作序之日，五星聚奎。语皆谬妄，即其书可知也。</p>
<p>△《事典考略》・六卷（江苏周厚鲇家藏本）</p>
<p>明徐袍编。袍字仲章，婺源人。是书采前代事迹及先儒议论，分目凡八十有一。割裂经典，丛杂琐碎，盖兔园册子也。</p>
<p>△《故事选要》・十四卷（浙江巡抚采进本）</p>
<p>明王思义撰。思义有《宋史纂要》，已著录。是书采择子史故事，分类编次，凡十五门。多不注所出，动辄舛误。如雪门收绛雪丹事，已为不伦；又讹张闳菸赵容悖则他可知矣。</p>
<p>△《刘氏鸿书》・一百八卷（浙江巡抚采进本）</p>
<p>明刘仲达编。仲达字九逵，宣城人。是书分二十四类，又分子目二百六十有奇，事实词章，相杂而载，每条皆注所出，较明人杜撰之书稍有依据。然大抵转引类书，不尽出於本文，则亦稗贩之学也。卷端题汤宾尹删定，而李维桢序乃称校雠与有力者，为李成白、谢少连，宾尹序中亦无一字及删定事。盖坊贾刊是书时，以仲达诸生，恐不见重，借名於宾尹耳。</p>
<p>△《儒函数类》・六十二卷（安徽巡抚采进本）</p>
<p>明汪宗姬撰。宗姬字肇邰，歙县人，是书《明史・艺文志》作《儒数类函》，盖刊本误也。所录故实皆以数统计，自一至万，罔不毕具。然体例冗杂。如二献条下乃列二齐等谥二十二条，如但据标目，於何寻检？且名曰儒函，当详於儒，而二氏之言仍复采入甚？至万善二字引及太上感应篇，不亦亻真乎？</p>
<p>△《蝰史》・十一卷（浙江巡抚采进本）</p>
<p>明穆希文撰。希文有《说原》，已著录。是书专记鸟兽事实，故以蝰名，分为羽虫、毛虫、鳞虫、甲虫、诸虫五类。然蝰乃蠹鱼之别目，非虫之总名，制名殊谬，徵引亦多未赅。又中间所称《蝰史》曰者，即其本书。乃杂厕古书之间，反若引用者然，於体例亦乖也。</p>
<p>△《妇女双名记》・一卷（编修程晋芳家藏本）</p>
<p>明李肇亨撰。肇亨字会泰，嘉兴人。太仆卿日华之子也。所录古今妇女双名凡六十七人。自序谓王元美《沃葚囱浴贰⒄蓬８浮独喷鸫醉编》、陈无功《析醒漫录》中皆有所载，而彼此未备。暇日偶有所睹，即随手录出，又兼三书考其出处云。</p>
<p>△《五侯笄唷贰な二卷（两江总督采进本）</p>
<p>明彭俨撰。俨字若思，江西人。其书分类隶事，凡十四门。所载皆不著出典，摭拾丛杂，无可采录。</p>
<p>△《文竽汇氏》・二十四卷（安徽巡抚采进本）</p>
<p>明傅作兴撰。作兴字廷用，建昌人。是书汇辑古来姓氏，兼载人物，分君姓、臣姓、诸侯、大夫、公族、补遗、覆姓，各标目上阑，而下附偶语一二联，体例已陋。至所列系胄，皆妄以己意附会之。如以皇姓为出於三皇氏，胥姓为出于赫胥氏，桑姓为出于空桑氏，有若巢父为出於有巢氏，凿空牵合，不可枚举。非特昧於三代姓氏之辨，即後世谱牒诸家，亦全未寓目，可谓不知而作者矣。自序云，文本於氏，正文者宜先正其氏以辨其文，而滥竽是惧，故以二字为名。其说亦支离无义理云。</p>
<p>△《艺林累百》・八卷（浙江吴玉墀家藏本）</p>
<p>明李绍文撰。绍文字节之，华亭人。是编成於天启癸亥。因《小学绀珠》而变其体例，摭拾故实，不分门类，不详出处，但以数目为标题，自一至百，故名曰累百。大抵儿词桠叮不足以资考证也。</p>
<p>△《十三经类语》・十四卷（浙江巡抚采进本）</p>
<p>旧本题明罗万藻编。万藻字文止，江西人。天启丁卯举人。福王时官上杭县知县。唐王僭号於福建，擢为礼部主事。未几卒。故至今时文家称曰罗仪部，《明史・文苑传》附见艾南英传中。是书因坊本《五经类语》，更取十三经广之，分一百三十四类，杭州鲁民重又为之注。案万藻虽仅以时文名家，而所学具有原本，其时文幽渺湛深，纯以意运，亦决不用此儿粗功。况其时张溥与张采立复社，艾南英与章世纯陈际泰及万藻立豫章社，会南英选刻时文，涂乙过当，为众所诟。乃取己及三人之文亦分合作、摘谬二例，涂乙其半，刊以示公。溥等因以离间其交，世纯，际泰皆为所动，而万藻恬於名誉，独不从溥。今此书之首乃有溥序，与当日情事尤为乖刺。殆民重托称万藻，籍豫章社之名以行，又伪撰溥序，藉复社之名以取重。总之，坊贾伎俩而已。</p>
<p>△《庶物异名疏》・三十卷（浙江吴玉墀家藏本）</p>
<p>明陈懋仁撰。懋仁有《年号韵编》，已著录。是编汇辑物名之异者，为之笺疏。凡二千四百五十二名，分二十五部。然多捃拾杂说，转相稗贩。如柔叛┠，圆灵水镜，谢庄月赋，人人习读，而其注称类书地曰柔牛是并《文选》未考也。大瀛海字出驺衍传，而注曰大瀛海之异名见《楞严经注》，是并《史记》未考也。眢井字见《左传》，而注曰韵书井无水曰眢，是三传亦未考也。其他可以例见矣。又异名者，名之异者也。如虹一名挈贰，电一名列缺是也。而所列鸡彝、黄目、瑞节、玉瓒之类乃其本名，何以为异？至於沙巽泥虫乃是异物，并无别名，滥列简牍，以充卷帙，体例亦乖舛之甚也。</p>
<p>△《尚友录》・二十二卷（浙江巡抚采进本）</p>
<p>明廖用贤编。用贤字宾于，建宁人。是书成於天启中。鄄晒湃耸率担以韵为纲，以姓为目，其例一如《万姓统谱》。诸所纪载，详略失宜，无所考证，盖亦为应俗作也。</p>
<p>△《诗学汇选》・二卷（内府藏本）</p>
<p>明胡文焕编。文焕有《文会堂琴谱》，已著录。是书即坊本《诗学大成》中采辑重编，凡三十九门。所录诗自六朝至於明代，妍媸并列，殊为猥杂。文焕自序，文亦陋劣。《诗学大成》本依托於李攀龙，此更掇拾其残，风益下矣。</p>
<p>△《文奇豹斑》・十二卷（浙江巡抚采进本）</p>
<p>明陈继儒撰。继儒有《邵康节外记》，已著录。是编分天文、地理、人物、文史、花木、鸟兽、器用、人事、释教、字学十类，皆剽窃儿粗文。末一卷分韵编古字，尤多舛谬。</p>
<p>△《五车韵瑞》・一百六十卷（通行本）</p>
<p>明凌稚隆撰。稚隆有《春秋左传评注测义》，已著录。是编因《韵府群玉》而稍变其体例，每韵之下，先列小篆一字，然後随韵隶事。其排纂之序，曰经，曰史，曰子，曰集，曰杂。又以赋颂歌诗之类分体标名，缀列於後。其曰杂者，盖仙经佛典之言。考梁阮孝绪作《七录》，以释道别为门目，不入子家。稚隆区而别之，犹为有说，至赋颂歌诗诸体本皆集部之文，而别立诸名，殊无义例。昔阴氏《韵府群玉》，前人病其庞杂无伦，然其时去宋未远，多见旧本，故朱彝尊跋其书，尚以所引杜诗老去诗篇浑漫与句为足资考证。稚隆此书，名为广所未备，而舛谬弥滋，且往往杜撰增添，非本书所有。如平淮西碑下引旧《唐史》一条，并载入千载断碑人脍炙，不知世有段文昌二句；此二句乃宋人之语，为蔡京改撰储祥观碑而作，《旧唐书》实无此文。如云别一《旧唐史》，则唐、宋以来著录者实无此目。如斯之类，触处皆然。又出阴氏书下，谢肇氵制序乃谓《韵府群玉》为耳食，独盛推此编，可谓曲阿所好矣。</p>
<p>△《五经总类》・四十卷（内府藏本）</p>
<p>明张沭阶。沭阶钟鸪迹号泰岩，无锡人。崇祯初尝以所辑《经书讲义》献之阙下。此编复取五经及《周礼》、《孝经》之语，分门排比，共为七十二类，厘上下二集。自跋谓大要不外经济、学术两端，上集为经济，下集为学术。今案其目次，以天道、地道、君德、臣德、圣学等为经济，而以衣服、饮食、器用、宫室、草木、鸟兽等皆入之学术。未为允协。然沭酱耸椋不过为举业之用，本不为经义立言，亦无足深论。今退置类书类中，庶核其实焉。</p>
<p>△《茹古略集》・三十卷（浙江巡抚采进本）</p>
<p>明程良孺撰。良孺有《读书考定》，已著录。是书三十卷，凡三百九十四篇。每篇皆采撷藻丽之词，联为偶语，其体全同事类赋。自序称不奇不已，不幽不已，不僻不已不合其奇者、幽者、僻者以成一家言不已。然观所徵引，实了不异人也。</p>
<p>△《古今好议论》・十五卷（编修励守谦家藏本）</p>
<p>明吕一经编。一经字子传，号非庵，吴县人。崇祯辛未进士，官至河南提学副使。是书辑汉、唐以下迄於明季诸儒议论，分经学、经济二门。经学为类二十有二，经济为类二十有四，共五百五十六则，盖以备场屋策论之用者也。</p>
<p>△《名物考》・十卷（内府藏本）</p>
<p>明刘侗撰。侗有《帝京景物略》，已著录。是书分二十三部，附物理考、通微志二篇，皆采辑类书而成。卷帙无多，搜罗甚隘，不足以供考核也。</p>
<p>△《六经纂要》・（无卷数，江苏巡抚采进本）</p>
<p>明颜茂猷撰。茂猷有《迪吉录》，已著录。考顾炎武《日知录》，茂猷乡试会试皆以全作五经题取旨中式，嗣後始立五经中额。今观此书，凡分君臣、人伦、修治三门，割剥字句，无所发明，盖即其揣摩之本也。自序谓稽古之力，食报於诸圣人，所见亦云浅矣。</p>
<p>△《事物考》・八卷（浙江朱彝尊家曝书亭藏本）</p>
<p>明傅岩撰。岩字野清，义乌人。崇祯甲戌进士，官至监察御史。其书大抵本高承《事物纪原》而稍为附益，兼增入明代地名、官制、礼仪，抄合成书，不免侣。如舆地言舜分十二州，不著其名；幽并、营商、周异制，亦无剖辨。又谓漕运为起於秦之飞趺猓不知《管子》所载粟行三百里诸条，即漕运之原始，载於《通典》者甚详。谓唐始以上柱国为勋官，不知隋制勋官已先列上柱国，唐特沿隋之旧。谓後汉改常侍曹为吏部，不知後汉只改为吏曹，至魏时始改为吏部。其舛略往往似此。唯所载明初文臣无谥，及五军营制诸条，颇足参证明《会典》诸书之互异耳。</p>
<p>△《佣吹录首集》・二十卷、《次集》・二十一卷（副都御史黄登贤家藏本）明文德翼撰。德翼有《宋史存》，已著录。是书皆采集古人新巧字句，盖沿杨慎《谢华启秀》而广之者。然多不著出典，时有讹误，间作品题，亦皆儇佻之语，盖又兼涉竟陵之习者也。</p>
<p>△《四六霞肆》・十六卷（内府藏本）</p>
<p>明何伟然撰，吴正炳、吴宗邵增删。伟然有《广快书》，已著录。正炳字讠刃斋，宗邵字敬斋，并休宁人。是编采掇故实，撰为骈偶之词。分类编次，而总注於每门之後。词既拙俗，注尤温，殆无一长之可取。</p>
<p>△《广韵藻》・六卷（内府藏本）</p>
<p>明方夏撰。夏字南明，自号养春子，长洲人。是编取杨慎《韵藻》，删其繁复，而广其未备，然挂漏仍多。惟慎书假借均字为韵字，夏独改从今文，立心笃实，不涉炫俗钓名之习，为寸有所长耳。</p>
<p>△《丽句集》・六卷（内府藏本）</p>
<p>明许之吉撰。之吉爵里未详。其书采前人俪偶之语，或一联或数十联，分门编次，亦杨慎《谢华启秀》之类。</p>
<p>△《文苑汇隽》・二十四卷（浙江巡抚采进本）</p>
<p>明孙丕显撰。丕显字启周，自称闽人。未详其邑里。其书分二十九门，抄撮类书，体例殊为猥杂。</p>
<p>△《事类通考》・十卷（浙江巡抚采进本）</p>
<p>明刘叶撰。叶字芝华，饶州人。是书於古今事实分类纂辑，凡七十七门。隶事而间以评论，或似蚣牵或似语录，或似对句，体例莫能名状。观其以年少初登第，皇都得意回十字，分标十卷之号，则其书可知也。</p>
<p>△《策统纲目》・三十九卷（福建巡抚采进本）</p>
<p>明卓有见撰。有见，莆田人。其书以邱觥洞笱а芤宀埂贰⒄咳羲《圣学格物通》二书为本，分立四门，曰经传格言，曰史鉴证义，曰诸儒论议，曰国朝事实，颇略於古义而详於时务。盖亦林俊对戳髦谅邸分类，专为射策而作者。</p>
<p>△《古今事物原始》・三十卷（浙江巡抚采进本）</p>
<p>明徐炬撰。炬有《酒谱》，已著录。是书仿《事物纪原》之体，稍附益之，而芜杂太甚。盖制度器数，皆可考其渊源，至日月星辰，山川草木，鸟兽虫鱼，与天地而俱生，岂能确究其始？转辗援引，弥见纠纷。至於鸟兽、花草诸门，每类之首，或括以偶语一联，或括以律诗二句，乃从而释之，尤温之甚矣。</p>
<p>△《古史汇编》・四卷（浙江巡抚采进本）</p>
<p>明韩孔赞撰。孔赞字羲一，里贯未详。是书摭诸史典故，分四十七门，起於唐虞，终於明代，大致仿《文献通考》而叙述简略，仅足供举业对策之用。</p>
<p>△《子史汇纂》・二十四卷（浙江巡抚采进本）</p>
<p>明冯廷章撰。廷章字子建，常熟人。是书分二十四类，每类之中又别为子目，虽以子史为名，而亦兼采词赋。自序谓一尺之，方寸之木，无或遗弃。又谓上极天道，下该人事，六合之内，略在其间，其自誉甚力。卷首列徵引书目千馀种，唐、宋诸志不著录者十之六七，明以来诸家书目不著录者十之九，廷章何自得之乎？</p>
<p>△《类雅》・二十卷（浙江汪启淑家藏本）</p>
<p>不著撰人名氏。中风雨类引《蠡海集》，乃明王逵撰。又鸟类引《埤雅》广要，乃明牛衷撰，则明人作也。其书皆由抄撮而成，亦往往不详出典。如开卷蔚蓝天一条，乃陆游《老学繁始恰分语，而失注书名，又日御一条云天子有日官，诸侯有日御，陈子昂诗还丹奔日御，却老饵阊浚注曰律历志，何史律历志中有此语乎？其疏舛可知矣。</p>
<p>△《万年统纪》・十二卷（江苏巡抚采进本）</p>
<p>不著撰人名氏。所引明代诸书，皆仍其皇明之称，则明人矣。首纪历代帝王，不以时代为次，而以年数为先後，由初生至四万五千六百岁止为第一卷。次纪孔子诞生至七十二岁止为第二卷。以下载历代臣民，自初生至一千百有馀岁，鹞七卷，末载佛氏、神仙二家，各为一卷，列女为一卷。采摭颇富。然所徵引，多出小说，不足为据也。</p>
<p>△《对类》・二十卷（两江总督采进本）</p>
<p>不著撰人名氏，亦不详时代。凡二十门，盖村塾课蒙之本。验其格式，犹明中叶所刊也。</p>
<p>△《大政管窥》・四卷（两淮盐政采进本）</p>
<p>不著撰人名氏，皆科举之策略也。分叙吏、叙户、叙礼、叙经，六曹举其三，而四部举其一。体例无所取义，必非完书，盖经生家偶存之残稿耳。</p>
<p>△《汲古编》・四卷（江西巡抚采进本）</p>
<p>不著撰人名氏。其书杂抄古事，分七十三门，名目冗琐，时代颠舛。如孔融在北海，为贼所攻，流矢雨集，矛戟内接，融凭几安坐云云。此谓之镇静则可，而列之智略门中，是未见本传下文城破融遁之事也。伊尹耕有莘之野，乐尧舜之道，三聘就汤，阿衡作相，此自名臣类中事，而列之忠烈门中，与程婴、公孙杵臼相连，殆不可理解矣。每门之末，必留空纸数页，盖随意杂抄，草创未定之本，故疏谬如是也。</p>
<p>△《天华山房秘藏玉杵臼》・三卷（浙江巡抚采进本）</p>
<p>原本无序录。卷首一行，题曰西湖<龙龙>赫主人吴培鼎九牧父捣。培鼎亦不知何许人。案六书精蕴，<龙龙>音沓，震怖也。二龙并飞，威灵震赫，见者气夺。自号必取<龙龙>字，已极诞妄，其捣字之义，又因玉杵臼而附会之，更属不经。观卷中所载，即取《唐类函》抄撮十之二三，去其总类。又於诸细目中前後乱其部分，盖明季书贾作伪以欺人者也。 






</p></div>
  <div class="adBottom">
    <script src="../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='215967.html' class='pagedaohang'>【上一篇】<i>:卷一百三十九・子部四十九○类书类存目三</i></a></span><span class="tomenu"><a href="sikuquanshuzongmutiyao.html" title="四库全书总目提要" class="returnIndex">【回目录】</a>
</span><span class="toup1"><a href='215965.html' class='pagedaohang'>【下一篇】<i>：卷一百三十七・子部四十七○类书类存目一</i></a></span></div>
  <div class="adBottom">
    <script src="../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../js/foot.js" type="text/javascript"></script>

</body>
</html>
