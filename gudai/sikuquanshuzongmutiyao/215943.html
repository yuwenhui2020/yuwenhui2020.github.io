<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>四库全书总目提要_卷一百六十一・集部十四○别集类十四</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/sikuquanshuzongmutiyao/215943.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../templets/default/css/p.css" />
<link rel="stylesheet" type="text/css" href="../../templets/default/css/book.css" />
<script src="../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/sikuquanshuzongmutiyao/215943.html");
</script>
</head>
<body>
<div id="topbar">
  <div id="logo"><a href="../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../book_sbkk8_default.html">首页</a></li>
     
      <li><a href='../gudai.html'>古典文学</a></li>
      <li><a href='../../gushihui/gushihui.html'>故事会</a></li>
      <li><a href='../../meirongyangsheng/meirongyangsheng.html'>美容养生</a></li>
      <li><a href='../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="215943.html#" class="bds_more" data-cmd="more">分享到：</a><a href="215943.html#" class="bds_weixin" data-cmd="weixin" title="分享到微信">微信</a><a href="215943.html#" class="bds_qzone" data-cmd="qzone" title="分享到QQ空间">QQ空间</a><a href="215943.html#" class="bds_tsina" data-cmd="tsina" title="分享到新浪微博">新浪微博</a><a href="215943.html#" class="bds_tqq" data-cmd="tqq" title="分享到腾讯微博">腾讯微博</a><a href="215943.html#" class="bds_tqf" data-cmd="tqf" title="分享到腾讯朋友">腾讯朋友</a><a href="215943.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../book_sbkk8_default.html'>主页</a> > <a href='../gudai.html'>古代文学</a> > <a href='sikuquanshuzongmutiyao.html'>四库全书总目提要</a> > </div>
<div class="ad960"><script src="../../js/ad960sougou.js" type="text/javascript"></script></div>
<div id="maincontent">
  <h1 class="articleH1">卷一百六十一・集部十四○别集类十四</h1>
  <div id="content"><span id="ad328_r">
    <script src="../../js/article.js" type="text/javascript"></script>
    </span><p>





△《石屏集》・六卷（浙江鲍士恭家藏本）</p>
<p>宋戴复古撰。复古字式之，天台人。尝登陆游之门，以诗鸣江湖间。所居有石屏山，因以为号，遂以名集。卷首载其父敏诗十首。盖复古幼孤，勉承家学，因搜访其先人遗稿，以冠己集。昔黄庭坚《山谷集》後附刻其父《伐檀集》，王觥兑翱痛允椤丰岣娇唐涓浮兑袄霞臀拧贰８垂乓愿甘为数无多，不成卷帙，特升弁於简端。例虽小变，理乃较协矣。复古诗笔俊爽，极为作者所推。姚镛跋其诗，称其天然不费斧凿处，大似高三十五辈。晚唐诸子，当让一而。方回跋其诗，亦称其清健轻快，自成一家。虽皆不免稍过其实。要其精思研刻，实自能独辟町畦。瞿佑《归田诗话》载复古尝见夕照映山，得句云：“夕阳山外山。”自以为奇，欲以“尘世梦中梦”对之，而不惬意。後行村中，春雨方霁，行潦纵横，得“春水渡傍渡”句以对，上下始称。其苦心搜索，即此可见一端。至集中《严子陵钓台》诗所谓“平生误识刘文叔，惹起虚名满世间”者，赵与<虎虎>《娱书堂诗话》极赏其新意可喜。而罗大经《鹤林玉露》又深以其议论为不然。盖意取翻新，转致失之轻佻，在集中殊非上乘。与<虎虎>所云，固未足为定评矣。</p>
<p>△《莲峰集》・十卷（永乐大典本）</p>
<p>宋史尧弼撰。尧弼字唐英，眉州人。其仕履不见於史传。焦摺豆史・经籍志》载尧弼《莲峰集》三十卷，而世间亦无传本。故录宋诗者多不能举其姓名。惟《永乐大典》载有是集原序二篇。其一作於乾道丙戌，自署曰省斋，不知何人。其一为任清全序，作於嘉定癸酉。称“尧弼童黾村某霾环玻少以古乐府、《洪范》等论往见张浚。浚谓其大类东坡，留馆於潭。与张┉游，每开以正大之学。岁丁丑，偕其弟尧文登第”云云，而亦不言其所终。考周密《浩然斋雅谈》云：“李焘十八岁为眉州解魁。时第二人史尧弼，方十四岁。人疑其文未工。赴鹿鸣宴犹著粉红拢太守命分韵赋诗，尧弼得‘建’字，援笔立成云：“四岁尚少房玄龄，七步未饶曹子建。”後为张魏公客，不幸早世”云云。其所记与任清全序相合。又《江湖续集》载张炜《题莲峰集》诗一首，亦有句云：“一梗江湖客，三朝忠义家。”以诸书参互考证，盖尧弼登第後未授官而卒也。尧弼天姿卓绝，其诗纵横排宕，摆脱恒蹊。其论诸篇，明白晓畅，澜翻不穷，亦有不可羁勒之气。大抵有其乡苏氏之遗风。惟其夏绿霜凋，故不能如李焘之著书传後。然就其文章而论，要亦不失为才士。任清全序乃因集中有《论学》之作，遂以张┉少年自得，为尧弼磨袅浸灌之功，欲援而入於道学。则门户标榜之习，转不足以见尧弼矣。其文在宋已多散落，是集乃其从孙师道所重刻，今亦不可复睹。谨从《永乐大典》中掇拾裒辑，鹞十卷，著之於录。俾怀才赍志之士，无声尘翳如之慨焉。</p>
<p>△《江湖长翁文集》・四十卷（山东巡抚采进本）</p>
<p>宋陈造撰。造字唐卿，高邮人。淳熙二年进士。官至淮南西路安抚司参议。遭宋不竞，事多龃龉，自以为无补於世，置江湖乃宜，遂号江湖长翁。既不竟其用，故无所表见，而《宋史》亦不为立传。惟元申屠课作墓志，称其“於诲诱则良师，於抚字则循吏。身笃操修，道兼体用”。虽金石之文，称述例多溢量，亦未必纯构虚词也。集中《罪言》一篇，盖仿杜牧而作，不免纸上谈兵，徒为豪语。其文则恢奇排，要亦陈亮、刘过之流。其他蜃又钇，多剀切敷陈，当於事理。记序各体，锤字炼词，稍伤真气，而皆谨严有法，不失规程。在南宋诸作者中，亦铁中铮铮者矣。至《易说》一卷，始於《无妄》，终於《比》，凡十五篇，疑其未完之书。中多以史证经，与杨万里《诚斋易说》、李光《读易详说》相类。殆为时事而发，托之诂经欤？其集久无刻本。明崇祯中，李之藻以淮南自秦观而後，惟造有名於时，始与观集同刻之於高邮云。</p>
<p>△《烛湖集》・二十卷、《附编》・二卷（永乐大典本）</p>
<p>宋孙应时撰。应时字季和，自号烛湖居士，馀姚人。登淳熙乙未进士。初尉黄岩，迁海陵丞。再迁遂安令，改知常熟县。以仓粟流欠贬秩，移判邵武军。未上而卒。考杨简作应时龉阒炯罢陪哧弧痘峄续志》，均称其绍熙初尝应蜀帅邱繁伲预料吴曦逆谋，白芬员鸾领其军。後曦以叛诛，其言果验。时应时已殁，三省奏官其子祖开。盖亦智略之士。又史弥远受业於应时，集中与弥远诸书，皆深相规戒。迨弥远柄国，独超然自远，无所假借，甘沦一ヘ而终。其人品尤不可及矣。《宋史・艺文志》载《烛湖集》十卷。据应时诗中自序，盖尝应刘克庄之求，手编其稿为五十卷。集末有其侄祖贪希称涑水司马述先以十卷付梓。後附以《问思录》五十条、《通鉴摘义》三十条，总名之曰《经史说》。又附雪斋父子倡和诗，及雪斋行状、墓铭，杨简所撰龉慵牵《会稽续志》小传，子祖开补官省虻绕。是十卷为祖趟编，非其旧本也。年远散佚，久无传本。故厉鹗作《宋诗纪事》，仅於吴礼部《诗话》、王应麟《困学纪闻》、黄宗羲《姚江逸诗》内采掇数篇，寥寥不备。兹从《永乐大典》所载，排纂成编。惟《经史说》残阙特甚，仅存一篇。其馀则约略篇数，殆已十得八九。以卷帙繁重，分二十卷。仍附编其父介及其兄应求、应符诗，并录应时父子志传行状、子祖开补官省蛑钇，为上、下二卷。应求字伯起，尝登乡荐。应符字伯潜，所著有《历代帝王纂要》二卷、《初学须知》五卷，载於陈振孙《书录解题》。今并未见云。</p>
<p>△《昌谷集》・二十二卷（永乐大典本）</p>
<p>宋曹彦约撰。彦约有《经幄管见》，已著录。是编称《昌谷集》者，考集中有《与刘後溪书》，谓世为都昌村落人，後迁於城下昌谷巷，则其所居地名也。彦约初游朱子之门。其後历任州郡，却敌平寇，独卓有实用。故《宋史》本传称其可以建立事功。及入侍讲筵，亦能殚心启沃。其《经幄管见》一书，敷陈祖训，规箴时政，尚历历可稽。文集乃湮没不显，《宋史・艺文志》皆不著录。惟焦摺豆史经籍志》有《昌谷小集》二十卷。钱溥《秘阁书目》亦有《曹文简公集》十五册。然亦久无传本。厉鹗《宋诗纪事》勐薹备唬绝不及其姓名，则无徵久矣。今考《永乐大典》，载彦约诗文颇多。核其篇目，如本传所称为利路转运判官时所作《病夫议》，为兵部侍郎时所上《荐李心传蜃印罚俱不载其中。知已未免於佚阙。然其馀诸作，世所不传者，为数尚夥。谨类次排纂，鹞二十二卷。其间奏议，大都通达政体，可见施行。所论兵事利害，尤确凿有识，不同摭拾游谈。其应诏陈言二封事，乃庆元、宝庆间先後所上。於当日苟且玩忄曷之弊，反覆致意，切中要，亦可徵其鲠直之概。惟俪词韵语，稍伤质朴。然不事修饰而自能词达理明，要非学有原本者不能也。</p>
<p>△《省斋集》・十卷（永乐大典本）</p>
<p>宋廖行之撰。行之字天民，其先延平人。五季时徙於衡州。登淳熙甲辰进士。尝官岳州巴陵尉，以亲老丐养而归，注授宁乡主簿。未赴。据田奇所作行状，称其生平内行修饬，留心经济，入仕亦多著循绩。然名位不昌，故姓字不著於史传。其所著作，诸家亦罕著录。是集乃其子谦所刊，原本十卷。今从《永乐大典》中采掇裒辑，篇帙颇夥，似当日全部收入。谨排次审订，仍析为十卷，以还其旧。其原跋十七通，行状、墓铭等三首，仍附於後，以备考核。其文章大抵屏除藻绘，务以质朴为宗，或不免近於朴亻塞。故戴溪作序，不甚称之。然其词意笃实，切近事理，亦足以想见其为人。至其四六之作，则较他文为流丽。潜敷敬跋，称其表启多互见周必大集中。盖以必大亦有省斋之名，故相淆混。今检勘必大全集，实无一篇与此相复。当由後人知其误载，从而刊除矣。</p>
<p>△《南轩集》・四十四卷（浙江鲍士恭家藏本）</p>
<p>宋张┉撰。┉字敬夫，广汉人。丞相浚之子。以荫补官。孝宗时历左司员外郎，除秘阁修撰，终於荆湖北路安抚使。事迹具《宋史・道学传》。┉殁之後，其弟杓裒其故稿四巨编，属朱子论定。朱子又访得四方学者所传数十篇，益以平日往还书疏，编次缮写。未及蒇事，而已有刻其别本流传者。朱子以所刻之本多早年未定之论，而末年谈经论事，发明道要之语，反多所佚遗。乃取前所奂，参互相校，断以┉晚岁之学，定为四十四卷，并详述所以改编之故，弁於书首。即今所传淳熙甲辰本也。┉与朱子交最善，集中《与朱子书》凡七十有三首，又有《答问》四篇。其间论辨，不少假借。如第二札则致疑於辞受之间。第三札辨墓祭、中元祭。第四札辨《太极图说注》。第五、六、七札辨《中庸注》。第八札辨《游酢祠记》。第十札规朱子言语少和平。第十一札论社仓之弊，责以偏袒王安石。第十五札辨胡氏所传《二程集》不必追改，戒以平心易气。第二十一札辨论仁之说有流弊。第四十四札论山中诸诗，语未和平。第四十九札论《易说》未安，是从来许多意思未能放下。第五十四札规以信阴阳家言，择葬地。与胡季随第五札又论朱子所编《名臣言行录》未精细。朱子并录之集中，不以为忤。又┉学问渊源，本出胡弘。而与朱子第二十八札谓胡寅《读史管见》病败不可言，其中有好处，亦无完篇。又第五十三札谓胡安国《春秋传》其间多有合商量处。朱子亦并录之集中，不以为嫌。足以见醇儒心术，光明洞达，无一毫党同伐异之私。後人执门户之见，一字一句，无不回护，殊失朱子之本意。至朱子作张浚墓志，本据┉所作行状，故多溢美，语录载之甚明。而编定是集，乃削去浚行状不载，亦足见不以朋友之私，害是非之公矣。论张浚者，往往遗议於朱子，盖未核是集也。刘昌诗《芦浦笔记》驳┉《尧庙歌》，指尧庙在桂林，失於附会。其歌今在集中，盖取其尊崇帝德，而略其事实。昌诗又录┉《悫斋铭》称┉奉其父命为其弟杓作，本集不载。检之良然。然┉集即杓所辑，不应反漏。考高斯得《耻堂存稿》有《南轩永州诸诗跋》曰：“刘禹锡编《柳子厚集》，断至永州以後，少作不录一篇。南轩先生永州所题三亭陆山诸诗，时方二十馀岁，兴寄已落落穆穆如此。然求之集中，则咸无焉，岂编次者以柳集之法裁之乎！然则┉集外诗文皆朱子删其少作，非偶佚矣。</p>
<p>△《勉斋集》・四十卷（编修励守谦家藏本）</p>
<p>宋黄蛔。蛔种鼻洌号勉斋，闽县人。少受业於朱子，朱子以女妻之。宁宗朝，补将仕郎。历知汉阳军、安庆府。以主管亳州明道宫致仕。卒谥文肃。事迹具《宋史・道学传》。是集讲义经说三卷、杂文三十六卷、诗一卷。杂文凡守郡公移案牍之辞皆在焉。据其卷目，与《宋史・艺文志》相合，盖犹原本也。昔朱子作竹林精舍成，尝遗皇椋有“他时便可请直卿代即讲席”之语。灰嗄芗崾厥λ担始终不贰。然林栗与朱子论《易》不合，至构衅攻击，朱门弟子有欲火栗之书者。患览跷模独能不没其所长。可谓绝无门户之见。又史称辉诎睬旄筑城，部署有方，民不劳而事集。及金兵大至，淮东西震恐，独安庆按堵如故。又在制置李珏幕中，力以军政不修，边备废弛为言。珏不能用。厥後光、黄继失，卒如其言。尤非朱学末流空谈心性者可比。亦足见洛、闽设教之初，尚具有实际，不徒以峨冠博带，刻画圣贤矣。其文章大致质直，不事雕饰。虽笔力未为挺拔，而气体醇实，要不失为儒者之言焉。</p>
<p>△《北溪大全集》・五十卷、《外集》・一卷（编修汪如藻家藏本）</p>
<p>宋陈淳撰。淳有《北溪字义》，已著录。其生平不以文章名，故其诗其文皆如语录。然淳於朱门弟子之中，最为笃实。故发为文章，亦多质朴真挚，无所修饰。元王环翁序以为“读其文者，当如布帛菽粟，可以济乎人之饥寒。苟律以古文律度，联篇累牍，风形露状，能切日用乎否”云云。是虽矫枉过直之词，要之儒家实有此一派，不能废也。又淳以朱子终身与陆九渊如水火，故生平大旨，在於力申儒、释之辨，以针砭金一派之失。集中如《道学体统》等四篇，《似道》、《似学》二辨，皆在严陵时所作。反覆诘辨，务阐明鹅湖会讲之绪论。亦可谓坚守师传，不失尺寸者矣。集为其子榘所编。末有外集一卷，载奠祭文、志铭、叙述五篇，亦榘所辑附。淳涛斐娇ぅ匮季良为锓版龙溪书院，岁久散佚。元至元乙亥、明弘治庚戌，又两经翻刻。今所传者，盖犹弘治本云。</p>
<p>△《山房集》・九卷（永乐大典本）</p>
<p>宋周南撰。南字南仲，吴郡人。淳熙庚戌登甲科。官至秘书省正字。再以荐入词馆，皆不久罢去。遂以殿廷所授文林郎终焉。《艺文志》有周南《山房集》五卷。陈振孙《书录解题》则称《周氏山房集》二十卷，後集二十卷。卷目多寡迥异。今检《永乐大典》所载，有《题山房集》者，亦有《题山房後稿》者，与陈氏著录之本合。知《宋志》五卷之目，乃传写脱讹，不足据也。惟计《永乐大典》所录，篇帙无几，当由删痔甚，故佚去者多。今但就其存於今者，各依原目，鹞前集八卷、後稿一卷，以略存其旧。南长於四六，以俊逸流丽见称。制诰诸篇，尤得训词之体。其初入馆也，叶檬导鲋。考吴子良《荆溪林下偶谈》有云：“开禧用兵，韩胄欲以叶弥毖士院草诏。眯徊荒堋＜榷卫泾被命草诏云：‘百年为墟，谁任诸人之责。一日纵敌，遂贻数世之忧。’泾见镁偎疲误‘为墟’为‘成墟’。他日周南至，酶嬉糟文字近颇长进，然‘成墟’字可疑。南愕然曰：‘本“为墟”字，何改也？’梅街南实代作，因荐其宜为文字官。遂召试馆职。”盖即其事。案此四语，今在南所作《秦桧降爵易谥敕》中。则当时已载入己集，足徵其不能割爱。而敕内别有“兵於五材，谁能去之。臣无二心，天之制也”数语。亦极为王应麟所激赏。是其织组之工，脍炙人口，尤可以概见矣。集中又有诸书题跋二十馀则，与《馆阁续书目》体例相近，疑亦在馆校勘时所作。又杂记数十条，多述宋代故事，间或直录古书之文，无所论断。疑本别有说部附於集内，而为《永乐大典》所割裂。今无可参证，姑仍其原文录之云。</p>
<p>△《橘山・四六》二十卷（浙江鲍士恭家藏本）</p>
<p>宋李廷忠撰。廷忠字居厚，橘山其号也。於潜人。淳熙八年进士。历无为教官、旌德知县。终於夔州通判。《宋史》无传。厉鹗作《宋诗纪事》，载所著有《洞霄诗集》，今亦不传。惟是编尚存，明万历中丹阳孙阋砦之笺注。阋碜孕虺疲骸八藏原系抄本，甲申应贡之京师，偶携是帙，遂取纟番阅，随手笺释。後随牒炎徼，左僻多暇，爰取订正，稍加铨次”云云。盖向无刊版，自阋砑闶歪崾际阼餍惺酪病Ｍ⒅颐位不显，故集中启蛭多，大抵候问酬谢之作。而第十四卷内乃皆贺正、贺至笺表，中有“乘轺护漕”等语，与廷忠仕履不合，必非其所自为。案洪迈《容斋四笔》称：“宋时所在州郡，相承以表奏书启委教授，因而饷以钱酒。”则此必廷忠为教官时代州守及宪臣所作。特原本未及注明，遂不可辨耳。北宋四六，大都以典重渊雅为宗。南渡末流，渐流纤弱。廷忠生当淳熙、绍熙之间，正风会将变之时，故所作体格稍卑。往往好博务新，转伤繁冗。然织组尚为工稳，其佳处要不可掩。固当存之以备一家。至阋砑阕，尤多芜杂，未足以资考核。以其裒缀颇勤，故姑仍旧本录之，不复刊削焉。</p>
<p>△《後乐集》・二十卷（永乐大典本）</p>
<p>宋卫泾撰。泾字清叔，华亭人。徙居昆山。登淳熙十一年进士第一。王觥兑翱痛允椤匪谓“潮至夷亭出状元，甲辰卫泾果魁天下”者也。累官参知政事，封秦国公。卒谥文节。其事迹不具於《宋史》。惟《南宋翰苑题名记》载泾以开禧二年七月，官中书舍人，兼修玉牒官，直学士院。十月，除吏部侍郎，兼侍读。三年十月，除礼部尚书。十一月，除御史中丞。《宋史・宰辅表》载开禧三年十一月丙戌，泾自中奉大夫试御史中丞，除端明殿学士，签书枢密院事。丁亥，兼权参知政事。十二月壬戌，泾与雷孝友同除参知政事。嘉定元年六月乙亥，罢为资政殿学士，知潭州。而集中谢表自潭州以後又尝一知福州，再知隆兴府。其历官岁月，尚可考见。泾初号拙斋居士，改号西园居士。後筑堂成，取范仲淹《岳阳楼记》中语题之曰後乐堂。遂以自号，并名其集。原本凡七十卷，乃其子樵所编，尝刻之於永州。岁久亡佚。明杨枢淞《故述》仅著其名，而其本已不可见。今从《永乐大典》中裒辑编次，鹞二十卷。卫氏在宋世，以文学知名。泾诸父肤敏，绍兴间为礼部侍郎，立朝颇著风采。泾弟，亦湛深经术，所著《礼记集说》，已别著录。泾所作大都和平温雅，具有体裁。归有光《震川集》称其文章议论，有裨当世。当韩胄用事时，隐居十年。於所居石浦，辟西园，坚卧不出。其进退之际，盖能以礼自守者。今即集中诸奏疏考之，其《应诏论北伐蜃印肺搅焦相敌，持重者安，轻动者危。应兵常胜，首事常沮。力诋胄开衅之非，词意极为切直。其劾易祓、朱质、林行诸状，亦能抵触奸佞，侃侃不阿。他所论列，并中要。在当时可称正人。特其执政未久，《宋史》又佚而不传，其大节几就湮没。幸而遗文复显，犹得据以见其仕履之大略。故著之於录，补史文所未及焉。</p>
<p>△《竹斋诗集》・三卷、《附录》・一卷（两淮马裕家藏本）</p>
<p>宋裘万顷撰。万顷字元量，新建人。淳熙十四年进士。历官大理寺司直。请外任，添差江西抚弧Ｑ罴蛑酒淠梗以默识称之。陈宏绪《寒夜录》称万顷在当时，与胡桐原、万澹庵、徐竹堂往来倡和，号为四杰。今三人俱已湮没，惟万顷集存。刘克庄《後村集》有《裘元量司直诗跋》，称其“标致高胜，有颜氏之瞿，龚生之洁”。又称“其犹子南昌理掾应材《携竹斋遗墨》古律诗三首，其季元龄又手录四十二首，其言若近而远，若淡而深。近而淡者可能，远而深者不可能。为人自贵重，耻表衤暴，惟诗亦然。世知竹斋者多，而见其诗者绝少。理掾盍锓诸梓，与同志共之”云云。则元量之诗，克庄时尚无专集。此本为康熙己丑其裔孙锦县知县奏所刊。凡诗三卷。末一卷附录诰敕志铭，不知何人所编。近时工部尚书裘曰修又重刊之。曰修亦万顷裔也。其诗虽风骨未高，而清婉有馀，不染江湖之滥派。赵与<虎虎>《娱书堂诗话》尝称其《归兴》一篇。又称其初官乐平印曹，与洪迈诗篇往来，迈最推其“愎榍噌钟瓿跣，花卧碧苔春已休”之句云。</p>
<p>△《华亭百咏》・一卷（浙江鲍士恭家藏本）</p>
<p>宋许尚撰。尚自号和光老人，华亭人。其始末无考。是编作於淳熙间，取华亭古迹，每一事为一绝句，题下各为注。然百篇之中，无注者凡二十九，而其中多有非注不明者。以例推之，当日不容不注，殆传写佚脱欤？吊古之诗，大抵不出今昔之感，自唐许浑诸人已不能拔出窠臼。至於一地之景，衍成百首，则数首以後，语意略同，亦固其所。厉鹗作《宋诗纪事》，仅录其《陆机茸》、《三女冈》、《征北将军墓》、《顾亭林》、《白龙洞》、《俞塘》、《普照寺》、《陆瑁养鱼池》、《唳鹤滩》、《湖光亭》十首。亦以其罕逢新警故也。然格意虽多复衍，而措词修洁，尚不失为雅音。所注虽简略，而其时在今五六百年之前，旧迹犹未全湮。方隅之所在，名目之所由，亦尚足备志乘之参考。在诗家，则无异於众人。在舆记之中，则视後来支离附会者胜之多矣。</p>
<p>△《梅山续稿》・十七卷（浙江鲍士恭家藏本）</p>
<p>宋姜特立撰。特立字邦杰，丽水人。父绶，靖康中殉难。南渡後荫补承信郎。孝宗召为太子春坊，累官浙东马步军副总管、庆远军节度使。事迹具《宋史・佞亻幸传》。陈振孙《书录解题》载《梅山稿》六卷、续稿十五卷，列之《诗集类》中。则两集皆有诗无文。此本出休宁汪森家，附以杂文及诗馀共为十七卷，不知何人所增辑。森序称其流传绝少，故缮写以传。则亦罕觏之本。其正稿六卷，藏书家皆不著录。意其散佚已久矣。特立在当时，恃光宗藩邸之旧，颇揽权势，屡为廷臣所纠。其人殊不足道。陈振孙称其本一士人，涂辙一异，俨然{执目}御之态，盖惜之也。然论其诗格，则意境特为超旷，往往自然流露，不事雕琢。同时韩元吉、陆游皆爱之，亦有由矣。其《上梁文引》自述其生平最悉，有云“百首之清诗夜上，九重之丹诏晨颁”。今考此集所载，皆官春坊以後之作。而所云百首者，集中不载。或在所佚之数欤！</p>
<p>△《信天巢遗稿》・一卷、附《林湖遗稿》・一卷、《江村遗稿》・一卷、《疏寮小集》・一卷（浙江巡抚采进本）</p>
<p>宋高翥撰。翥字九万，号菊艏洌馀姚人。孝宗时游士也。有《菊艏浼》二十卷，久佚不存。至国朝康熙二十六年，其裔孙士奇於徐乾学家宋椠书中采得遗诗一百九首。合以家藏二十二首。又於他集中得十三首。续得朱彝尊宋刻《江湖集》所载四十七首。删除重复，共得诗一百八十九首刻之，题曰《信天巢遗稿》。信天巢者，翥所以名其居也。然卷前元贞元年姚燧序，本称曰《菊艏浼》，不知何以改名也。後附《林湖遗稿》一卷，为翥侄鹏飞字南仲者所撰。又附《江村遗稿》一卷，则翥父选、叔迈之诗。选、迈皆绍兴间登第。选官武当军节推，迈官县尉。此卷之中，又附质斋、遁翁二人之诗，则高氏谱中所载。仅存其号，即士奇亦莫能举其名矣。最後附高似孙《疏寮小集》一卷。似孙即撰《纬略》者。《文献通考》载《疏寮集》三卷。此所刻甚少，尚有他选所有而此刻无之者。是集在宋颇著称，陈振孙《书录解题》谓其作文怪涩，诗犹可观。刘克庄《後村诗话》谓其诗能参诚斋活句。不知此刻何以采辑转不完备。然士奇後序中初未言及附刻《疏寮集》，疑为士奇後人所加，更不暇博采欤？ 






</p></div>
  <div class="adBottom">
    <script src="../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='215944.html' class='pagedaohang'>【上一篇】<i>:卷一百六十二・集部十五○别集类十五</i></a></span><span class="tomenu"><a href="sikuquanshuzongmutiyao.html" title="四库全书总目提要" class="returnIndex">【回目录】</a>
</span><span class="toup1"><a href='215942.html' class='pagedaohang'>【下一篇】<i>：卷一百六十・集部十三○别集类十三</i></a></span></div>
  <div class="adBottom">
    <script src="../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../js/foot.js" type="text/javascript"></script>

</body>
</html>
