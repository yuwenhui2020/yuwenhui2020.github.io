<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>四库全书总目提要_卷一百二十四・子部三十四○杂家类存目一</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/sikuquanshuzongmutiyao/215980.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../templets/default/css/p.css" />
<link rel="stylesheet" type="text/css" href="../../templets/default/css/book.css" />
<script src="../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/sikuquanshuzongmutiyao/215980.html");
</script>
</head>
<body>
<div id="topbar">
  <div id="logo"><a href="../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../book_sbkk8_default.html">首页</a></li>
     
      <li><a href='../gudai.html'>古典文学</a></li>
      <li><a href='../../gushihui/gushihui.html'>故事会</a></li>
      <li><a href='../../meirongyangsheng/meirongyangsheng.html'>美容养生</a></li>
      <li><a href='../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="215980.html#" class="bds_more" data-cmd="more">分享到：</a><a href="215980.html#" class="bds_weixin" data-cmd="weixin" title="分享到微信">微信</a><a href="215980.html#" class="bds_qzone" data-cmd="qzone" title="分享到QQ空间">QQ空间</a><a href="215980.html#" class="bds_tsina" data-cmd="tsina" title="分享到新浪微博">新浪微博</a><a href="215980.html#" class="bds_tqq" data-cmd="tqq" title="分享到腾讯微博">腾讯微博</a><a href="215980.html#" class="bds_tqf" data-cmd="tqf" title="分享到腾讯朋友">腾讯朋友</a><a href="215980.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../book_sbkk8_default.html'>主页</a> > <a href='../gudai.html'>古代文学</a> > <a href='sikuquanshuzongmutiyao.html'>四库全书总目提要</a> > </div>
<div class="ad960"><script src="../../js/ad960sougou.js" type="text/javascript"></script></div>
<div id="maincontent">
  <h1 class="articleH1">卷一百二十四・子部三十四○杂家类存目一</h1>
  <div id="content"><span id="ad328_r">
    <script src="../../js/article.js" type="text/javascript"></script>
    </span><p>





△《於陵子》・一卷（江苏巡抚采进本） </p>
<p>旧本题齐陈仲子撰。王士祯《居易录》曰：万历间学士，多撰伪书以欺世，如《天禄阁外史》之类，人多知之。今类书中所刻唐韩鄂《岁华纪丽》，乃海盐胡震亨孝辕所造。於陵子，其友姚士谑逑樽饕病７彩二篇，一曰畏人，二曰贫居，三曰辞禄，四曰遗盖，五曰人问，六曰先人，七曰辩穷，八曰大盗，九曰梦葵，十曰巷之人，十一曰未信，十二曰灌围。前有元邓文原题词，称前代《艺文志》、《崇文总目》所无，惟石廷尉熙明家藏，又称得之道流。其说自相矛盾。又有王鏊一引一跋，鏊集均无其文。其伪可验。惟沈士龙一跋，引扬雄《方言》所载《齐语》及《竹书纪年》、《战国策》、《列女传》所载沃丁杀伊尹，齐、楚战重邱，及楚王聘仲子为相事，证为古书，共说颇巧。然摭此四书以作伪，而又援此四书以证非伪，此正朱子所谓采《天问》作《淮南子》，又采《淮南子》注《天问》者也。士龙与士谟焉疲是盖同作伪者耳。末有徐元文跋，词尤伪桑则又近时书贾所增，以冒称传是楼旧本者矣。 </p>
<p>△《天禄阁外史》・八卷（内府藏本） </p>
<p>旧本题汉黄宪撰。前有晋谢安，唐田宏、陆贽题词。每篇又有宋韩洎赞，而冠以王鏊之序。词旨凡鄙，显出一手。朱国桢《涌幢小品》载徐应雷《黄叔度二诬辨》曰：黄叔度言论风旨，无所传闻。入明嘉靖之季，昆山王舜华名逢年，有高才奇癖，著《天禄阁外史》，托於叔度以自鸣。舜华为吾友孟肃诸大父行，余犹及见其人，知其著《外史》甚确。自初出有纂入东汉文者，时舜华尚在。而天下谓《外史》出秘阁，实黄徵君著，则後世曷从核真赝乎？又李诩《戒仿笔》曰：《天禄阁外史》乃近年昆山王逢年所诡托者。迩有馀姚人御史某（案：即刻《两京遗编》之胡维新），沾沾以文学自喜，杂此文於左、国、司马诸篇中刊行，颁於苏常四郡学宫，令诸生诵习之，殆亦一奇事也。据其所记，则此书出王逢年，明人已早言之。考张孔教《愎任遭拧罚所言亦合。而流传之本仍题黄宪，殆不可解。王铖《读书蕞残》曰：其宾秦文中有《党锢》一篇，考《後汉书》本传，陈蕃为三公，临朝叹曰，叔度若在，吾不敢先佩印绶。是党祸未起，宪已谢世矣。又宾晋文有《董卓篇》，益不相见，辨其伪迹甚明。惟谓传自谢安，或者即其门下士及子弟所为，则仍为伪序所欺，失考甚矣。 </p>
<p>△《化书新声》・（无卷数，浙江巡抚采进本） </p>
<p>明王清一撰。前有序自称先天风雷侍者，且言万历壬辰，自京师奏太后，请武当山道藏经回。止三公岩，大众推充都管。盖道士也。是编取谭峭《化书》，案节分章，各为注释。中如释大同章思火生暖，思水生凉诸语，亦时有理解。然大致摭采道家之言，鹄捻肆，无所归宿。 </p>
<p>△《心传录》・三卷、《日新录》・一卷（两江总督采进本） </p>
<p>宋于恕编。恕张九成之甥。此二书皆录九成语也。前有淳熙元年恕序云，无垢张先生，乃予母之兄。顷为春官宗伯，以议忤时相，一斥岭下十四年。寓横浦僧舍，嗜书不厌。晚年目昏，立短檐下展卷就明，向暮不辍，石间双趺隐然。南安守张公见而叹息，标记於柱，今犹在也。案《宋史・九成本传》，称九成召除宗正少卿，权礼部侍郎，兼侍讲，兼权刑部侍郎，谪守邵州。秦桧又令司谏詹大方论其与径山僧宗杲谤讪朝政，谪居南安军，在南安十四年。以《横浦集》考之，其到南安在癸亥三月，乃绍兴十三年。其横浦僧舍题柱字，据恕此序，是南安张守所记。而《南安府志》载宝界寺题柱识语为九成自题，又失张守之名，误矣。陈振孙《书录解题》曰：张九成《无垢语录》十四卷，《言行编遗文》共一卷，九成之甥于恕所编《心传录》，及其门人郎昱所记《日新录》。近时徐鹿卿德夫，教授南安，复裒其言行，系以岁月及遗文三十篇附於末。今此本止三卷。恕序称与其弟宪徒步三千馀里，抵岭下，得侍讲论。难疑答问，莫不备录，名之曰《心传》。後恕以思亲归，弟宪独住。各以所得，合为一集。又学生郎昱，粗得数语，纂为录，故人刁骏序之。而後卷《日新录》亦题甥于恕编，盖非陈振孙所谓徐鹿卿裒集之本。中间止有序记等文凡八篇，亦与所谓三十篇者不合，故仍旧名曰《心传》，曰《日新》，而不名语录，是尚未经合订者矣。明人刻《横浦集》，已收入之。此其别行之本也。 </p>
<p>△《经Θ堂杂志》・八卷（江西巡抚采进本） </p>
<p>宋倪思撰。思有《班马异同》，已著录。是编乃其晚年蚣侵文。其学杂出於释、老，务为恬退高旷之说。然如谓妻子无论贤不肖，皆当以冤家视之，害理殊甚。其他亦皆浅陋无味，明代陈继儒一派，发源於此。又议论空疏，多无根据。如颜┷生王死士之论，与安步晚食之语，同出一时，而思引┷前王前一段，附论其下曰，此即晚食以当肉，安步以当车之颜┷耶，抑别一人耶？是并《战国策》未读也。贾谊谪长沙王傅，作《「场分後，年馀而死。而思谓贾谊陈治安之策，乃在於《「场分後，岂其涉历世故，於事理讲明，尤更深究耶？是并《汉书》、《史记》亦未详考也。《宋史》思本传载，陈晦《草史》弥远制词，用昆命元龟语。思以为类董贤策文用允执厥中之文，上疏争之，坐是罢去。考刘克庄《後村诗话》，称思驳论时晦累疏，援引唐人及宋代累朝命相皆用此语，以驳思，思遂削秩。则晦虽曲贡谀词，而转据典文，思虽力持正论，而疏於考证。是书之陋，固其宜矣。 </p>
<p>△《善诱文》・一卷（内府藏本） </p>
<p>宋陈录撰。录不知何许人，自称丹穴老人。其书皆通俗劝善之言。盖明袁黄等之所祖。前有嘉定辛巳其弟炼序，末有木石居士虞舜徒跋，皆以阎罗王为说，词旨颇鄙。 </p>
<p>△《樵谈》・一卷（编修程晋芳家藏本） </p>
<p>旧本题宋许醋。醋殖栏福海盐人。嘉熙中居泰溪，于水南种梅数千树，自号梅屋。是编皆劝戒之言。然核其词气，如出屠隆、陈继儒一辈人口，殊不类宋人之作。 </p>
<p>△《几上语》・一卷、《枕上语》・一卷（两淮盐政采进本） </p>
<p>宋施清臣撰。清臣号东洲，淳碳淙耍自称赤城散吏。是书皆宗二氏之旨，而以儒理附会之，词多俪偶，明人小品，滥觞於斯。其谓《易》可通修炼之旨，亦魏伯阳等之绪馀，无足采录也。 </p>
<p>△《千古功名镜》・十二卷、《拾遗》・一卷（浙江范懋柱家天一阁藏本）宋吴大有撰。大有字勉道，号松壑，嵊县人。宝碳溆翁学，率诸生上书言贾似道奸状，不报，遂退处林泉，与林稹⒊鹪丁白莸纫允酒相娱。元初辟为国子检阅，不赴。是书分十五类，皆阐扬因果之说，以警世劝善。然有所为而为之，假以诱掖愚蒙则可，若士君子之学，为所当为，则固无取於是焉。 </p>
<p>△《厚德录》・四卷（内府藏本） </p>
<p>宋李元纲撰。元纲有《圣门事业图》，已著录。此录盛陈果报，兼以神怪。如言张孝基以还产为山神，及福州张生捐资救缢遇锺离权得道事，不一而足，殊非儒者立言之道。与《圣门事业图》如出两手，不可解也。 </p>
<p>△《乐善录》・二卷（内府藏本） </p>
<p>宋李昌龄撰。昌龄始末未详。书中引胡仔《苕溪渔隐丛话》及叶梦得《岩下放言》，盖绍兴後人。大旨皆谈罪福因果。所记宋事为多，亦间及汉以来事。然如淳、于棼南柯入梦诸条，殊於《乐善》无与。记小儿胞胎一条，杂引道家符碇说。凡数百言，更为泛滥也。 </p>
<p>△《西畴常言》・一卷（内府藏本） </p>
<p>宋何坦撰。坦，饔诮人，是编分讲学、律己、应世、明道、莅官、原治、评古、用人、正弊九门，大抵因旧说而衍之。其讲学篇谓性与天道子贡不得闻，而以後世学者窃袭陈言，自谓穷理尽性为妄。明道篇谓儒者之待异端，甚於拒寇敌。盖皆有为而发。然其论心如魉，措之正则表里莹然，微风过之，则湛浊动於下，方未动时，非有以去其滓污也，澄之而已。风之过，非有物入之也，挠动则浊起也。所见颇近於禅。又谓孟子之辟杨、墨，深排峻拒，词费而力殆，其说皆不可训也。 </p>
<p>△《东谷所见》・一卷（内府藏本） </p>
<p>宋李之彦撰。之彦，永嘉人，东谷其所自号。书中教导一条，称游湖海五十年，教公卿大夫之子孙屡矣，教寻常白屋之类亦多。则老塾师也，是书凡十三则，皆愤世疾俗，词怨以怒。末载太行山戏语一条，谓是非不必与世人辨，盖其篇中之寓意。前有自序，题咸淳戊辰小春，正宋政弊极之时也。 </p>
<p>△《鸣道集说》・一卷（永乐大典本） </p>
<p>旧本题金李之纯撰。案元好问《中州集》、刘祁《归潜志》并云李纯甫字之纯，则此书当为李纯甫作。《金史・文艺传》及《大金国志》作纯甫字之甫，殆传写误也。纯甫，宏州襄陵人，承安中登进士，前後三入翰林。正大末出ヘ坊州，未赴，改京兆府判官。卒於南京。是书列周、程、张、邵、朱、吕、蔡诸儒之说而条辨之。末附自作文数篇。大旨出於释氏，殊为偏驳。《归潜志》曰：之纯自类其文，凡论性理及关佛、老二家者号内稿，其馀碑志诗赋号外稿。又解楞严、金刚经，《老子》、《庄子》，又有《中庸集解》、《鸣道集解》（案：解字当为说字之讹，今姑仍原本录之），号为中国心学，西方文教，数十万言。尝曰，自庄周後，惟王续、元结、郑厚与吾或谈儒、释异同。环而攻之，莫能屈。又曰，屏山（案：屏出即纯甫之号）平日喜佛学。尝曰中国之书不及西方之书。作《释迦赞》云，窃吾糟粕，贷吾鸨瓤贰７墼笄瘛㈤穑刻画老、庄。尝论伊川诸儒，虽号深明性理，发明六经圣人心学，实皆窃吾佛书者也，因此大为诸儒所攻云云。可谓之无忌惮矣。《中州集》但云於书无所不瘢而於庄周、列御寇、左氏、《战国策》尤长。三十岁後，遍观佛书，能悉其精微。既而取道学书读之，著一书，合三家为一，犹讳而浑其词也。 </p>
<p>△《中说》・三卷（永乐大典本） </p>
<p>元敖[A10K]撰。[A10K]，古文渊字，见夏竦《古文四声韵》。其爵里皆无可考。是书大旨，本乎图书，杂以佛、老。首之以先後天理数图，又有求仁尽性诸图。其尽性图有曰：吸蒂思不出位，呼根不失赤子之心。又有曰：服气为上，服药为下。又曰：数息，禅学之长。抱玄，玄学之长，仙山人也，不以身许人者也。可以见其宗旨矣。 </p>
<p>△《学问要编》・六卷（浙江巡抚采进本） </p>
<p>元刘君贤撰。君贤字文定，本泰和人。元末兵乱，依母族袁氏於雩昌，遂冒姓袁。故左修品序称刘文定，而郑应桂序则称袁文定。然修品序又谓今其子孙为袁氏，而乡贤祠则仍称刘。此本题刘君贤盖从祀典也。是书初名《雩昌集》。应桂序称，自元及明，仅有写本，藏其後裔家。康熙庚辰，雩都县知县卢某始为刊行。其分天地、理学、经济、伦纪、论古、杂说六类，及八十六子目，亦卢所编定。修品重刊序则称据袁氏家谱，知《雩昌集》乃其诗文，而是书乃所著《学问要编》。考古人杂著笔记，往往编入诗文集，是书必原在集中，卷帙标题相属，故诗文虽佚，而是书仍冒《雩昌集》名。今既别行，则修品所改是也。编中所论，虽以洛学为宗，而诸所援据，乃尽属小说家言，实以杂学佐雄辩。又其好还类中第二条，称金俘宋於青城，元人俘金亦在青城。果为君贤所作，断无当元之世，自称元人之理，相其文格，亦全类明万历以後清言小品之蹊径。元人敦笃，无此体裁，毋乃後人伪托，抑或有所窜乱欤。 </p>
<p>△《虑得集》・四卷、《附录》・二卷（浙江巡抚采进本） </p>
<p>元华围茏。围茏止恺，自号贞固处士，无锡人。入明之後，不仕而终。是编乃其贻训子孙之书，一曰家劝，二曰祭礼习目，三曰冠婚仪略，四曰治丧纪要。又辑其诗文杂著为二卷，附录於後。其曰《虑得集》者，取千虑一得之义也。後其八世孙继祥校刊，卷首增以赵友同所作贞固处士传一首，陈鉴所作墓表一首。</p>
<p>△《郁离子》・二卷（内府藏本） </p>
<p>明刘基撰。基有《国初礼贤录》，已著录。是书原本十卷，分十八篇，一百九十五条，今止二卷，盖後人所并也。基初仕元，不得志，因弃官入青田山中，著此书。天台徐一夔序曰：郁离者，离为火，文明之象，言用之，其文郁郁然为盛世文明之治也。已附载《诚意伯集》中，此盖其别行之本。 </p>
<p>△《青岩丛录》・一卷（编修程晋芳家藏本） </p>
<p>明王俗。擞小洞笫录切编》，已著录。此书论纬书及释、道两家源流，堪舆、医书同异，凡五篇。已见吮炯。曹溶《学海类编》摘出别行，并别立此名。 </p>
<p>△《华川卮辞》・一卷（编修程晋芳家藏本） </p>
<p>明王俗。此书杂论处世为治之理，间用喻语。取卮言日出之义，名曰卮词。亦载吮炯中。曹溶摘出别行，华川二字，亦溶所加也。 </p>
<p>△《空同子瞽说》・一卷（浙江巡抚采进本） </p>
<p>明苏伯衡撰。伯衡字平仲，金华人。本宋苏辙之裔，以辙子迟守婺州，因家於婺。元末贡於乡，洪武初徵入礼贤馆，後为国子学正，以荐擢翰林编修。宋濂以翰林承旨致仕，荐以自代，辞不拜。後起为处州教授。以表笺忤旨逮治，卒於狱。事迹具《明史・文苑传》。是书仿诸子文体，多托物寓意之词。已载入《伯衡文集》第十六卷，此其别行之本。後李梦阳亦著《空同子》，与此同名，实两书也。 </p>
<p>△《笔畴》・二卷（江苏巡抚采进本） </p>
<p>明王达撰。达字达善，号耐轩居士，无锡人。洪武中以明经荐，为县学训导。改大同府学，後迁国子助教。永乐初擢编修，官至侍读学士。是书多抑郁愤世之谈。前有题词，称远居塞外，盖官大同时作也。又有太仓陆之箕序，称是书本载达所著《天游集》中，凡百有七篇。王澄之弟渊，先刊其二十二篇，续又得五十二篇刊之，尚阙其三之一，之箕复为校补成完书，付渊全刊焉。各条之下，间附之箕案语，亦肤浅罕所考正。 </p>
<p>△《黎子杂释》・一卷（浙江郑大节家藏本） </p>
<p>明黎久之撰。久之字未斋，临川人。官高要县知县。书中有永乐、宣德年号，则宣宗後人也。其书杂举奇幻之事，推求其理，词极辨博，而大旨仍归於神怪。如炼铜为银，点石成金，以及器之能聚宝者，皆以为有理可推，其言颇谬。末缀论文二条。一谓诗即文，文即诗，杜诗即其文，韩文即其诗。一缀鲁两生礼乐百年後兴语，董仲舒道之大原出於天语，韩愈尧以是传之舜数语，为汉、唐人精於讲学之证，举《太极图说》，《通书》，东、西铭等数篇为宋、元人工於文章之证，皆务反旧说，未为确论。 </p>
<p>△《类博杂言》・一卷（编修程晋芳家藏本） </p>
<p>明岳正撰。正字季方，号蒙泉，氵郭县人。正统戊辰进士第一。由编修改修撰。天顺中入阁预机事。以谋去石亨曹吉祥不成，谪钦州同知。後逮系，杖戍肃州。宪宗立，复本官，留侍经筵。又以忤大学士李贤，出为兴化府知府。嘉靖初追赠太常寺卿，谥文肃。事迹具《明史》本传。此书杂论阴阳、五行及医、卜、星、算之说，中间论大衍之数及《皇极经世》之数，亦颇有发明。《明史・艺文志》作二卷。今已编入《正类博稿》中。此本乃曹溶《学海类编》所收，仅存六页，非其全也。 </p>
<p>△《警时新录》・一卷（浙江巡抚采进本） </p>
<p>明胡澄撰。澄字景高，临川人。是书末附澄墓志，称生於永乐丙申，卒於宏治乙卯。是书则作於天顺庚辰，凡五十篇，篇有标题，皆警戒下愚之语，故其词不文。各证以见闻实事，亦多芜杂。 </p>
<p>△《桑子庸言》・一卷（编修程晋芳家藏本） </p>
<p>明桑悦撰。悦字民怿，常熟人。成化乙酉举人。官至柳州府通判。《明史・文苑传》附载徐祯卿传中，称其怪妄狂诞。考悦《思元集》中有道统论曰，夫子传之我。又学以至圣人论曰，我去而夫子来。可谓肆无忌惮，史所诋者不虚。史又称悦在长沙著此书，自以为穷究天人之际，今观所论，实无甚精奥也。</p>
<p>△《祝子罪知》・七卷（两江总督采进本） </p>
<p>明祝允明撰。允明有《苏材小纂》，已著录。是编乃论古之言。其举例有五，曰举，曰刺，曰说，曰演，曰系。举曰是是，刺曰非非，说曰原是非之故，演曰布反复之情，系曰述古作以证斯文。一卷至三卷皆论人，四卷论诗文，五卷、六卷论佛、老，七卷论神、鬼、妖、怪。其说好为创解。如谓汤、武非圣人，伊尹为不臣，孟子非贤人，武庚为孝子，管、蔡为忠臣，庄周为亚孔子一人，严光为奸鄙，时苗、羊续为奸贪，谢安为大雅君子，终弈折屐非矫情。邓攸为子不孝，为父不慈，人之兽也。王帧⑽横缥不臣，徐敬业为忠孝，李白百俊千英万夫之望，种放为鄙夫，韩愈、陆贽、王旦、欧阳修、赵鼎、赵汝愚为匿非。论文则谓韩、柳、欧、苏不得称四大家，论诗则谓诗死於宋，论佛、老为不可灭，皆剿袭前人之说，而变本加厉。王宏撰《山志》曰：祝枝山，狂士也。著《祝子罪知录》。其举刺予夺，言人之所不敢言。刻而戾，僻而肆，盖学禅之弊。乃知屠隆、李贽之徒，其议论亦有所自，非一日矣。圣人在上，火其书可也，其说当矣。《千顷堂书目》载《祝子罪知》十卷，此本仅七卷，而佚去八、九、十三卷。卷为一册。惟第五卷并入四卷之後，藏书者未经纟番阅，以为阙第五卷，乃改七卷七字为五字，搀入六卷之前。不知五、六两卷皆论佛、老，安得参以七卷之神、鬼、妖怪也。殆坊肆贾人无知者之所为欤。然如是之书，不完亦不足惜也。 </p>
<p>△《浮物》・一卷（浙江范懋柱家天一阁藏本） </p>
<p>明祝允明撰。是编取韩愈文气水也，言浮物也之义命名。皆务为新奇之论，甚至以《诗》三百篇、《春秋》二万言为圣人之烦，则放言无忌可知矣。盖允明平生以晋人放诞自负，故持论矫激，未能悉轨於正云。 </p>
<p>△《读书笔记》・一卷（户部尚书王际华家藏本） </p>
<p>明祝允明撰。凡三十四条，言颇近理，不似其他书之狂诞。前有自议，称於乙巳居忧时偶有所得，随笔笺记，就有道而正之。乙巳者，成化之二十一年。盖其少时所作，犹未荡然礼法之外也。 </p>
<p>△《空同子》・一卷（户部尚书王际华家藏本） </p>
<p>明李梦阳撰。梦阳字献吉，庆阳人，徙扶沟。弘治癸丑进士，官至江西提学副使。事迹具《明史・文苑传》。其书分化理篇二，物理篇一，治道篇一，论学篇二，事势篇一，异道篇一，凡六目，八篇，已编入《空同集》中。此本乃後人摘出别行。梦阳文摹拟秦、汉，多艰深诘屈之语，为後人所诋訾。此书亦仿扬雄《法言》之体，其发明义理，乃颇有可采，不似其他作之赝古。 </p>
<p>△《空同子纂》・一卷（编修程晋芳家藏本） </p>
<p>不著编辑者名氏，载曹溶《学海类编》中。取李梦阳《空同子》每篇摘抄十之三四，故题曰纂。其去取殊无义例，大抵庸劣坊贾所为，以绐藏┑之家者也。</p>
<p>△《濯旧稿》・一卷（江西巡抚采进本） </p>
<p>明王俊撰。俊字机翁，弋阳人。宏治癸丑进士，官至礼部尚书。谥文庄。是书多以周子、程子、邵子、张子之言击排朱子，亦颇攻陆九渊，而其说仍多堕於虚渺。後附诸诗，尤多同禅偈。 </p>
<p>△《雅述》・二卷（陕西巡抚采进本） </p>
<p>明王廷相撰。廷相有《慎言》，已著录。慎言虽多偏执，犹不大悖於圣贤，此书则颇多乖戾。自序谓宋儒才情有限，沾带泥苴，使人不得清澄宣朗，以睹孔门之景。余於读书之暇，时置一论，求合道真。积久成卷，分为上下二篇，名曰《雅述》。谓述其中正经常，足以治世者云尔。今观其书，标举中庸修道之谓教为本，而多斥枯禅寂坐之非，未为无见；而过於摆落前人，未免转成臆断。如谓人性有善有恶，儒者不计与孔子言性背驰与否，而曰孟子言性善，是弃仲尼而尊孟子矣，况孟子亦自有言不善之性者，何独以性善为名云云，是其所见与告子殆无以异。又谓人生而静，天之性也，感於物而动，性之欲也。此非圣人语，然则圣人之动，亦皆欲而非天耶？是又不以情言欲，直以私言欲，无怪其并性善而疑之矣。至谓雷搏击成声乃物之所为，但非人间可得而见，尤涉於小说家神怪之言。廷相以诗名一时，而持论偏驳乃尔。盖宏正以前之学者惟以笃实为宗，至正、嘉之间，乃始师心求异。然求异之初，其弊已至於如此，是不待隆、万之後始知其决裂四出矣。 </p>
<p>△《大复论》・一卷（户部尚书王际华家藏本） </p>
<p>明何景明撰。景明有《雍大记》，已著录。此书盖仿《昌言》、《中论》而作。曰严治，曰上作，曰法行，曰任将，曰势成，曰功实，曰用直，曰敌中，曰固权，曰处与，曰策术，曰心迹，凡十二篇。已载入《大复集》中，此乃其别行之本。 </p>
<p>△《经世要谈》・一卷（编修程晋芳家藏本） </p>
<p>明郑善夫撰。善夫字继之，闽县人。弘治乙丑进士，官至南京吏部验封司郎中。事迹具《明史・文苑传》。此书泛论立身为治之理，多老生之常谈。</p>
<p>△《惜阴录》・十二卷（浙江朱彝尊家曝书亭藏本） </p>
<p>明顾应祥撰。应祥有《人代记要》，已著录。此书乃其致仕以後所作，时年八十有二矣。自序谓古今人物之贤否，政治之得失，笔之於册。前数卷论理、论学诸篇，皆主良知之说。首附录礼论一篇，盖嘉靖初议大礼时所作。其说欲但尊以天子之号，而别立一庙，与桂萼初议相同。其论曾为王守仁所取，故弁於首卷。盖守仁於大礼亦以张、桂为是也。《明史・艺文志》列之儒家。然其中颇及杂说，不专讲学，今改入杂家类焉。 </p>
<p>△《西原遗书》・二卷（浙江巡抚采进本） </p>
<p>明薛蕙撰。蕙字君采，亳州人。弘治甲戌进士，官至吏部考功司郎中。事迹具《明史》本传。此编为嘉靖癸亥南充王廷所刊，皆其晚年与朋友往还讲学之书，附以语录。大旨尊陆九渊、杨简之说，毅然不讳其入禅。至谓释氏於六度万行未尝偏废，殊为驳杂。蕙本诗人，足以自传於後，乃画蛇添足，兼欲博道学之名，又务立新奇，遁入异教。其谓《中庸》根本在未发之中，六经皆不出此旨，借李侗之说而广之，实非侗之本意。虽辞辨蜂起，终不免於臧三耳也。 </p>
<p>△《约言》・（无卷数，浙江巡抚采进本） </p>
<p>明薛蕙撰。是编乃其退居西原时学养生家言，後读《中庸》喜怒哀乐之未发句，自谓有得，因作此书。分为九篇，曰天道、性情、潜龙、时习、君道、学问、君子、立言、春秋。其学以复性为宗。故性情篇云，静者性之本，主静者复性之学也。又云，静者自然之本体，动者後来之客感。夫自有阴阳，即不能有静而无动。以动为客感。是二氏元寂之旨也。又曰，理即此心，此心即理，夫理具於吾心，不可谓心之虚灵不昧者即理也。即心即理，是姚江良知之宗也。其去濂、洛、关、闽之学，固已远矣。 </p>
<p>△《钱子测语》・二卷（浙江巡抚采进本） </p>
<p>明钱琦撰。琦字公良，海盐人。正德戊辰进士，官至思南府知府。是书乃其蚣侵语。分象元，繇庚、浮风、治本、检精、鉴远、规世、导儒八门，不出明人小品之习。然正、嘉时人犹淳实无此佻薄体裁。末有其孙孺习希称昔眉公陈先生手牍索览云云。疑隆、万间伪体盛行，琦之子孙趋当时风气，依托为之也。</p>
<p>△《百感录》・一卷（浙江范懋柱家天一阁藏本） </p>
<p>明陈相撰。相字汝弼，号古堑廊耍怀宁人。前有正德庚午曾汉序，称其年四十贡成均，历司封。明制，吏部必甲科，不知相何以得入，其始末莫能详也。是书仿《庄子》夔蛐罔两、《战国策》桃梗土偶之意，取虫鱼鸟兽作为寓言，以寄其不平之感。托意浅近，亦多未雅驯。 </p>
<p>△《拘虚晤言》・一卷（浙江范懋柱家天一阁藏本） </p>
<p>明陈沂撰。沂有《维桢录》，已著录。此书皆所著杂说，共三十四条。大旨用两事比类取譬，申明其义於下，颇近连珠之体，而不用韵。然意主修词，不必尽名言至理也。 </p>
<p>△《竹下寤言》・二卷（浙江范懋柱家天一阁藏本） </p>
<p>明王文禄撰。文禄有《廉矩》，已著录。是编凡分十四篇。中称廉子者，皆自谓也。其中如诋韩愈之学不如柳宗元，张子《西铭》可不必作之类，皆失之舛驳。又谓君子贵无心，古今天地如在大梦中，参杂佛、老，亦不可训。至恶戒篇解说轮回，尤非儒者立言之道矣。 </p>
<p>△《海沂子》・五卷（编修程晋芳家藏本） </p>
<p>明王文禄撰。是编分真才、作圣、稽阐、仪曜、敦原五篇，篇各为卷，持论往往偏驳。如真才篇以于谦、石亨、石彪之不令终，同归之天命；作圣篇混儒、释而一之；稽阐篇论《大学》孔门之元理，《中庸》孔门之元神，仪曜篇纯举释氏四大部洲之说，敦原篇谓古人父重母轻，以制礼者乃男子，故为己谋，不免於偏私；其言皆不可训也。 </p>
<p>△《宋学商求》・一卷、《附录》・一卷（浙江巡抚采进本） </p>
<p>明唐枢撰。枢有《易修墨守》，已著录。其学援儒入墨，纯涉狂禅。所刻《木钟台集》，无非恣肆之论。此编皆评论宋儒，大抵近於禅者则誉，不近於禅者则毁，不足与辨是非。《附录》一卷，则其与人论学之语，以发明此书之意者也。 </p>
<p>△《疑谊偶述》・一卷（浙江巡抚采进本） </p>
<p>明唐枢撰。首题门人潘鸣时述，末又有鸣时跋语。盖枢所作以示鸣时者，凡十八条。具论古今学术法制之可疑者，故以疑谊名篇。其文诘曲聱牙，几不可解，殆所谓以艰深文其浅易者欤。 </p>
<p>△《一吩游事肌贰ひ痪恚两江总督采进本） </p>
<p>明唐枢撰。是书自心性知觉至进德修业，旁及於诗学、韵学、字学、乐律，皆设为问答。其论学以禅为宗，而附会以儒理。如问千手观音何义，曰一个身有千百个化身，一双手化出千百双手，这便与一致而百虑意思相似。殊不免援儒入墨之讥。又谓作字必求工，便是玩物丧志。又谓《太平御览》、《册府元龟》、《说郛》、《玉海》、《通典》、《通考》、《艺文事文类聚》诸书，必非有道者所为，大抵皆佛家扫除语言文字之见。其馀杂论，则多因袭恒谈，罕所考证。</p>
<p>△《嘉禾问录》・一卷（浙江巡抚采进本） </p>
<p>明唐枢撰。枢於嘉靖壬辰、癸巳间讲学嘉兴，其门人录为此编，初名《四书杂问》，邑令周显宗改题今名。其言格致心性诸说，率宗王守仁之绪论。原本二卷，後其门人王爱翻刻，并为一卷。末附数十条，乃杂论经史传注，不专主於四书，疑为爱所增入也。 </p>
<p>△《辖圜窝杂著》・一卷（浙江巡抚采进本） </p>
<p>明唐枢撰。亦所著讲学杂文。其以辖圜名窝者，杭州唐禹序云，天非圜无以职覆，人非心无以辖圜。盖专言心学者也。其大旨宗王守仁，而实未尝及其门。观所作元贩靡暌黄，知其学实得之穆孔晖。中间如海上十三参，梅花屋梦语诸条，纯以禅机立论。盖沿姚江之末派而失其本原，宜其惝宋薰橐印 </p>
<p>△《酬物难》・一卷（浙江巡抚采进本） </p>
<p>明唐枢撰。其立名本之韩非说难，皆以阐明心学。首篇末云，迹其意之所求，道其往之所止，明通而通，力极而极，势驻以驻，详於参伍之变，因於性情之宜。以此七语，别为七篇，附於後。枢有引辞曰，予之难於酬物也，有所惩而苦之於思，於思鬼神有庇焉。盖任心太过，故坚僻至此。即其所言，可以知其所蔽矣。</p>
<p>△《咨言》・一卷（浙江巡抚采进本） </p>
<p>明唐枢撰。枢聚徒讲学，所至即为咨言。一作於金波园，一作於木钟台，一作於飞英寺，一作於天心书院。大抵衍述良知之说。末有《小学》咨言，专明孝廉二字之义，则训蒙之文也。 </p>
<p>△《景行馆论》・一卷（浙江巡抚采进本） </p>
<p>明唐枢撰。嘉靖十七年，浙人辟景行馆延枢讲学。枢因作论三十一篇，其门人钱镇叙而梓之。枢平日专以讨真心为教，故论中首及此旨。是时尚在枢罢官讲学之初，其说未尽流於禅，故持论尚不甚诡於正云。 </p>
<p>△《积承录》・一卷（浙江巡抚采进本） </p>
<p>明唐枢撰，其门人吴思诚编。以其承受於师门者积为一书，故曰《积承录》。卷首即拈真心二字立义，盖其宗旨如此。录中阐发，较因领录尚稍纯正，然引《圆觉经》及支道林、刘静春之言以诠释性命之旨，究属援儒入墨。许孚远序所谓假借援引以示性学之真者，究不免曲为回护也。 </p>
<p>△《一酚锫肌贰ひ痪恚ㄕ憬巡抚采进本） </p>
<p>明唐枢撰，其鲴懵斤编。枢初号朋垣子，后改一庵，故以为名。枢尝言良知一拈万到，本末具举，今日只欠躬行。编中所录，大抵不离此意。然其所谓躬行者，亦只师心自用而已。 </p>
<p>△《因领录》・一卷（浙江巡抚采进本） </p>
<p>明唐枢撰，其鲴阄庠使П唷＝允嘟惭往复书札。词意诞谩，多涉佛理。费攀龙序称，初述神体以揭其要，末纪十谛以示其全。允恭跋亦称，此吾师与门弟子相为应感之语，种种自一性呈露。其提唱禅宗，悍然无忌，又不止於阳儒而阴释矣。 </p>
<p>△《唐集辑要》・四卷（浙江巡抚采进本） </p>
<p>明唐枢撰。此本为国朝王表正删辑。分讲学、论治、澄道、阐性为四篇。枢之学纯出於禅，所言大抵空虚幻杳。此集虽刊除其太甚，而根本如斯，徒翦其枝叶无益也。 </p>
<p>△《存愚录》・一卷（浙江范懋柱家天一阁藏本） </p>
<p>明张纯撰。纯，永嘉人。嘉靖戊子举人。官至南康府知府。是编虽自称尊崇道学，然实无所发明。至以王制五祀为金、木、水、火、土，又以鬼怪不经之事杂入卷中，以解经传，亦殊失醇正也。 </p>
<p>△《百泉子绪论》・一卷（浙江范懋柱家天一阁藏本） </p>
<p>明皇甫氵方撰。氵方字子循，长洲人。嘉靖己丑进士，官至隳习床焖举菔隆！睹魇贰の脑反》附见其兄氵孝传中。此书凡八篇，一曰原墨，二曰罪言，三曰非俗，四曰诡士，五曰刺饮，六曰慨礼，七曰诒戚，八曰知难。皆为时弊而发，讥切甚至。世传氵方解官後尝为御史王言捕系，复为陈御史所窘，因破其家。观此书极论台谏恶习，至谓其逞忿己私，媒孽善类，众口易铄，百足不僵，俱抗论无所避。当时必恶其诋己而摭拾之，可谓不肯随时俯仰者。然其文多骈偶，往往以辞累气，此又王世贞所谓学六朝而时时失步者也。 </p>
<p>△《夜灯管测》・二卷（浙江范懋柱家天一阁藏本） </p>
<p>明沈恺撰。恺字舜臣，号凤峰，南直隶华亭人。嘉靖己丑进士，官至湖广布政司右参政。是书乃其为宁波知府防倭海上时所作。凡一百篇，篇各标题，皆借事寓言，以示劝戒，大抵规仿《郁离子》而作。然摹古有痕，亦颇涉纤佻。至如欧阳修作《五代史》而误云韩愈，桓温不识王猛而讹为{艹付}坚，兴之所至，不暇检点者亦多矣。 </p>
<p>△《冬游记》・一卷（浙江范懋柱家天一阁藏本） </p>
<p>明罗洪先撰。洪先字达夫，吉水人。嘉靖己丑进士第一，官至赞善。隆庆初赠太常寺少卿，谥文恭。事迹具《明史・儒林传》。洪先宗姚江良知之说，是书乃其赴召时取道金陵，与王守仁弟子王畿王艮辈讲学语。所言性命学问，浸淫佛氏，沦於虚寂，并守仁本旨而失之。李贽诸人，沿流不返，遂至累及守仁，为儒者诟厉。其所从来者渐矣。 </p>
<p>△《太薮外史》・一卷（户部尚书王际华家藏本） </p>
<p>明蔡羽撰。羽字九逵，自号林屋山人，又称左虚子，吴县人。由国子生授南京翰林院孔目。《明史・文苑传》附载文徵明传中。是编前有嘉靖庚子正月自题，称夜梦一文移，上有符信曰《太薮外史》。私念具区为扬州之薮，一曰太湖，左虚子去翰林归太湖，盖所谓外史。因著文五首，题曰《太薮外史》，志梦也。说颇荒诞。其文为文苑考上下篇二首，政通上下篇二首，易大赞一首。史称羽自负甚高，文法先秦两汉。而此五首中，类多排偶之词，体格卑杂，未能及古，殊为不副其名也。 </p>
<p>△《拟诗外传》・一卷（浙江巡抚采进本） </p>
<p>明黄省曾撰。省曾有《西洋朝贡典录》，已著录。是书杂论治乱之理，凡三十条。每条引诗二句为证，全仿韩婴《诗外传》之例，故谓之拟。然感时发议，何妨自著一书，乃学步邯郸，规规形似。此亦明人赝古之一端矣。 </p>
<p>△《客问》・一卷（浙江巡抚采进本） </p>
<p>明黄省曾撰。其书凡十五则。前四则论阴阳象纬，後十一则论人事，皆设为客问而答之。其论解州盐池殊附会，论月星不借日光亦不知推步之法，所论人事则大抵愤时嫉俗之言。 </p>
<p>△《闲适剧谈》・五卷（浙江汪汝栗家藏本） </p>
<p>明邓球撰。球自号三吾寄漫子，祁阳人。嘉靖乙未进士，官至铜仁府知府。是编前四卷题元集、亨集、利集、贞集，後一卷题起元集，盖取贞下起元之义。末载自跋，托言万历癸未遇隐君子，悟忘言之意，盖书止於是矣。其书杂论象理，兼涉三教，设为客问己答。所注《太极图说》、《西铭》、《老子》诸书，皆全部收入，亦设为问答。寻其体例，似乎先隶诸书，条分件系，而後各命一意以融贯之。故每徵一事，辄连录旧文，多拥肿不能运化。亦有仅徵其事而未及排比者，如问人不问位，受吊不受庆诸条，皆痕迹宛然也。 </p>
<p>△《汲古丛语》・一卷（两江总督采进本） </p>
<p>明陆树声撰。树声有《平泉题跋》，已著录。是书论阴阳五行之理，多以《周易》为言，然皆参以术数之说，与老、庄之旨，非《易》之精义也。已汇入《陆学士杂著》中，此本乃陈继儒摘入《广秘笈》者。《明史・艺文志》载树声所著小说，无是书之目，或偶遗欤。 </p>
<p>△《病榻寤言》・一卷（浙江鲍士恭家藏本） </p>
<p>明陆树声撰。自序谓卧病初起，捉笔疾书，名寤言者，以其得於寤寐也。中多养生家言。至於缓步当车，晚食当肉，语出《战国策》，而以为《史记》，则明人读书不求源本之故也。 </p>
<p>△《耄馀杂识》・一卷（浙江鲍士恭家藏本） </p>
<p>明陆树声撰。其书成於万历甲寅。杂抒所见，颇有足以警世厉俗者。而多杂二氏之学，不为纯粹。盖著是书时，树声年已八十二，喜与方外游，故其言如此。至若论许衡、吴澄不当仕元一条，全本邱鲋语，则偏谬尤甚矣。 </p>
<p>△《金枳印贰に氖四卷（内府藏本） </p>
<p>明陈绛撰。绛字用言，上虞人。嘉靖甲辰进士，官至太仆寺卿。其书上篇二十卷，中篇十二卷，下篇十二卷。大抵欲仿其乡人王充《论衡》，博引古事而加以论断考证，然迂僻者居多。本名《山堂随钞》，陶望龄为删汰之，改题今名，以所居有金枭揭病 </p>
<p>△《经济录》・二卷（陕西巡抚采进本） </p>
<p>明张炼撰。炼字伯纯，武功人。嘉靖甲辰进士，官至湖广按察司佥事。是编上卷论捍御西北之计，皆纸上陈言。其远计一篇，以坚壁清野为上策，而我之强弱，敌之进退可勿论，世有此安边之法乎？下卷一论盐法，一论钱法，一论徒夫宜以充役。末附以史论四条，一论赵盾，一论秦坑儒，一论汉高祖斩丁公，一论王导负周ダ，益与经济无关矣。 </p>
<p>△《学道记言》・五卷、《事行纪略》・一卷（浙江巡抚采进本） </p>
<p>明周思兼撰。思兼字叔夜，华亭人。嘉靖丁未进士，官至湖广按察司佥事。迁广西提学副使，未上而卒。事迹具《明史》本传。是编乃其随时札记。始嘉靖壬戌七月二十八日，讫甲子五月二十二日，逐日记载，取前言往行及所睹闻为之论辨，盖语录之类。末附补遗家训遗语各数则，又汇录碑版传志等文为《事行纪略》一卷，皆其子绍元、绍节所增辑也。 </p>
<p>△《推篷寤语》・九卷、《馀录》・一卷（浙江范懋柱家天一阁藏本） </p>
<p>明李豫亨撰。豫亨字元荐，松江人。自序谓舟之亡所见者，篷蔽之。人之懵所知者，寐障之。此书欲启昔之寐，为今之觉，故曰《推篷寤语》。分测微、原教、本术、还真、订疑、毗政六篇，共三十类，五百五十章。黄虞稷《千顷堂书目》作十二卷，今原刻实止九卷，盖虞稷误也。其书参掇前闻，附以己见，多涉释、道二家言，原教还真两篇尤为驳杂。馀录一卷则豫亨裒其友人周思兼往返书翰，附缀於後。所谈皆修真炼性之说，益不足道矣。 </p>
<p>△《三事溯真》・一卷（内府藏本） </p>
<p>明李豫亨撰。豫亨以有生所必资者衣食居处三事，因为原本所由，逮及古今成行可为世则者缀於篇。前有王畿序，称其卓然有见，能私淑良知之学。然豫亨笃好内典，所作《推篷寤语》已沦虚寂之宗，而此书中人身之生净裸裸，赤洒洒诸语，尤近禅门语录矣。 </p>
<p>△《瞿塘日录》・十二卷（浙江朱彝尊家曝书亭藏本） </p>
<p>明来知德撰。知德有《瞿塘易注》，已著录。是编分内篇七卷，外篇五卷。内篇分十五种。一曰弄圆篇，作一大圈，虚其中以象无极，外围则用陈敷文所传蜀中太极图形，以黑白互包，象阴阳递相消长，而以人事世运绕圈旋转而注之。二曰河图洛书论，皆其《易》说之绪馀。三曰格物诸图，大旨以论语三戒为三欲，务格而正之。四曰大学古本。不取朱子之说，亦不取王守仁之说，大旨以明德为五伦，以明明德为明人伦，以亲民为亲亲而仁民，归本於修身，而以格物为克己。犹然格去物欲之说也。五曰入圣工夫字义，其体例略如陈淳《北溪字义》，但立说不同耳。六曰省觉录，皆讲学之语。七曰孔子谨言工夫，以《论语》四十条联贯其文，分为八段。其首一段云，天何言哉？四时行焉，百物生焉，天何言哉？君子欲讷於言而敏於行。末一段云，言寡尤，行寡悔，禄在其中矣。夫我则不暇，始吾於人也，谁毁谁誉。今吾於人也，慎言其馀，言思忠，非礼勿言，似不能言者，时然後言，言必有中。其大概可以想见矣。八曰省事录，与省觉录相近，但彼多讲学，此多论事耳。九曰九善榻记。十曰四箴。十一曰谕俗俚语。十二曰革丧葬之俗，并有录无书，殆此本偶佚欤。十三曰理学辨疑，所论皆阴阳天象之事，纯以臆断。如论昼夜长短不以南北至为度，而谓冬至一阳生，阳气主升，则日随而高，夏至一阴生，阴气主沈，则日随而低。论日月谓如一镜在桌上，一镜在桌下，如何月能受日之光。论交食谓日月如两飞球，疾驰而过，彼此安能相掩，其食不过如氛讨类，偶然有变。诸儒不明造化阴阳大头脑，所以信历家之说。十四曰心学晦明解，自述所以攻驳先儒之意。十五曰读《易》悟言，亦有录无书。但注於标目下曰：有易注别刻单行。朱彝尊《经义考》载是书，谓见日录中，或彝尊所见又别一本欤。盖知德自嘉靖壬子举於乡，後因公车不第，退居空山，自求解悟。既无师友之切靡刂，又无典籍之考证，冥心孤想，时有所见，遂坚执所得，自以为然，不知天下之数可以坐推。故所注《周易》，虽穿凿而成理，至於天下之事物，非实有所见，则茫乎无据。朱子之学必以格物致知为本，正虑师心悬想，其弊必至此也。知德以是讥朱子，宜其敝精神於无用之地，至老死而终不悟矣。外篇为所作诗文，曰斧山稿，曰悟山稿，曰游峨嵋稿，曰快活犯澹曰八关稿，曰游足稿，曰重游白帝稿，曰求溪稿，曰买月亭稿，曰铁凤稿，曰游华山稿，曰游太和稿，曰续求溪稿，凡十三集。大抵自为知德之诗文而已。 </p>
<p>△《一贯编》・四卷（江西巡抚采进本） </p>
<p>明罗汝芳撰。汝芳有《孝经宗旨》，已著录。王守仁之学一传而为王艮，再传而为徐樾，三传而为颜钧。钧即所谓颜山农，凡弟子投谒，必先殴三拳以为贽礼者也。汝芳习其师说，故持论洋恣肆，纯涉禅宗，并失守仁之本旨。是编为其门人熊滨所辑。冠以一贯说，次为讲论五经四书之说，次为心性之说。前有滨序，又有杨起元序。起元亦汝芳之门人也。案《明史・杨时乔传》曰：时乔受业永丰吕怀，最不喜王守仁之学，辟之甚力，尤恶罗汝芳。官通政时，具疏斥之曰：佛氏之学初不溷於儒，乃汝芳假圣贤仁义心性之言，倡为见性成佛之教，谓吾学直捷，不假修为，於是以传注为支离，以经书为糟粕，以躬行实践为迂腐，以纲纪法度为桎梏。逾闲荡检，反道乱德，莫此为甚。请敕所司明禁，用彰风教。诏从其言云云。是当时持正之士已纠其谬，朝廷且悬为禁令。然运当末造，风气浇漓，好异者终不绝也。所以世道人心日加佻薄，相率而趋於乱亡欤。 </p>
<p>△《近溪子明道录》・八卷（江苏巡抚采进本） </p>
<p>明罗汝芳撰。前有昆明郭斗序，称汝芳以家居富美堂及隳衔寤书院所集讲义二卷，合而刻之。一题曰《五华会语》，一题曰《双玉会语》。其门人杜应奎又附以所记汝芳论学编为三卷，题曰《近溪先生会语》。此本题曰《明道录》，作八卷，又每卷但题会语，不标其地。卷端题门人乐安詹事讲校梓盖应奎编於前，事讲又编於後，故书名卷帙，各不同也。 </p>
<p>△《会语续录》・二卷（浙江巡抚采进本） </p>
<p>明罗汝芳撰。是编乃万历丙戌汝芳游南京时讲学之语。其门人杨起元加以评语，国子监祭酒赵志皋为之付梓。以先有《会语》，故名《续录》。前有自题，称与年友周君到白下，声闻大老，络绎往来。时周君以小恙先归，余未得去。时诸大老於兴善方丈，鸡鸣凭虚，久亦联有讲会，拉余偕往。乃裒成兹帙，既而大司成氵阊粽岳舷壬贻音促付梓氏。且云诸老先生意固均此云云。盖以夸讲席之盛。其开章第一条云，今日吾侪聚讲凭虚，是天下文明一大机会。大宗师诸僚及诸俊彦不下千人，皆应期而集，以昌明昭代圣化。於道脉固当光显，即文字精英亦於此须发露妙义云云。其词气亦似禅僧登座语也。 






</p></div>
  <div class="adBottom">
    <script src="../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='215981.html' class='pagedaohang'>【上一篇】<i>:卷一百二十五・子部三十五○杂家类存目二</i></a></span><span class="tomenu"><a href="sikuquanshuzongmutiyao.html" title="四库全书总目提要" class="returnIndex">【回目录】</a>
</span><span class="toup1"><a href='215979.html' class='pagedaohang'>【下一篇】<i>：卷一百二十三・子部三十三○杂家类七</i></a></span></div>
  <div class="adBottom">
    <script src="../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../js/foot.js" type="text/javascript"></script>

</body>
</html>
