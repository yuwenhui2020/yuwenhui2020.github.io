<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>四库全书总目提要_卷一百六十七・集部二十○别集类二十</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/sikuquanshuzongmutiyao/215937.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../templets/default/css/p.css" />
<link rel="stylesheet" type="text/css" href="../../templets/default/css/book.css" />
<script src="../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/sikuquanshuzongmutiyao/215937.html");
</script>
</head>
<body>
<div id="topbar">
  <div id="logo"><a href="../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../book_sbkk8_default.html">首页</a></li>
     
      <li><a href='../gudai.html'>古典文学</a></li>
      <li><a href='../../gushihui/gushihui.html'>故事会</a></li>
      <li><a href='../../meirongyangsheng/meirongyangsheng.html'>美容养生</a></li>
      <li><a href='../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="215937.html#" class="bds_more" data-cmd="more">分享到：</a><a href="215937.html#" class="bds_weixin" data-cmd="weixin" title="分享到微信">微信</a><a href="215937.html#" class="bds_qzone" data-cmd="qzone" title="分享到QQ空间">QQ空间</a><a href="215937.html#" class="bds_tsina" data-cmd="tsina" title="分享到新浪微博">新浪微博</a><a href="215937.html#" class="bds_tqq" data-cmd="tqq" title="分享到腾讯微博">腾讯微博</a><a href="215937.html#" class="bds_tqf" data-cmd="tqf" title="分享到腾讯朋友">腾讯朋友</a><a href="215937.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../book_sbkk8_default.html'>主页</a> > <a href='../gudai.html'>古代文学</a> > <a href='sikuquanshuzongmutiyao.html'>四库全书总目提要</a> > </div>
<div class="ad960"><script src="../../js/ad960sougou.js" type="text/javascript"></script></div>
<div id="maincontent">
  <h1 class="articleH1">卷一百六十七・集部二十○别集类二十</h1>
  <div id="content"><span id="ad328_r">
    <script src="../../js/article.js" type="text/javascript"></script>
    </span><p>





△《玉井樵唱》・三卷（两淮马裕家藏本）</p>
<p>元尹廷高撰。廷高字仲明，别号六峰，遂昌人。是集首有廷高《自记》，载其父竹坡诗一联。盖即戴复古《石屏集》以其父遗诗冠首之意。竹坡名栋，宋宝碳涑⑽绍兴府幕官，见《此君亭诗话》。而廷高行履不概见。惟《遂昌志》称其大德间任处州路儒学教授。顾嗣立《元诗选小传》，又谓其尝掌教永嘉，秩满至京，谢病归，与《志》不同。永嘉志乘亦不载其名。今案《集》中有《永嘉书所见》一首云：“此邦幸小稔，窃禄似有缘。”又有《永嘉任满代者未至诗》，又有《告病致仕谢掌尚书诗》，则廷高仕瓯及谢病实非无据，疑《遂昌志》失考也。其诗气格不高，而神思清隽，尚能不染俗氛。《集》中有《题虞集》、《邵陶二肥》，则集亦重其笔墨矣。</p>
<p>△《清容居士集》・五十卷（两淮马裕家藏本）</p>
<p>元袁桷撰。桷有《延趟拿髦尽罚已著录。其《集》据苏天爵《行状》及《元史》本传，俱称五十卷。此本卷数相符，盖犹旧本也。桷少从戴表元、王应麟、舒岳祥诸遗老游，学问源渊，具有所自。其在朝践历清华，再入集贤，入登翰苑，凡朝廷制册、勋臣碑版多出其手。故其文章博硕伟丽，有盛世之音。尤练习掌故，长於考据。《集》中如《南郊十议》、《明堂郊天异制议》、《祭天无间岁议》、《郊不当立从祀议》、《郊非辛日议》诸篇，皆成宗初所上。其援引经训，元元本本，非空谈聚讼者所能。当时以其精博，并采用之。其诗格俊迈高华，造语亦多工炼，卓然能自成一家。盖桷本旧家文献之遗，又当大德、延碳湮元治极盛之际。故其著作宏富，气象光昌，蔚为承平雅颂之声。文采风流，遂为虞、杨、范、揭等先路之导。其承前启後，称一代文章之钜公，良无愧矣。</p>
<p>△《此山集》・四卷（浙江鲍士恭家藏本）</p>
<p>元周权撰。权字衡之，号此山，处州人。尝游京师，以诗贽翰林学士袁桷。桷深重之，荐为馆职，竟报罢。然诗名日起，唱和日多。《集》中有《赠赵孟ぽ诗》云：“瓣香未展师道敬，携琴暂出松萝中。”《赠虞集诗》云：“远游非涉声利途，愿谒国丈开榛芜。”《赠揭斯诗》云：“嗟予观光老宾客，瓣香仰止怀生平。”《赠陈旅诗》云：“下榻清风延孺子，高楼豪气卧元龙。”《赠欧阳玄诗》云：“床头萍绿多矜色，长价还从薛卞门。”《赠马祖常诗》云：“绝怜白淠现菔浚山斗弥高独仰韩。”而赵孟ぽ《赠权诗》亦有“青青阃馍剑炯炯松下石。顾此山中人，风神照松色”之句，且亲写“此山”二字为额以赠。是时文章耆宿，不过此数人，而数人无不酬答，似权亦声气干谒之流。然孟ぽ等并以儒雅风流照映一世，其宏奖後进，迥异於南宋末叶分朋标榜之私。故终元之世，士大夫无钩党之祸。权与诸人款契，盖文字之相知，固未可以依门傍户论也。是集为陈旅所选定，旅及袁桷、欧阳玄等各为之序，揭斯又为之跋。旅本作者，故别择特精。《旅序》称其简淡和平，无郁愤放傲之色。《桷序》称其法苏、黄之准绳，达《骚》、《选》之旨趣。《玄序》称其无险劲之词，而有深长之味；无轻靡之习，而有舂容之风。今观其诗，玄所称尤为知言矣。</p>
<p>△《申斋集》・十五卷（编修汪如藻家藏本）</p>
<p>元刘岳申撰。岳申字高仲，吉水人。以吴澄荐，召为辽阳儒学副提举，不就。後授泰和州判，致仕。是集乃其门人萧洵所编，李祁为之序。元季尝付剞劂，久经兵毁。顾嗣立《元诗选》勐拗帘福独不及此编。《江西通志》亦谓“岳申文集今已不传”。今此钞帙仅存，亦可云希觏之本矣。岳申文宗法韩、苏，故其气骨遒上，无南宋卑冗之习。《豫章人物志》称所作简约峻洁，殆非虚语。至集中碑志之作居什之四五，尤可据以考证史事。如《文天祥传》，比《宋史》所载为详。《夏贵墓志》，称其出奇计，立战功甚悉，而贵之失节偷生，绝不为讳，且深致婉惜之词，亦非曲笔谀墓者可比。观其不妄许与，其文品之矜贵可知也。</p>
<p>△《霞外诗集》・十卷（浙江鲍士恭家藏本）</p>
<p>元马臻撰。臻字志道，号虚中，钱塘道士。仇远序是集，称其隐约西湖之滨，士大夫慕与之交，不过习清虚，谈淡泊，无一言及势力声利。《龚开序》则称大德辛丑，嗣天师张真人如燕，主行内醮，玄教名流，并翼然景从，王子繇、马志道在焉。其人盖在通介之间者也。集中铺张富贵者数篇，如《嗣师吴真人诗》之类，颇乖山林之格。然所作皆神骨秀骞，风力遒上，琅琅有金石之音。虽不能具金擘海，香象渡河之力，而亦不类酸寒细碎，虫吟草间。观其《述怀》一诗，殆宋末遗老寄托黄冠，而其豪逸俊迈之气，无所不可，政不以枯寂恬淡为高耳。此本为毛晋所刻。末有《晋跋》，称伯雨之後复有虚中。今考诸家之《序》，皆作於仁宗大德初年，则臻尚在张雨前，晋偶失检也。</p>
<p>△《西岩集》・二十卷（永乐大典本）</p>
<p>元张之翰撰。之翰字周卿，邯郸人。《元史》无传。惟《松江府志》载之翰至元末自翰林侍讲学士知松江府事，有古循吏风。时民苦荒，租额以十万计，之翰力除其弊，得以蠲除。至今犹祠於名宦祠。生平著述甚富。晚号西岩老人，故以“西岩”名集。其诗清新宕逸，有苏轼、黄庭坚之遗；文亦颇具唐、宋旧格。其集据《松江府志》所载，本三十卷。今於《永乐大典》中鄄勺杭，分体编次，鹞二十卷。虽当时旧本篇页多寡不可知，而约略大数，计已得什之六七矣。《永乐大典》所载，有标题《张西岩集》，而核其诗文实为张起岩作。起岩字梦臣，济南人，有《华峰漫稿》、《类稿》、《金陵集》尚行於世，与之翰截然两人。殆当世缮录之人，以《张西岩集》与《张起岩集》声音略近，故随读而讹，致相淆乱。今并鹫，各存其真焉。</p>
<p>△《蒲室集》・十五卷（浙江汪启淑家藏本）</p>
<p>元释大肿。大肿中σ，南昌陈氏子。居杭之凤山，迁中天竺。又主建康集庆寺。是集诗六卷，文九卷。前有《虞集序》，谓其如洞庭之野，众乐并作，铿宏轩昂，蛟龙起跃，物怪屏走，沉冥发兴。至於名教节义，则感厉奋激，老於文学者不能过。虽称之少溢其量，然其五言古诗，实足揖让於士大夫间，馀体亦不含蔬┺之气，在僧诗中犹属雅音。又文宗入继大统，改建康潜邸为集庆寺，特起大志又，授大中大夫。故虽隶缁流，颇谙朝廷掌故。若所著《王可毅尚书历任记》，证以《元史・文宗本纪》，皆相符合。惟《本纪》谓至治元年五月中政使耀珠告托欢彻尔等交通亲王，於是出文宗居海南。而是《记》则谓至治二年谗慝构祸，文宗迁海南，与《本纪》相差一年。或传写误“元”为“二”，故与《史》异耶。集中多与赵孟ぽ、柯九思、萨都剌、高彦敬、虞集、马臻、张翥、李孝光往来之作。而第九卷中《杭州路金刚显教院记》、第十二卷《金陵天禧讲寺佛光大师德公塔铭》，并注曰“代赵魏公作”，则孟ぽ亦尝假手於大郑知非俗僧矣。</p>
<p>△《弁山小隐吟录》・二卷（两淮马裕家藏本）</p>
<p>元黄巫。涡彰不见於史传。惟《弘治湖州府志》载巫植成，慈人，宋黄震之曾孙。清苦力学，无所不通。周游西湖，乐吴兴山水，因卜居弁山，与赵文敏游，文敏称许之。有《卞山集》、《知非稿》、《唐诗选纂》、《韵录》等书，独不载此集之目。或後人以《卞山集》、《知非稿》并为一编，改题此名欤？其诗不为近体，视宋末江湖诸人惟从事五七言律者，志趣殊高。中多劝戒之词，其上者有元结遗意，次者亦近乎白居易。虽宏阔深厚不能及二人，要於俗音嘈Γ之中读之如听古钟磬矣。前有《自序》，称蔑有令德，不敢谓隐。独以所得於天者薄，故将退藏以终其身。又引文中子之说，称愿上之人正身修德，使时和岁丰，已受其赐。尤粹然有德之言，胜矫语高蹈者万万也。</p>
<p>△《续轩渠集》・十卷、《附录》・一卷（江苏巡抚采进本）</p>
<p>元洪希文撰。《附录》一卷，则其父岩虎诗也。岩虎字德章，号吾圃，莆田人，宋末尝为教谕。希文字汝质，号去华，尝官训导。岩虎诗名《轩渠集》，故希文集以续名。然《轩渠集》断烂不存，故摭其遗诗附於卷末。旧有希文《自序》，又有至治辛酉、至正壬辰、癸巳林以顺、林以、卓器之、南誉等《题词》。皆在未刻之前，不言原编卷数。嘉靖癸巳，其七世族孙绍兴知府珠请山阴蔡宗兖刊定。《宗兖序》称删去一百三十五首，存四百三十五首，编为十卷，附刻一卷。则原集五百七十首也。《王凤灵序》则称诗二卷，为七律一百九十二首、古诗九十七首、绝句一百首，为数不同。又皆不及其词与杂文。此本凡诗三百六十九首、词三十三首、杂文十八首，与两《序》所言皆不符，疑传写者又有所刊削也。《宗兖序》谓其以山泽之瞿，出山泽之语。譬诸夏鼎、商鬲，华采虽若不足，而浑厚朴素之质，使望之者知为古器。《凤灵序》称其能以质胜，不蔽其情。今观其诗，纯沿宋格，於元末年华缛之风，明中叶堂皇之体，迥焉不同。故二人之论云尔。实则清遒激壮，亦足落落独行也。惟其以岩虎之诗附希文诗末，用《山谷集》後附《伐檀集》之例，以子先父，究於义未安。而篇页无多，又不能如《伐檀集》之自为卷帙，可以孤行。今特升冠此卷，置希文集之前，如《石屏集》、《玉井樵唱》之例焉。</p>
<p>△《定宇集》・十六卷、《别集》・一卷（浙江鲍士恭家藏本）</p>
<p>元陈栎撰。栎有《书传纂疏》，已著录。是集为其族孙嘉基所刊。凡文十五卷，诗及诗馀一卷。《别集》一卷，则附录序记志状之类。栎生朱子之乡，故力崇朱子之学。集中如《澄潭赞》曰：“惟千载心，秋月寒水，儒释同处，我闻朱子。”附会《斋居感兴诗》句，以强合於禅，未免自生疵累，异乎朱子之所传。然集中诸文，大抵皆醇正质实，不涉诡诞。如《深衣考》之类，虽未必尽合古制，而援据考证，究与空谈说经者有间。惟诗作击壤集派，多不入格。顾嗣立《元诗选》中所称“笑渠拄笏看山色，容我扶筇听水声。柳枝水洒一溪月，豆子雨开千嶂烟”诸句，皆沙中金屑，不能数数遇之也。</p>
<p>△《艮斋诗集》・十四卷（浙江鲍士恭家藏本）</p>
<p>元侯克中撰。克中字正卿，真定人。幼丧明，聆群儿诵书，不终日，能悉记其所授。稍长习词章，自谓不学可造诣。既而悔之，以为刊华食实，莫首於理。原《易》以求，乃为得之。於是精意读《易》，著书名《大易通义》。年至九十馀而卒。今《通义》已不传，而袁桷所作《序》尚见《清容居士集》中，可略见克中本末。此乃所作诗集，犹元时旧刻。卷首有毛晋私印，盖汲古阁所藏。中间律体最多，而七言律为尤夥。卷一、卷二皆咏经史之作。卷八为谐音格，乃每首全以音通字异者相叶。如一东叶同、峒、桐、铜、童，二冬叶镛、庸、容、墉、蓉之类。凡七言三十一首，五言二十一首。亦克中自创之格，为古所未有。其诗颇近击壤一派，多涉理路。而抒情赋景之作，亦时有足资讽咏者。昔唐汝询幼而失明，长而能诗，《姑蔑》一集，明人诧为古所未有，而不知克中已在前，是亦足为是集希传之证。又汝询能注唐诗解，而克中乃至能诂经，是所学又在汝询上矣。</p>
<p>△《知非堂稿》・六卷（江西巡抚采进本）</p>
<p>元何中撰。中有《通鉴纲目测海》，已著录。据中《自序》，所著尚有《易类象》三卷、《书传补遗》十卷、《吴才老叶韵补遗》一卷、《六书纲领》一卷、《补六书故》三十二卷、《通书问》一卷、《苏邱述游录》一卷、《扌耆颐录》十卷。今自《通鉴测海》以外，惟《通书问》及此集仅存。然《自序》称有《知非堂稿》十七卷、《外稿》十六卷。顾嗣立《元诗选》载《知非堂稿》十七卷，与《自序》合。王士祯《居易录》作十六卷，亦与《自序》、《外稿》合。此集止六卷，似非完书。然嗣立之所录与士祯之所称者，已均在此六卷之中，又似无所亡佚者。岂後人传写，或合并其卷数；抑或重为选录，汰其繁冗，故篇帙虽减，而名章隽句一一具存欤？诗集之富，唐无若白居易，宋无若陆游、杨万里。而珠砾并存，往往使後人以多为憾。是编佳制具存，而芜词较少，可谓刊糟粕而存菁华。即非足本，亦不必以不完为歉矣。</p>
<p>△《懔旨》・六卷、《附录》・一卷（两淮马裕家藏本）</p>
<p>元贡奎撰。奎字仲章，宣城人，官集贤直学士，追封广陵郡侯，谥文靖。李黼为之状，马祖常奉敕撰碑，皆天下重望也。所著有《懔中「濉贰《听雪斋记》、《青山漫吟》、《倦游集》、《豫章稿》、《上元新录》、《南州纪行》凡百二十卷。明永乐间徵入秘府，家无副本，遂绝不传。惟《懔中「濉匪五ニ序者，尚存其曾孙兰家。洪熙中福州陈岂复序而传之。宏治间其裔孙元礼复采诸书所载奎诗及遗文二篇，附益成编，是为今本。奎诗格在虞、杨、范、揭之间，为元人巨擘。王士祯《居易录》论其境地未能深造，殆专以神韵求之欤。吴澄跋其文稿，称其温然粹然，得典雅之体，视求工好奇，而卒不工不奇者，相去万万。惜今不可得见矣。卷末增载《见妇人》、《偶兴》二首，鄙俚秽亵，必委巷附会之说。元礼不知而误收之，其为谬陋，不止《谢康乐集》载东阳《溪中赠答》也。</p>
<p>△《梅花字字香前集》・一卷、《後集》・一卷（浙江鲍士恭家藏本）</p>
<p>元郭豫亨撰。豫亨自号梅岩野人。里籍未详。据其《自序》，则至大辛亥作，其书名盖取宋晏殊词“唱得红梅字字香”句也。《离骚》遍撷香草，独不及梅。六代及唐，渐有赋咏，而偶然寄意，视之亦与诸花等。自北宋林逋诸人递相矜重“暗香疏影，半树横枝”之句，作者始别立品题。南宋以来，遂以咏梅为诗家一大公案。江湖诗人，无论爱梅与否，无不借梅以自重。凡别号及斋馆之名，多带“梅”字，以求附於雅人。黄大舆至辑诗馀为《梅苑》十卷。方回作《瀛奎律髓》，凡咏物俱入《著题类》，而《梅花》则自立一类。此倡彼和，沓杂不休。名则耐冷之交，实类附炎之局矣。豫亨在至大中距南宋之末未远，故亦染山人之积习。前後二集《咏梅》七律至二百首，与张洽之数相等。然洽诗层见叠出，总不出“幽香高格，耽寂避喧”之意，描摹窠臼，未免厌观。豫亨则集句为之，又辟新境。且属对颇能工巧，亦胜李[B193]《翦绡集》之多集绝句。一花一石，时逢佳胜。存备诗家之小品，固亦无不可矣。</p>
<p>△《中芳》・二十卷（永乐大典本）</p>
<p>元刘敏中撰。敏中有《平宋录》，已著录。《元史》载敏中《中芳》二十五卷。《文渊阁书目》作五册，不著卷数。梁维枢《内阁书目》不载其名，则是时官书已佚。明藏书之家惟叶盛《べ竹堂书目》仅著於录，亦无卷数。黄虞稷《千顷堂书目》虽有其名，而独作三十五卷，与史不符。盖虞稷所列诸书乃遍徵各家书目为之，多未亲见其本，故卷数多讹，存佚不确，未可尽援为据也。苏天爵《元文类》中仅载其《贺正旦表》、《忠献王庙碑》二首，其他作则不概见。今从《永乐大典》所载勐拶黾，以类编次，尚可得二十卷，则所佚者不过十之二三矣。其诗文率平正通达，无钩章棘句之习。在元人中亦元明善、马祖常之亚。本传称其文理明辞备。《韩性原序》亦谓其不藻缋而华，不琢镂而工，户枢门键，庭旅陛列，进乎古人之作。固不诬也。史称敏中为御史时，劾权臣僧格。为集贤学士时，上书陈十事。其文今皆不见集中，殆已散佚。集中有《星变奏议》、《皇庆改元奏议》，则为本传所未及，盖史佚之。其金石之文，如巴延庙碑、哈剌哈孙、纯直海、大达立、咬住、不阿里、李唐诸神道碑记，《大智全寺裨》、《罔极寺碑》，皆承诏撰述之作。今考《元史・哈剌哈孙传》，即用敏中所撰墓碑。然不载其在宗正时，从世皇北巡，猝遇乱，突出破敌事。又不载其在中书省时，“每退食，延见四方宾使，访以物情得失，吏治否臧，人材显晦，年戏崆福采可行行之”数语。又“度地置两仓”句“两”字讹为“内”字。《纯直海传》亦用敏中碑，而其子当达里谕降襄阳，取汉口，破婺贼，功不在沙札该下。而《沙札该传》末乃仅附其子昂阿喇名无一语及当达里事，尤为舛漏。盖《元史》仓猝成书，疏脱实多。不但重复割裂，如顾炎武所讥。则是集之存，并可订史传之讹异，不徒贵其文章矣。</p>
<p>△《王文忠集》・六卷（永乐大典本）</p>
<p>元王结撰。结字仪伯，定兴人。仁宗在潜邸时，以荐充宿卫。及即位，迁集贤直学士。元统中，官至中书左丞。文忠其谥也。事迹具《元史》本传。史称结有集十五卷。王圻《续文献通考》所载亦同。今久散佚。惟散见《永乐大典》者，采掇排比，尚得诗一百三十四首、诗馀十三首，编为三卷。又杂文九首为一卷。《问答》五首为一卷。《善俗要义》三十三条为一卷。共成六卷。结为元代名臣，张殖破浞鞘ハ椭书不读，非仁义之言不谈。今观是集，殆非虚语。诗多古体，大抵舂容和平，无钩棘之态。文亦明白畅达，不涉雕华。其中《上宰相论八事书》，乃结年二十馀游京师时所作。平生识力，已具见於是。《问答》五条，皆与吴澄往复之语，或阐儒理，或明经义，可略见其学问之根柢。《善俗要义》乃结为顺德路总管时所作，以化导闾里。凡教养之法，纤悉必备。虽琐事常谈，而委曲剀切。谋画周密，如慈父兄之训子弟。循吏仁爱之意，蔼然具见於言表，尤足以见其政事之大凡。统观所作，所谓词必轨於正理，学必切於实用者也，固不与文章之士争词采之工拙矣。</p>
<p>△《静春堂集》・四卷（两淮马裕家藏本）</p>
<p>元袁易撰。易字通甫，长洲人。不求仕进。部使者拟荐於朝，谢不应。行中书省署徽州路石洞书院山长，旋亦罢归。居吴淞、具区之间，筑堂曰静春。聚书万卷，手自校定。或棹舟载笔床、茶灶、古器，游於江湖。赵孟ぽ尝为画《卧雪图》，称易与龚肃、郭麟孙为“吴中三君子”。是集乃易殁之後，其子泰所编。延趟哪旯肃为之序，推之甚至。然以王安石拟之，殊不相类。卷末有《厉鹗跋》，拟以黄、陈，亦未尽然。易诗吐言天拔，於陈与义为近，与黄庭坚之柚特窒鳌⒊率Φ乐深刻瘦硬，其门径实各别也。有元作者，绮缛居多。易诗虽所传无几，而风骨遒上，固足以高步一时。龚肃等所作集序墨迹，至明正统中尚存。吴讷题其卷末，深致向往。盖其人品、诗品，均有动人遐想者矣。</p>
<p>△《惟实集》・四卷、《外集》・一卷（江西巡抚采进本）</p>
<p>元刘鹗撰。鹗字楚奇，永丰人。皇庆间以荐授扬州学录。累官江州总管、江西行省参政。守韶州，以赣寇围城，力御不支，被执抗节死。其事甚烈。明初修《元史》，失於采录，不为立传，并佚其名。近邵远平作《元史类编》，始为补入《忠义传》。然亦仅及其死节一事。其生平行履则已不可考矣。集为其子遂、述所编，初名《鹫溪文献》。其称《惟实集》者，盖本其祖训以诗道贵实之语也。鹗尝官翰林修撰，与虞集、欧阳玄、揭斯等游。所居浮闶樵海诸人皆有题咏。玄为序其文集，称其诗六体皆善。《斯序》亦谓其高处在陶、阮之间。虽友朋推挹之词，例必稍过其量。然今观其集，大都落落不群，无米盐龌龊之气，可以想见其生平。二人所许，亦不尽出标榜也。且鹗身捍封疆，慷慨殉国，千秋万世，精贯三光。即其文稍不入格，亦当以其人重之。况体裁高秀，风骨清遒，实有卓然可传者乎。《外集》二卷，皆前人序记、趺馐，乃其裔孙于廷等所重辑。今仍附之集末，以补史传之阙漏焉。</p>
<p>△《勤斋集》・八卷（永乐大典本）</p>
<p>元萧雷。雷治斗，奉元人，历官集贤学士、国子祭酒，谥贞敏，事迹具《元史・儒学传》。雷潇度首谘狱涛迥辏诗文多散佚。顺帝至正四年，苏天爵官西台，始裒辑其遗稿，得文八十篇、诗二百六十首、乐府二十八篇。分为十五卷，官为刊版於淮东。盖距乐殁，几三十年矣。自明以来，刊版久佚。惟《永乐大典》所载，尚存崖略。谨依类编辑，得文四十二首、诗二百六十一首、词四首，鹞八卷。按焦摺豆史经籍志》称萧馈肚谡贞敏集》，而《永乐大典》但题作《勤斋集》，颇不相合。然姚广孝等修辑《永乐大典》，距至正刊版时未远，其所据本，当即天爵所编，不容有误。殆焦呶笤銎湮囊病Ｓ职刺炀簟蹲滔集》，载馈赌怪久》一首，称漓读经百氏无不通，尤精《三礼》及《易》，且邃於六书。初凿土室终南山下，以经传列左右。思索其义，至於忘寐者三十年。乃表里洞彻。关辅自许衡倡明理学之後，朗导讨，为文悉本诸经。《元史》亦称乐菩猩醺撸真履实践。其教人必自小学始。为文辞立意精深，言近指远。一以洙泗为本，濂、洛、考亭为据，为一代醇儒。今考其文，气格虽不甚高，而质实简洁，往往有关名教。其《辞儒学提举书》及《辞免祭酒司业》等状，尤可见其出处进退之大节。诗非所长，而陶冶性灵，绝去纤橇髋桑亦足觇其志趣之高焉。</p>
<p>△《石田集》・十五卷（两淮马裕家藏本）</p>
<p>元马祖常撰。祖常字伯庸，世为雍古部人。居靖州之天山。高祖锡里济苏金末为凤翔兵马判官。子孙用以官为氏之例，遂称马氏。曾祖雅哈从元世祖南征，因家於汴，後徙光州。延讨谐醺纯凭伲祖常乡贡会试皆第一，廷试第二，授应奉翰林文字，擢监察御史，劾罢丞相特们德尔，既而特们德尔复相，修怨黜为开平县尹，因避祸退居。特们德尔死，乃除翰林待制，累迁礼部尚书。寻参议中书省事。元统初拜御史中丞，转枢密副使，乞归。至正四年卒。谥文贞。事迹具《元史》本传。是集凡诗赋五卷、文十卷。名石田者，以所居有石田山房也。其文精赡鸿丽，一洗柔曼卑冗之习。其诗才力富健，如《都门壮游》诸作，长篇巨制，回薄奔腾，具有不受羁跎字气。至元间苏天爵撰《文类》，录其诗二十首、文二十首，视他家所收为夥。又请於朝，刊行其集，而自为之序。称其接武隋、唐，上追汉、魏，後生争效慕之，文章为之一变。与会稽袁桷、蜀郡虞集、东平王构更迭倡和，如金石相宣，而文益奇。盖大德、延桃葬幔为元文之极盛，而主持风气，则祖常等数人为之巨擘云。</p>
<p>△《榘庵集》・十五卷（永乐大典本）</p>
<p>元同恕撰。恕字宽甫，其先太原人，徒於奉元。恕年十三，以书经魁乡校。至元间授国子司业，辞不拜。陕西行台侍御史赵世延请置鲁斋书院，以恕领教事。延塘年立皇太子，召恕为奉议大夫、左赞善。明年英宗继统，以疾归。致和元年拜集贤侍读学士，复辞不赴。卒赠翰林直学士，封京兆郡侯，谥文贞。事迹具《元史・儒学传》。所著《榘芳》，本三十卷。至正初，陕西行台御史观音保、潘惟梓等始刊布於江淮，赵郡苏天爵为之序。《文渊阁书目》亦载有《榘肺募》一部、八册。焦摺毒籍志》乃作二十卷，疑传写误也。自明以来，久佚不传。故叶氏《べ竹堂书目》、晁氏《宝文堂书目》并不载其名。惟《永乐大典》中颇散见其诗文，谨抄撮编集，分类排比，鹞文十卷、诗五卷，视原本尚得半焉。其平生著作，不事粉饰，而於淳厚敦朴之中，时露峻洁峭厉之气。贾仁《行状》称其於诗喜陆放翁，於文慕周益公。富珠哩瘛渡竦辣》又称至元三十一年《国史》修《世祖帝纪》，采事四方，陕西行省平章政事咸宁王辟为掾，典司编录。故於元初典故，最为详赡。集中志状诸作，多有可与金、元正史相参订者。惟《祈禳青词》，本非文章正体，恕素以明道兴教自任，更不宜稍涉异端。乃率尔操觚，殊为失检。今以其原集所有，姑附录之，而并纠其失於此焉。</p>
<p>△《道园学古录》・五十卷（浙江巡抚采进本）</p>
<p>元虞集撰。集有《平犭┘恰罚已著录。此集凡分四编，曰《在朝稿》，曰《应制稿》，曰《归田稿》，曰《方外稿》。其中诗稿又别名《芝亭永言》。据金华黄氵晋《序》，以是集为集手自编定。然其《天藻诗序》云：“友人临川李本伯宗辑旧诗，谓之《芝亭永言》。”又《赋谢李伯宗题》云：“至元庚辰冬，临川李伯宗、黄仲律来访山中，拾残稿二百馀篇录之。”而《李序》又云：“至正元年十有一月，闽宪韩公徵先生文稿本，与先生幼子翁归及同门之友编辑之，得《在朝稿》二十卷、《应制稿》六卷、《归田稿》一十八卷、《方外稿》六卷。”所言与今本正相合。又考《道园遗稿》前有至正己亥眉山杨椿《序》，以为集季子翁归及其门人所编，与《李本序》合。盖集母杨氏为衡阳守杨文中之女，杨椿即其外家後人，其言自当无误，亦可证黄氵晋所云之不足据，是编为李所定无疑也。自元暨明，屡经刊雕。然皆从建本翻刻，亦间有参错不合。盖多出後人窜改，要当以元本为正矣。文章至南宋之末，道学一派，侈谈心性；江湖一派，矫语山林，庸沓猥琐，古法荡然。理极数穷，无往不复。有元一代，作者阈恕４蟮隆⒀狱桃曰梗尤为极盛。而词坛宿老，要必以集为大宗。此录所收，虽不足尽集之著作，然菁华荟髯洌已见大凡。迹其陶铸群材，不减庐陵之在北宋。明人夸诞，动云元无文者，其殆未之详检乎。</p>
<p>△《道园遗稿》・六卷（江西巡抚采进本）</p>
<p>元虞集撰。其从孙堪编。盖以补《道园学古录》之遗也。凡古律诗七百四十一首，附以乐府，刻於至正十四年。考裒录集之遗文者，别有《道园类稿》。以校此编，《类稿》所已载者仅百馀篇，《类稿》所未载者尚五百馀篇。集著作虽富，而散佚亦多。当李本编《学古录》时，已有泰山一豪芒之叹，则阊瘫涿鹫卟恢凡几。堪续加鄯茫辑缀成编，纵未能片楮不遗，要其名篇隽制，挂漏者亦已少矣。集中《题花鸟图》一首，《元诗体要》作揭斯诗。今观其格意，於揭为近。或堪一时误收，亦未可知。然《元音》及《乾坤清气集》均载是诗，又题集作。此当从互见之例，疑以传疑，不足以为是书病也。</p>
<p>△《杨仲弘集》・八卷（内府藏本）</p>
<p>元杨载撰。载字仲弘，浦城人，後徙杭州。初以布衣荐授翰林国史院编修官，调海船万户府照磨。会仁宗复行科举之制，遂登延潭年进士，授饶州路同知浮梁州事，终於宁国路总管府推官。事迹具《元史・儒学传》。焦摺豆史经籍志》载杨载《仲弘集》四卷。此本八卷，不知何人所分。元代诗人，世推虞、杨、范、揭。《史》称其“文章一以气为主，而於诗尤有法度。自其诗出，一洗宋季之陋”云云。盖宋代诗派凡数变。西昆伤於雕琢，一变而为元讨朴雅。元躺遂镀揭祝一变而为江西之生新。南渡以後，江西宗派盛极而衰。江湖诸人欲变之，而力不胜。於是仄径旁行，相率而为琐屑寒陋，宋诗於是扫地矣。载生於诗道弊坏之後，穷极而变，乃复其始。风规雅赡，雍雍有元讨遗音。史之所称，固非溢美。故清思不及范亨，秀韵不及揭斯，权奇飞动尤不及虞集，而四家并称，终无怍色，盖以此也。瞿宗吉《归田诗话》曰：“杨仲弘以《宗阳宫玩月诗》得名。然他作如‘风雨五更鸡乱叫，江湖千里雁相呼’、‘挟书万里朝明主，仗剑三年别故乡’、‘窗间夜雨销银烛，城上春阊共势臁、‘空桑说法黄龙听，贝叶纟番经白马驮’。沉雄典实，先叔祖每称之。长篇如《古墙行》、《梅梁歌》，亦皆为时所称。夫人瞿氏，余祖姑也。尝以仲弘亲笔草稿数纸授予。字画端谨，而前後点窜几尽。盖不苟作如是。则载於是事，亦以苦吟得之者矣。”陶宗仪《辍耕录》曰：“虞伯生先生、杨仲弘先生同在京口。杨先生每言伯生不能作诗，虞先生载酒请问作诗之法。杨先生酒既酣，尽为倾倒，虞先生遂超悟其理”云云。竟谓载诗在虞集上，则非其实也。</p>
<p>△《范德机诗》・七卷（山东巡抚采进本）</p>
<p>元范亨撰。亨字亨父，一字德机，清江人。以荐为左卫教授，迁翰林院编修官。出为岭海廉访使照磨，历转江西、湖东。後选充翰林应奉。又改闽海道知事，移疾归。天历二年授湖南岭北道廉访使经历，以母老未赴。明年母丧，竟以毁卒。所著有《燕然稿》、《东方稿》、《豫章稿》、《侯官稿》、《江夏稿》、《百丈稿》凡十二卷。此本七卷，不知何人所并。叶子奇《草木子》载：亨有与危素同晚步，得“雨止修竹闲（案诸本多讹“闲”为“开”，今据原本改正），流萤夜深至”二句，喜甚，既而曰“语太幽，殆类鬼作”云云。即今集中《苍山感秋诗》也。其语清微妙远，为诗家所称。然亨诗豪宕清遒，兼擅诸胜，实不专此一格。《闽书》又载其为闽海道知事时，以文绣局取良家子为绣工，作《闽州歌》述其事，廉访使遂奏革其弊。《歌》今亦载集中。然其事可记，其诗则语颇近俗。与沈作贰栋扇工歌》仅相伯仲，尤不当以是概亨也。揭斯序其集曰：“虞伯生称德机如唐临晋帖，终未逼真。”改评之曰：“范德机诗如秋空行悖晴雷卷雨，纵横变化，出入无联。又如空山道者辟涎仙，瘦骨がテ，神气自若。又如豪鹰掠野，独鹤叫群，四顾无人，一碧万里”云云。斯之语虽务反虞集之评，未免形容过当。然亨诗格实高，其机杼亦多自运，未尝规规刻画古人，固未可以“唐临晋帖”一语据为定论矣。</p>
<p>△《文安集》・十四卷（编修汪如藻家藏本）</p>
<p>元揭斯撰。斯字曼硕，龙兴富州人。延坛跻约鍪诠史院编修官，应奉翰林文字。迁国子助教，告归。复召还。天历初开奎章阁，首擢为授经郎，与修《经世大典》。累官翰林侍讲学士，总修辽、金、宋三《史》。卒於官，追封豫章郡公，谥文安。事迹具《元史》本传。斯与虞集、范亨、杨载齐名。其文章叙事严整，语简而当。凡朝廷大典册及碑版之文，多出其手，一时推为钜制。独於诗则清丽婉转，别饶风韵，与其文如出二手。然神骨秀削，寄托自深，要非嫣红姹紫，徒矜姿媚者所可比也。虞集尝目其诗如三日新妇，而自目所作如汉庭老吏。斯颇不平。故作《忆昨诗》有“学士诗成每自夸”句。集见之，答以诗曰：“故人不肯宿山家，夜半驱车踏月华。寄语旁人休大笑，诗成端的向谁夸。”且题其後曰：“今日新妇老矣。”是二人虽契好最深，而甲乙间乃两不相下。考杨维桢《竹枝词序》曰：“揭曼硕文章居虞之次，如欧之有苏、曾。”其殆定论乎？顾嗣立《元诗选》载斯诗，题曰《秋宜集》，今未见。焦摺豆史经籍志》载《斯集》一卷，今亦未见。此本凡诗四卷，又《续集》二卷、《制表书序记碑志杂文》八卷，乃其门人燮理溥化所编。燮理溥化字元普，泰定四年进士。第九卷有《送燮元普序》，即其人也。所编虽不足尽斯之著作，然师弟相传，得诸亲授，终较他本为善。观《元诗选》所载《秋宜集》中，《晓出顺承门有怀太虚绝句》曰：“步出城南门，遥望江南路。前日风雪中，故人从此去。”乃割裂汉乐府半首为斯之诗，则所收必不甚精矣。</p>
<p>△《翠寒集》・一卷（浙江巡抚采进本）</p>
<p>元宋无撰。无字子虚，苏州人，尝举茂才不就。是集前有《自序》，又有元贞乙未《赵孟ぽ序》、延谈申《冯子振序》。然卷末有《题孟ぽ遗墨诗》，不应有《孟ぽ序》。以《自序》考之，盖此本为无晚年自定，子振为序而刻之。孟ぽ所序，乃其少作。以其名重，仍刊以冠集耳。《子振序》仿李中《碧慵》序例，摘录其佳句甚悉。所举如《古研歌》之“神娲蹋闳ゲ固欤留下一团焦黑烟”，殆粗犭广不复成语。又如“杨柳昏黄晚西月，梨花明白夜东风”之句，亦欠自然。然其他品题，大抵精当。统观其集，七言古体纯学李贺、温庭筠，时有隽语。乐府短章，往往欲出新意，而反失之纤。五言律诗、五言长律最为擅长，七言绝句次之，七言律诗又次之。五言古诗集中惟《建业怀古》一首，亦仅如拗体律诗。句句对偶，特平仄不谐耳。盖才所不近，避而不作也，亦可谓善用其短矣。</p>
<p>△《桧亭集》・九卷（浙江鲍士恭家藏本）</p>
<p>元丁复撰。复字仲容，天台人。延坛跤尉┦Γ与杨载、范亨同被荐，而复辞不就。放情诗酒，浪迹江淮间。凡三徙居，晚乃侨寓於金陵之城北。平生所作不下数千篇，脱稿即弃去，故多所散佚。其婿饶介之及其门人李谨之各据所得，奂成帙。介之所编称《集》，谨之所编称《续集》，今皆未见其本。此本乃至正十年南台监察御史张惟远合二集编为九卷，刊於集庆学舍者。其称《桧亭》，盖以所居有双桧，复日哦诗其下，因以为名。集中有《次韵介之双桧亭诗》，即其地也。复诗不事雕琢，而意趣超忽，自然俊逸。其才气横溢，魏文帝所谓笔墨之性殆不可胜者，几乎近之。偶桓《乾坤清气集》多录其诗，如《饯赵公子》、《送王伯庸》、《郭生生子》诸诗，字句或有小异，殆由传本各殊。又兰堂上人之《金陵因寄宪府张使君》诸诗，此集不载，则遗稿散落人间，饶介之等偶然未见者矣。</p>
<p>△《伊滨集》・二十四卷（永乐大典本）</p>
<p>元王沂撰。沂字思鲁，先世阒腥耍徙於真定。父元父，官至承事郎，监黄池税务。马祖常《石田集》有所作《元父墓碣铭》，叙其家世甚详，而沂始末不概见。今以集中所自述与他书参考之，尚可得其大略。据马祖常《碣铭》，称与沂同榜，则当为延坛踅士。据集中《送李县令序》，则尝为临淮县尹。据《义应侯庙记》，称延趟哪曜艨ひ裂簦考《地理志》，伊阳在嵩州，则尝为嵩州同知。又诗中有“纶巾羽服卧伊滨”之句，则集名《伊滨》，亦即起於此时。据《祀南镇》、《北岳》诸记，则至顺三年尝为国史院编修官。据《送瞿生序》及《胡节母诗序》诸篇，则元统三年尝在国子学为博士。据《送余阙序》称元统初佐考试，见阙对策云云，则尝入试院同考，而余阙实为所得士。据《祀西镇记》、《御书跋》诸篇，则至元六年尝为翰林待制，并尝待诏宣文阁。又《宋》、《辽》、《金》三史成於至正五年，而书前列修史诸臣，有“总裁官中大夫礼部尚书王沂”之名，则是时已位至列卿。其後迁转，遂不可考，疑即致仕以去。然集中《壬寅纪异诗》，有“壬寅仲春天雨雹，南平城中昼惊愕。自从兵革十年来，Е洞风尘亘沙漠”之句。又《邻寇逼境仓皇南渡诗》，有“邻邑举烽燧，长驱寇南平。中宵始闻警，挈家速远行”之句。又有《寓吉安林塘避桃林兵警诗》。壬寅为至正二十二年，正中原盗起之时。距沂登第已五十载，尚转侧兵戈间，计其年亦当过七十矣。沂历跻馆阁，多居文字之职。庙堂著作，多出其手。与傅若金、许有壬、周伯琦、陈旅等俱相唱和。故所作诗文，舂容和雅，犹有先正轨度。惜其名不甚著，集亦绝鲜流传，选录元诗者并不能举其名氏。今从《永乐大典》中裒掇编次，鹞二十四卷。庶梗概尚具，不致遂就湮没焉。</p>
<p>△《渊颖集》・十二卷、《附录》・一卷（两江总督采进本）</p>
<p>元吴莱撰。莱字立夫，浦阳人。延讨懈纯凭僦制，以《春秋》贡於乡，试礼部不第。後以荐署饶州路长芗书院山长，未行而卒。年仅四十四。其门人金华宋濂等私谥为渊颖先生。据其谥议，取经义玄深为渊，文词贞敏为颖也。莱与黄氵晋、柳贯并受业於宋方凤，再传而为宋濂，遂开明代文章之派。故年不登中寿，身未试一官，而在元人中屹然负词宗之目，与氵晋、贯相埒。遗稿甚夥，濂为摘其有关学术议论之大者，编为斯本，青田刘基序之。碑文、谥议一卷，别为《附录》。张纶《林泉随笔》曰：“吴立夫《谕倭书》，盖其十八岁所作，规模仿司马相如《谕蜀》文。其末所述谕其王之言，虽古之辨士，莫能过也。其他《大游》、《观日》两赋，与夫《形释》、《泰誓论补》、《牛尾歌》等篇，皆雄深卓绝，真先秦、先汉间作者。”黄氵晋亦称其文崭绝雄深，类秦汉间人。皆未免溢量。胡助谓“他人患其浅陋，而莱独患其宏博”，斯为笃论矣。王士祯《论诗绝句》有曰：“铁崖乐府气淋漓，渊颖歌行格亻尽奇。耳食纷纷说开宝，几人眼见宋元诗。”实举以配杨维桢。而其所选七言古诗，乃录莱而不录维桢。盖维桢为词人之诗，莱则诗人之诗，恃气纵横，与覃思冶炼门户固殊。士祯《论诗绝句》作於任扬州推官时。而《古诗选》一书，则其後来所定，所见尤深也。</p>
<p>△《黄文献集》・十卷（浙江鲍士恭家藏本）</p>
<p>元黄氵晋撰。氵晋有《日损斋笔记》，已著录。其文原本经术，应绳引墨，动中法度。学者承其指授，多所成就。宋濂、王私猿⑹芤笛伞！跺バ颉烦扑著《日损斋稿》二十五卷，氵晋殁後县尹胡惟信锲梓以传。又有危素所编本为二十三卷。今皆未见。此本乃止十卷。前有嘉靖辛卯《张俭序》，称旧本颇阙失，且兼载其一时泛应异端之求者，恐非公意也。索世家得善本，及公所为笔记一编，稍加删定，付建瓯尹沈璧、陈种罔饕源云云。则俭已有所刊削，非濂所序之本。卷首题“虞守愚、张俭同校”一行，又题“温陵张维枢重选，会稽王廷曾补订”一行。则二人又有所窜易，并非俭所刻之本。卷数不同，有自来矣。明人诞妄，凡古书经一刊刻。必遭一涂改。数变之後，遂失其真，盖往往如此。然有所私损，未必有所私益。虽残阙不完，尚可见氵晋之崖略也。</p>
<p>△《圭斋集》・十五卷、《附录》・一卷（江西巡抚采进本）</p>
<p>元欧阳玄撰。玄有《拯荒事略》，已著录。玄平生三仕成均，两为祭酒，六入翰林，三拜承旨。凡朝廷高文典册，多出其手。揭斯作玄集序，称有曰诗流者三卷、曰钅公中者十卷、曰驱烟者十五卷、曰强学者十卷、曰述直者三卷，其门人王师模所编。明宋濂《序》则谓原集一百馀册，皆毁於兵，惟存辛卯至丁酉七年之作二十四卷，其孙坛直嗦贾。此本诗赋四卷、文十一卷、附录一卷，题宗孙铭镛编集，又非坛种旧矣。孔齐《至正直记》曰：“欧阳玄作文，必询其实事而书，未尝代世俗夸诞。”时人谓文法不及虞集、揭斯、黄氵晋，而事实不妄则过之。然宋濂称其文“如雷电恍惚，雨雹交下，可怖可愕，及乎闵⒂曛梗长空万里，一碧如洗”，实亦未减於三人也。虞集《道园学古录》有《送玄谒告还浏阳诗》曰：“忆昔先君早识贤，手封制作动成编，交游有道真三益，翰墨同朝又十年。”盖集父教授於潭州，见玄文大惊，手封一帙寄集曰：“他日当与汝并驾齐驱，故集诗云然。”然则玄发跞兄初，声价已与集相亚矣。</p>
<p>△《待制集》・二十卷、《附录》・一卷（浙江鲍士恭家藏本）</p>
<p>元柳贯撰。贯字道传，浦江人。大德四年荐为江山县教谕。延趟哪晔诤广儒学副提举。六年改国子助教。至治元年迁博士。泰定元年迁太常博士。三年出为江西儒学提举。至正元年擢翰林待制，兼国史院编修官，仅七月而卒。故世称“柳待制”焉。事迹附载《元史・黄氵晋传》。贯虽受经於金履祥，其文章轨度则出於方凤、谢翱、吴思齐、方回、龚开、仇远、戴表元、胡长孺，其史学及掌故旧闻则出於牟应龙，具见宋濂所作行状中。学问渊源，悉有所受。故其文章原本经术，精湛闳肆，与金华黄氵晋相上下。早年不自存稿。年四十馀北游燕，始集为《游稿》。其後有《西甯濉贰《容台稿》、《锺陵稿》、《静俭斋稿》、《西游稿》、《蜀山稿》。至正十年，余阙得稿於贯子卣，以濂及戴良皆贯门人，属其编次。凡得诗五百六十七首、文二百九十四首，勒为二十卷。阙及危素、苏天爵各为之序，濂为之後记。《天爵序》又称有《别集》二十卷，今未见其传本。考《濂记》称尚馀诗九百七首、文二百四十八首，讠誊为二十卷，授先生子卣藏之。盖删汰之馀，本未刻也。以数计之，诗仅存十之四，文仅存十之六，宜其简择之精矣。《附录》一卷，杂录、诰敕、祭文、像赞、行状、墓表之属，不知何人所编。卷首亦题曰柳贯著，其谬陋可想。又墓表今在黄氵晋集中，而题曰戴良记，舛驳尤甚。以所记较史为详，尚可考贯之始末，姑仍其旧本存之云尔。</p>
<p>△《闲居丛稿》・二十六卷（江苏巡抚采进本）</p>
<p>元蒲道源撰。道源字得之，号顺斋，世居眉州之青神，徙居兴元。初为郡学正，罢归。皇庆中徵为国史院编修官，进国子博士，年六十矣。越岁复引疾去。後十年召为陕西儒学提举，不就。迹其生平，恬於仕宦，大抵闲居之日为多。故其子机裒辑遗文，题曰《闲居丛稿》。凡诗赋八卷、杂文乐府十八卷。诗文俱平实显易，不尚华藻。黄氵晋为之序，称“国家统一海宇，士俗醇美，一时鸿生硕儒所为文，皆雄深浑厚，而无靡丽之习。承平滋久，风流未坠。皇庆、延碳洌公以性理之学施於台阁之文。譬如良金美玉，不假锻炼周琢，而光耀自不可掩”云云，亦言其文之真朴也。盖元大德以後，亦如明宣德、正统以後，其文大抵雍容不迫，浅显不支。虽流弊所滋，庸沓在所不免，而不谓之盛时则不可。顾嗣立《元诗选》引氵晋此文，谓当时风尚如此，可以观世运焉。斯言允矣。</p>
<p>△《所安遗集》・一卷（编修汪如藻家藏本）</p>
<p>元陈泰撰。泰字志同，别号所安，长沙茶陵人。延潭年进士。除龙泉县主簿。栖迟薄宦，惟以吟咏自茫竟终於是官。其著作亦未成集。至其曾孙朴，始裒辑以成此编，故曰“遗稿”。明成化中，其来孙铨等重刊。卷末有旧题六字云：“後段蠹损，惜哉！”则并朴所缉亦非完本也。泰与欧阳玄同举於乡，以《天马赋》得荐。考官批其卷曰：“气骨苍古，音节悠然，天门洞开，天马可以自见矣。”今赋与批词俱载集首。後玄跻无仕，文章震耀一世。泰集乃几几不传。今观所作七言歌行居十之七八，大致气格近李白，而造句则多类李贺、温庭筠。虽或不免奔轶太过，剽而不留。又不免时伤粗犭广，不及玄之风规大雅具有典型。要其才气纵横，颇多奇句，亦自有不可湮没者。久晦而终传於世，亦有由矣。</p>
<p>△《至正集》・八十一卷（河南巡抚采进本）</p>
<p>元许有壬撰。有壬字可用，汤阴人。延潭年进士。历官集贤大学士、中书左丞，兼太子左谕德，致仕。卒谥文忠。事迹具《元史》本传。有壬立朝五十年，三入政府。於国家大事，侃侃不阿，多有可纪。文章亦雄浑闳肆，餍切事理，不为空言，称元代馆阁钜手。所著《至正集》，本一百卷。据其弟有孚《圭塘小稿序》云：“门生集录缮写方毕，先生捐馆。犹子太常博士桢，忽遭起遣，仓皇之际，轻身南行。书籍弃掷，稿亦俱亡。”是其集自有壬既殁，即已沦佚无传。明弘治间，其五世孙容刊行《圭塘小稿》时，亦未之见。故叶盛《水东日记》载容尝言先公《至正集》一百卷，遗失久矣。闻杨少师尝收有副本，就叔简少卿求之。少卿云：“书籍在泰和，有无未可知也。”此本不知何时复出，而尚阙其十九卷。据黄虞稷《千顷堂书目》所载，卷数正同。盖相传只有此本，其即杨士奇家所藏欤。中如笺表、传状、书简诸体并阙，又有录而失其辞者，诗十一篇，乐府八篇。《有孚序》又称其论天下事，嘉言谠论，见《至正集》。而此本疏稿实无一篇，则其散佚者亦复不少。然观《元史》本传，载有壬於泰定初言特扪德尔之子索南与闻大逆，乞正典刑；平章政事赵世延受祸尤惨，为辨冤复职；及上正始十事诸大端；皆见是集《公移类》中，亦足窥见崖略。而其论特克什之妹勿令稳竟海更人所难言。本传顾未之及，是尤可以补史阙矣。</p>
<p>△《圭塘小稿》・十三卷、《别集》・二卷、《续集》・一卷、《附录》・一卷（浙江鲍士恭家藏本）</p>
<p>元许有壬撰。其《小稿》为有壬所自辑。至正庚子，其弟有孚录而序之，所谓即《至正集》而不具录者也。迨有壬既殁。集本散亡。而有孚所携此本独存，因重加编次，得诗文二百四十三首，鹞十三卷。又辑尝寄有孚诗文八十五篇，缑献可所收《文过集》及林虑记游诗文九十三篇，为《别集》二卷。其残编断简，得於倚尖野人家者为《外集》一卷。有孚复为之序，题屠维作噩二月。乃洪武二年己酉，在元亡之後矣。子孙世藏其书。宣德间，复失其《外集》。成化己丑，其五世孙南康知府容始校正刊行，而以家乘载志文、祭文及有孚等倡和之作编为《续集》一卷，附之於末。叶盛《水东日记》曰：“相台许可用中丞，文章表著一时，有盛名，今世所见者可数耳。”耿好问言其裔孙容尚藏文集若干卷，惜乎不得见之。即此本也。其後《至正集》复出於世，而阙佚未全。今以两书校核，虽大略相同，亦互有出入。如《忍经春秋经说》、《成中丞诗》诸序，《雪斋书院》、《龙德宫》、《上清储祥宫》、《河南省左右赞治堂》、《辽山县儒学》诸记，《武昌万寿崇宁宫》、《林州同知孙承事怯烈公神道》诸碑，皆《至正集》所无，而独见於此本。又《别集》中长短句，《至正集》未载者亦二十三阕。其他异同详略甚多。以其为有壬手订原本，又经有孚排定，视集本之晚出者较为精详。故并著於录，以备参证焉。</p>
<p>△《礼部集》・二十卷、《附录》・一卷（两淮盐政采进本）</p>
<p>元吴师道撰。师道有《战国策校注》，已著录。其集原名《兰阴山房类稿》。此本题曰“礼部”者，盖师道致仕以後，授奉议大夫礼部郎中，以所进之官名之也。（考张枢撰《师道墓表》，杜本撰《师道墓志》，皆称致仕後授奉议大夫礼部郎中，而宋濂所作《墓碑》，则称以礼部郎中致仕，《元史》本传亦同。盖《元史》即濂所撰，故与碑合。然枢与本皆师道旧友，不应有误，或濂记录未真也。）凡诗九卷、文十一卷，流传颇鲜。此本乃新城王士祯写自昆山徐秉义家，因行於世。师道少与许谦同师金履祥。所著有《易杂说》二卷、《书杂说》六卷、《诗杂说》二卷、《春秋胡氏传附正》十二卷，於经术颇深。所补正鲍彪《战国策注》，及所撰《敬乡录》，於史事亦颇有考证。又与黄氵晋、柳贯、吴莱相与往来倡和，故诗文具有法度。其文多阐明义理，排斥释、老，能笃守师传。其诗则风骨遒上，意境亦深，α然升作者之堂，非复仁山集中格律矣。盖其早年本留心记览，刻意词章；弱冠以後，始研究真德秀书。故其所作，与讲学家以馀力及之者，迥不同耳。</p>
<p>△《积斋集》・五卷（永乐大典本）</p>
<p>元程端学撰。端学有《春秋三传辨疑》，已著录。其文集《元史》本传不载，世亦未见传本，惟《文渊阁书目》有之。今检勘《永乐大典》各韵中，尚颇散见一二。考曹安《谰言长语》，记欧阳玄为浙省考官，本房得《四灵赋》一卷，词意高迥。覆考官谓非赋体，欲黜之。玄争之力，且曰：“其人赋场如此，经义必高。”督掌卷官取其本经，则伟然老成笔也。及拆卷，乃程端学。欧阳玄作《端学墓志》，亦称“至治癸亥，浙闱秋试第二场《四灵赋》，词气高迥，因得与选。”则端学以是赋得名，必载集中。今所存仅《阳燧赋》一篇，而是赋已佚，则散亡亦多矣。谨掇拾残剩，鹞诗一卷、文四卷，以备元人之一家。端学之说《春秋》，勇於信心，而轻於疑古，颇不免偏执胶固之弊。然其人品端谨，学术亦醇，故其文结构缜密，颇有闳深肃括之风。故曹安又记其会试经义策冠场，考官白宰相曰：“此卷非三十年学问不能成。”盖根柢既深，以理胜而不以词胜，故与雕章绘句者异焉。诗尚沿南宋末派。观墓志称端学泰定初扈跸上都，时虞集为国子司业，深相器重，而不甚见两人唱和之作。则端学不以是擅长，亦可见矣。</p>
<p>△《燕石集》・十五卷（浙江巡抚采进本）</p>
<p>元宋首。首窒苑颍大都人。泰定元年进士。历官翰林直学士，兼经筵讲官。谥文清。什├廊杭，与兄本後先入馆阁，并有集行世，时人以“大宋”、“小宋”拟之。始为其侄太常奉礼郎锕闼编。凡诗十卷、文五卷。首载至正八年御史台咨浙江行中书省刊行咨呈一道，欧阳玄、苏天爵、许有壬、吕思诚、危素五《序》，末附谥议、墓志、祭文、趺馐。又有洪武中何之权、吕荧二《跋》。盖犹旧本。《欧阳玄序》称其诗“务去陈言，燕人凌悴活恐气，慷慨赴节之音，一转而为清新秀伟”。《苏天爵序》称其诗“清新飘逸，间出奇古，若卢仝、李贺”。《危素序》则称其“精深幽丽，而长於讽谕”。核其所说，亦约略近之。至其词藻焕发，时患才多。句或不检，韵成牵缀。如《正献公坟所寒食诗》，有“高坟白打钱”句。案韦庄诗“上相间分白打钱”，非纸钱也。张女趺馐，却是“贞魂埋不得”句。《序》称其女工於属对，十岁而夭。案李商隐诗“万古贞魂倚暮霞”，非十岁未字之女也。如斯之类，大抵富赡之过。贪多务得，遂不能刮垢磨光。然武库之兵，利钝互陈。论其大体，足为一家，固不以字句累之矣。其文为作诗之馀事，然温润而洁净，亦不失体裁焉。</p>
<p>△《秋声集》・四卷（两淮马裕家藏本）</p>
<p>元黄镇成撰。镇成有《尚书通考》，已著录。其集据顾嗣立《元诗选》称原本十卷，又载有《郑潜序》。此本仅存四卷，又惟镇成《自序》一篇，而不载《潜序》，似非完帙矣。王士祯《居易录》称其《秋风》一首、《秋山小景》一首、《五曲精舍》一首，以为具有风调。今观其集，大抵边幅稍狭，气味稍薄，盖限於才弱之故。然近体出以雅洁，古体出以清省，亦复善用其短。故格韵楚楚，颇得钱、郎遗意。较元代纤侵体，固超然尘鲱林外也。《闽书》称镇成至正中筑室城南，号南田耕舍。部使者屡荐之，不就。似乎高隐之士。《郑潜序》则称其有所激而鸣其不平。今考集中《南田耕舍诗序》言：“赋者率拟之於老农，人各有志，同床而不相察。”其第二首云：“种田南山下，土薄良苗稀。ㄗ稗日以长，荼蓼塞中畦。路逢荷蝗耍相顾徒嗟咨。我欲芟其芜，但念筋力微。终焉鲜嘉希何以奉年饥。谁令恶草根，亦蒙雨露滋。岂无力耕士，悠悠兴我思。”则镇成盖遭逢乱世，有匡时之志而不能行，乃有托而逃。故诗多忧时感事之语。《潜序》为知其心，徒以为恬退之士，未足罄所抱矣。</p>
<p>△《雁门集》・三卷、《集外诗》・一卷（江苏巡抚采进本）</p>
<p>元萨都剌撰。萨都剌字天锡，号直斋。其祖曰思兰不花，父曰阿鲁赤，以世勋镇愦，居於雁门。故世称雁门萨都剌，实蒙古人也。旧本有《干文传序》，称萨都剌者，译言济善也。（案萨都剌蒙古语结亲也，此云济善，疑文传以不谙译语致误，今姑仍原文，而附订於此。）则本以蒙古之语连三字为名。而集中《溪行中秋玩月诗》，乃自称为萨氏子，殊不可解。又孔齐《至正直记》，载萨都剌本朱姓，非阿鲁赤所生。其说不知何据。岂本非蒙古之人，故不谙蒙古之语，竟误执名为姓耶。疑以传疑，阙所不知可矣。据所《自序》，称始以进士入官为京口录事长，南行台辟为掾。继而御史台奏为燕南架阁官，迁闽海廉访知事，进河北廉访经历。《干文传序》则称其登泰定丁卯第。应奉翰林文字，除燕南经历，升侍御史。於南台以弹劾权贵，左迁镇江录事宣差，後陟官闽宪幕。与《自序》稍有不同。然《自序》当得其实也。虞集作《傅若金诗序》，称进士萨天锡最长於情，流丽清婉。今读其集，信然。杨妗渡骄有掠铩烦⒈嫫涔词中“紫衣小队”诸语，及《京城春日诗》中“饮马御沟”之语为不谙国制。其说良是。然《骊山诗》内误用荔枝，亦何伤杜牧之诗格乎。集本八卷，世罕流传。毛晋得别本刊之，并为三卷。後得荻匾王氏旧本，乃以此本未载者别为《集外诗》一卷，而其集复完。其中《城东观杏花》一诗，今载《道园学古录》中，显为误入。则编类亦未甚确。然八卷之本，今不可得。故姑仍以此本著录。《晋跋》又称尚有无题七言八句百首，别为一集，惜其未见。今距晋又百馀载，其存佚益不可知矣。</p>
<p>△《杏亭摘稿》・一卷（浙江鲍士恭家藏本）</p>
<p>元洪焱祖撰。焱祖字潜夫，歙县人。是集前有《危素序》，称为徽州路休宁县尹致仕。而叙其仕履乃曰年二十六为平江路儒学录，浮梁州长芗书院山长，绍兴路儒学正，调衢州路儒学教授，擢处州路遂昌县主簿。天历元年年六十二致仕。乃不云其为县尹。考《宋濂序》，称其自儒官起家，四转而为遂昌主簿，遂以休宁县尹致其仕。盖是时犹沿宋例，致仕者率进一官使归，实未尝任是职也。焱祖尝作《罗愿尔雅翼音释》，至今附愿书以行。又有《续新安志》十卷，亦继愿《新安志》而作。盖亦博洽之士。是集为其子浦江尉在所编。其所居有银杏树，大百围。焱祖尝以“杏亭”自号，因以名集。其诗以古近体分列。然五言律下注曰“长律附”，不从高秉称排律。七言律下注曰“拗律附”，亦宋人之旧名。盖犹当日原本，未遭明人窜乱者也。其诗虽纯沿宋调，而尚有石湖、剑南风格，抗衡於虞、杨、范、揭诸家则不足，以视宋季江湖末派则蝉蜕於泥滓之中矣。</p>
<p>△《安雅堂集》・十三卷（两淮马裕家藏本）</p>
<p>元陈旅撰。旅字众仲，莆田人。以荐为闽海儒学官。中丞马祖常奇之，与游京师，又为虞集所知。平章事赵世延引为国子助教。考满再任。後出为浙江儒学提举。又召入为应奉翰林文字。至元元年迁国子监丞。越二年卒於官。事迹具《元史・儒学传》。其集见於本传者十四卷。此本仅十三卷，乃其子袼编。有张翥、林泉生二《序》，一作於至正九年，一作於十一年。目次与焦摺毒籍志》相合。殆本传笔误，以“三”为“四”欤。史称其文典雅峻洁，必求合於古作者，不徒以徇世好。又称虞集见所作，有“我老将休，付子斯文”之语。《张翥序》亦称天历、至顺间，学士虞公以文章擅四方，其许与君特厚，君亦得相与薰濡，而法度加密。盖纪实也。苏天爵辑《元文类》，其时作者林立，而不以序属诸他人，独以属旅，殆亦知其文之足以传信矣。</p>
<p>△《傅与砺诗文集》・二十卷（江苏巡抚采进本）</p>
<p>元傅若金撰。若金初字汝砺，揭斯为改字与砺，江西新喻人。曹安《谰言长语》记其少年家酷贫，以织席为生。又改业为针工。後有所激，乃读书，诗文遂脍炙人口。用以勉人之自砺，则亦奇士也。其诗法授於同郡范亨。虞集、宋室砸觳募觯佐使安南。归除归广州文学教授。至正三年卒，年仅四十。所著诗集有《初稿》、《南征稿》、《使还新稿》、《牛铎音》等编，范、虞诸人皆尝为之序。至正间，其弟若川汇锓之，名《清江集》。明洪武中，又刻其文集十一卷，《附录》一卷。今诗文总为一编，不知何人所并也。揭斯称每读与砺诗，如复见范德机。德机七言歌行胜，与砺五言古律胜，馀亦相伯仲。王士祯《居易录》则称其歌行得老杜一鳞片甲，七律亦有格调。与斯论小异。当以士祯之说为然。古文盖其馀事，然亦和平雅正，无棘吻螫舌之音。虽不能凌跨诸家，要亦一时之隽才矣。</p>
<p>△《瓢泉吟稿》・五卷（永乐大典本）</p>
<p>元朱谘兆。考元代有两朱谘铡Ｆ湟晃作《鲸背吟》者。其一为长兴人，字景渊，即著此稿者也。谘帐寄┎簧蹩煽肌Ｎ《吴澄集》有谘崭肝慕《墓表》，载及谘眨称其能诗文而为良吏，亦不详其为何官。今以集中诗考之，则初以习国书被选为平阳州蒙古掾。又为长林丞，司煮盐赋。又曾为江西瑞州监税。盖以郡邑卑吏终其身者。其集藏书之家罕见著录。惟焦摺豆史经籍志》载有《瓢泉集》四卷，而世无传本。顾嗣立录元诗三百家，亦不及其名。今据《永乐大典》所载，抄撮编次，鹞诗二卷、诗馀一卷、文二卷。又牟凇⒅Ｙ摇对序》二首尚存，仍以弁诸卷首。集中所与酬赠者为鲜于枢、揭斯、杨载诸人。故耳目薰濡，具有法度。所作虽边幅稍狭，而神理自清。《牟谛颉匪称拟古之作，今具在集中。颇得汉魏遗意，异乎以割剥字句为工。其杂文亦刻意研练，不失绳墨。惟郑僖所赏<麦曲>生、菊隐二传，沿毛颖革华之体，自罗文、叶嘉以来已为陈因之窠臼。僖顾以奇赡许之，殆所谓士俗不可医矣。</p>
<p>△《筠轩集》・十三卷（安徽巡抚采进本）</p>
<p>元唐元撰。元字长孺，歙县人。泰定丁卯，以文学授平江路学录。再任建德路分水县教谕。以徽州路学教授致仕卒。集中《朱克用总管诗会序》，作於至正乙酉，自题七十七岁。则当生於宋咸淳五年己巳。始终皆当元盛时，故所作多和平温厚之音。又尝著《易大义》、《见闻录》诸书，於经术颇深。故议论亦不诡於正。据朱文选行状，元有《敬堂杂著》、《思乐杂著》、《吴门杂著》、《分阳杂著》、《金陵杂著》、《老学└濉芳钙咔篇，分为五十卷。乃其子桂芳手辑，故集中间有桂芳题识。此本为程敏政编入《唐氏三先生集》者，仅诗稿八卷、文稿五卷，殊非其旧。观其裔孙泽请汪抑之作序启中，亦谓兵燹之馀，十存二三。则此集亦蠹蚀零落，幸而得存矣。惟元以乡校终身，未尝一官台阁，而集中有《扈从氵栾阳清暑》四诗，又有《玉堂夜直诗》，及《察罕淖尔》、《李陵台》诸诗，未喻其故，或误收他人之作欤？</p>
<p>△《俟芳》・三十卷（两淮马裕家藏本）</p>
<p>元李存撰。存字明远，更字仲公，安仁人。少博涉典籍，喜为文章。後从上饶陈立太传陆九渊之学，遂尽焚所著书。其论学以省察本心为主。其论文谓唐、虞所有之言，三代可以不言。三代所有之言，汉、唐可以不言。未有六经，此理无隐。前古圣贤，直形容之而已，恶能有所增损。皆陆氏义也。然存所学笃实，非金流派堕於玄渺，并失陆氏本旨者比。故其诗文皆平正醇雅，不露圭角，粹然有儒者之意。是集为其子卓所编。凡诗十一卷、文十九卷。前有永乐乙酉《邹济序》，及危素所作《墓志》。末附虞集书一首。案《道园学古录》有《送李彦方闽宪诗序》曰：“近日晚学小子，不肯细心读书穷理，妄引陆子静之说以自欺自弃。至欲移易章句，直斥程、朱之说为非，此亦非有见於陆氏者也。特以文其猖狂不学以欺人而已。此在王制之必不容者也。闽中自中立之归，已有道南之叹。仲素、愿中至於元晦，端绪明白，皆在闽中。不能不於彦方之行发之。去一赃吏，治一弊政，不如此一事有以正人心”云云。其言褊躁，与陆氏学派若不戴天。而与存书乃深相推挹，岂非以其人重之欤？亦足见元儒敦朴，无门户之成见也。</p>
<p>△《滋溪文稿》・三十卷（两淮马裕家藏本）</p>
<p>元苏天爵撰。天爵有《名臣事略》，已著录。所作有《诗稿》七卷、《文稿》三十卷。其《诗稿》，《元百家诗》尚录之，今未见其本。此为其《文稿》三十卷，乃天爵官浙江行省参政时，属掾高明、葛元哲所编。元哲字廷哲，临川人，以乡贡第一人举进士。赵氵方《东山存稿》中有《别元哲序》一篇，载其行履甚详。高明字则诚，永嘉人，登进士第，调官括苍郡录事。赵鹩钟小端透咴虺瞎橛兰涡颉罚即其人也。天爵少从学於安熙。然熙诗文粗野不入格，天爵乃词华淹雅，根柢深厚，蔚然称元代作者。其波澜意度，往往出入於欧、苏，突过其师远甚。至其序事之作，详明典核，尤有法度。集中碑版几至百有馀篇，於元代制度人物，史传阙略者多可藉以考见。《元史》本传称其“身任一代文献之寄”，亦非溢美。虞集《赋苏伯修滋溪书堂诗》有曰：“积学抱沉默，时至有攸行。抽简鲁史存，采诗商颂并。”盖其文章原本，由沉潜典籍，研究掌故而来，不尽受之於熙也。</p>
<p>△《青阳集》・四卷（编修励守谦家藏本）</p>
<p>元余阙撰。阙字廷心，一字天心，色目人。世居武威。以父官合肥，遂家焉。元统元年进士。累官淮南行省左丞，分守安庆。陈友谅陷城，自刭死。赠行省平章，谥忠宣。事迹具《元史》本传。阙以文学致身，於五经皆有传注。篆隶亦精纟致可传。而力障东南，与许远、张巡後先争烈。故集中所著，皆有关当世安危。其《上贺丞相》四书，言蕲、黄御寇之策，尤为深切。使阙计果行，则友谅之能陷江东西否，尚未可知也。其第二书谓往时泰不华、蛮子海牙并力攻蕲、黄，贼几就灭。忽檄散各军，止有卜颜帖木儿驻札兰溪。盗之复陷沿江诸郡，实人谋不臧。证以卜颜帖木儿本传，知丞相托克托虽有功於江淮，而实阶乱於蕲、黄之地。又第四书曰，兰溪之功，卜颜帖木儿平章为最，蛮子海牙中丞特因之成事。《卜颜帖木儿传》亦采用之。则又是非之公，足以信诸後代者也。其诗以汉魏为宗，优柔沈涵，於元人中别为一格。胡俨《杂说》曰：“初危太朴以文学徵起，士君子皆想望其风采。或问虞文靖公曰：‘太朴事业当何如？’曰：‘太朴入京之後，其词多夸，事业非所敢知。必求其人，其余阙乎。’问何以知之，曰：‘集於阙文字见之。’後阙竟以忠义显。乃知前辈观人，自有定鉴”云云。然则文章虽阙之馀事，而心声所发，识度自殊，亦有足觇其生平者矣。</p>
<p>△《鲸背吟集》・一卷（编修汪如藻家藏本）</p>
<p>旧本题元朱谘兆。前有《自序》，署其字曰名世。末又有《自跋》。《序》称至元辛卯，泛海至燕京，舟中成七言绝句三十馀首，诗尾各以古句足之。其末章云：“早知鲸背推敲险，悔不来时只跨牛。”因名《鲸背吟》。曹学勘嗳搿妒二代诗选》中。长洲顾嗣立编《元百家诗》，据赵孟ぽ所作《宋无翠寒集序》，谓无旧以谘兆中小Ｏ仁雷越陵迁吴，冒朱姓。至元中，其父领征东万户案牍，当行病痿，无モ以身代，遂入海。经高丽诸山，未尝废吟咏，《鲸背吟》正其时作。然《序》称偶托迹於曹科，未忘情於笔砚。缘木求鱼，乘桴浮海。与代父入征东幕府，情事渺不相涉。与《孟ぽ序》所称，西溪王公以茂才举之，辞不就者亦不合。又不知其何故矣？疑以传疑可也。</p>
<p>△《近光集》・三卷、《扈从诗》・一卷（江苏巡抚采进本）</p>
<p>元周伯琦撰。伯琦有《六书正讹》，已著录。当顺帝时，伯琦以文章知遇，出入禁廷。因别裒录所作，为此二集。《近光集》乃後至元八年庚辰由国史院编修擢翰林修撰，同知制诰。至正元年辛巳，为授经郎经筵译文官。二年壬午，为帘内官。四年甲申，升监书博士。五年乙酉，改崇文监丞，迄於出为海北广东道肃政廉访使。凡五年之诗。《扈从诗》则至正十二年壬辰，由翰林直学士兵部侍郎拜监察御史，扈从上京之作也。《近光集》中述朝廷典制为多，可以备掌故。《扈从诗》中记边塞闻见为详，可以考风土。而伯琦文章淹雅，亦足以摹写而叙述之。溯元季之遗闻者，此二集与杨允孚《氵栾京百咏》亦略具其梗概矣。</p>
<p>△《经济文集》・六卷（浙江鲍士恭家藏本）</p>
<p>元李士瞻撰。士瞻字彦闻，先世新野人，徙居荆门。至正初，中大都路进士。中书辟充右司掾，除刑部主事。累官户部尚书，出督福建海漕，就拜行省左丞。召入为参知政事，改枢密副使，拜翰林学士承旨，封楚国公。以至正二十七年卒。《元史》不为立传。惟《顺帝本纪》载：“至正二十二年，枢密副使李士瞻上疏极言时政。凡二十事。”具列其目，大抵当时急务。盖亦谠直之士也。是集为其曾孙伸所编，所录始於为右司掾时，而迄於奉使闽中。故《元史》所载《时政疏》不在其中。然所载往来简札至七十馀通，几居全集之半。虽多属一时酬答之作，而当时朝政之姑息，兵事之乖方，藩臣之跋扈，多可藉以考见。其弥缝匡救，委曲周旋，拳拳忧国之忱，亦不在所上《时政疏》下。《元史》於顺帝时事最称疏略，存此一集，深足为考证之助。正不徒重其文章矣。</p>
<p>△《纯白斋类稿》・二十卷、《附录》・二卷（浙江巡抚采进本）</p>
<p>元胡助撰。助字履信，一字古愚，婺州东阳人。始举茂才。为建康路儒学学录。历美化书院山长、温州路儒学教授。用荐再为翰林国史院编修官。秩满授承信郎、太常博士，致仕归。时至正五年也。是集乃助所自编，本三十卷。历年既久，残阙失次。明正德中，其六世孙淮掇拾散佚，重编此本。仅存赋一卷、诗十六卷、杂文三卷。又《附录》当时投赠诗文二卷。仍以《纯白斋类稿》为名，而卷帙已减三之一，非其旧本。虞集常跋其《上京纪行集》，称其龙门以後诗尤佳，今已散入集中。邓文原、吴澄尝跋其《銮坡小录》及《升学祭器文》，此本不载。则当在亡佚十卷中也。助诗文皆平易近人，无深湛奇警之思，而亦无支离破碎之病，要不失为中声。吴澄称其诗“如春兰茁芽，夏竹含箨，露滋雨洗之馀，濯濯幽媚，娟娟静好”。则形容过当，反不肖其品格矣。</p>
<p>△《圭峰集》・二卷（浙江鲍士恭家藏本）</p>
<p>元卢琦撰。琦字希韩，号立斋，惠安人。圭峰其所居地。抄本或作《圭斋集》，传写误也。至正二年进士。授州录事，迁永春县尹，改调宁德。历官漕司提举，除平阳州，命下而卒。事迹具《元史・良吏传》。徐勃《笔精》曰：“《圭峰集》岁久弗传，近岁惠安庄户部徵甫鄱梓之，误入萨天锡诗六十馀首。”此本为元陈诚中所编，明万历初邑人朱一龙、福州董应举序而刻之。在庄本之前，然已多窜入他作。如五言古诗《春日思远游》，则在陈旅集中。又五言古诗中《过岭至崇安》、《送吴甫至扬州》、《题焦山方丈壁》、《秋日池上》、《度闽关》、《宿台山寺绝顶》、《早发黄河》等篇，七言古诗中《有事居庸关》、《走笔赠孟礼》、《乐陵台望月》、《夜泊钓台》、《江南乐》、《江南怨》、《雪山辞》、《崔镇阻风》、《游吴山驼峰》、《紫阳贰贰《江上闻笛》、《别友》、《寒夜闻笛》、《黯淡滩歌》、《清湖曲》、《海棠曲》、《儒有萨氏子》等篇，七言律诗中《高邮城楼晚望》、《燕将军出猎》、《寄鹤林长老》、《和王维学海南还韵》、《三衢守索题烂柯石桥》、《登镇阳龙兴寺阁》、《寄参政许可用》、《送佥宪王君实》、《金陵道中》、《再过锺山万寿寺》等篇，共三十二首，皆在萨都剌集中。至於萨都剌《溪行中秋玩月》一篇，《自序》称“余乃萨氏子”云云，班班可考。此集乃改题曰《儒有萨氏子》，《序》末又删其“至元丁丑仲秋书”一句。尤为显然作伪。不得谓之误收。盖编缉之时，务盈卷帙，以夸鄄芍富，故真赝溷淆如此也。琦官虽不高，而列名良吏，可不藉诗而传。即以诗论，其清词雅韵，亦不在陈旅、萨都剌下。编录者移甲为乙，亦非无因矣。集又载赋三篇、记六篇、志铭二篇、祭文一篇、启三篇、杂著九篇，则确出琦作，非由假借。今删其诗之妄录者，并其文录之，以存琦之真焉。</p>
<p>△《蜕芳》・五卷（浙江巡抚采进本）</p>
<p>元张翥撰。翥字仲举，晋宁人。至元初，用隐逸荐，召为国子助教，分教上都。寻退居淮东。会修《宋》、《辽》、《金》三史，起翰林国史院编修官。累迁翰林学士承旨，致仕，加河南行省平章政事，给俸终身。事迹具《元史》本传。案金明昌、承安间，亦有张翥，字曰仲扬。刘祁《归潜志》记其“矮窗小户寒不到，一炉香火四围书”、“西风了却黄花事，不管安仁两鬓秋”诸句，称其浮艳。诸书援引，或误为一人，非也。翥尝从学於李存，传陆九渊之说。诗法则受於仇远，得其音律之奥。其诗清圆稳贴，格调颇高。近体长短句，极为当时所推。然其古体亦伉爽可诵，词多讽谕，往往得元、白、张、王之遗，亦非苟作。王士祯《居易录》曰：“蜕吩末大家，古今诗皆有法度。无论子昂、伯庸辈，即范德机、揭曼硕未知伯仲何如。”其论当矣。史称翥遗稿不传，传者有律诗、乐府，仅三卷。王士祯则称“《蜕芳》四卷，明洪武三年锡山郎成抄本”。此本乃朱彝尊所藏，明初释大杼手抄本，前後有来复、宗泐二人《序》《跋》。盖大杼与翥为方外交，元末翥没无嗣，大杼取其遗稿归江南，别为选次而录存之。考《元音》、《乾坤清气集》、《玉山雅集》诸书，所录翥诗尚有出此集之外者，则亦非全本也。</p>
<p>△《五峰集》・六卷（编修汪如藻家藏本）</p>
<p>元李孝光撰。孝光字季和，乐清人。隐居教授白野，泰哈布哈尝师事之。至正七年，诏徵隐士，以秘书监著作郎召。明年升文林郎、秘书监丞。所著诗文，岁久散佚。是编乃弘治甲子怀远钱杲为乐清令，访求遗稿，得全集於儒生周纶家，因俾纶编次刊版。杲自为之序，仍以《五峰集》为名。其诗文不分卷帙，但以各体分编。今定以乐府四言诗为一卷，五七言古诗为一卷，五言律诗为一卷，七言律诗为一卷，绝句为一卷，杂文为一卷。卷首别有逸文目四篇，曰《南村草堂记》，曰《郭翼迁善斋记》，曰《姚文焕书声斋集记》，曰《孝善坊记》，皆有录无书。盖传写复佚，今亦阙之。元诗绮靡者多，孝光独风骨遒上，力欲排突古人。乐府古体皆刻意奋厉，不作庸音。近体五言疏秀有唐调。七言颇出入江西派中，而俊伟之气自不可遏。中间如《赠潘九霞绝句》所云：“道士自称潘九霞，身骑黄鹤大如车。借我北窗眠一夜，酒醒共吃白丹砂。”失之粗犭广者，亦间有之，然不害其风格也。杂文凡二十首，皆矫矫无凡语。杨维桢作《陈樵集序》，举元代作者四人，以孝光与姚燧、吴澄、虞集并称，亦不虚矣。末附《题朱泽民画》一首，盖古乐府之末章，误编於文集，今仍移附乐府末云。</p>
<p>△《野处集》・四卷（浙江巡抚采进本）</p>
<p>元邵亨贞撰。亨贞字复孺。杨枢《淞故述》，载其本淳安人。至正间为松江训导，占籍华亭。今考集中有《送族兄安仲还乡序》云：“至元中，大父处县君以弗终仕於宋，晦迹华亭别业，先子遂生华亭。至德间，大父归葬故里，先子弗克举家去，至今为华亭人。”则自其祖已占籍松江，枢所述犹未尽也。是编後有冯迁、汪稷二《跋》，谓其书本出上海陆深家，深之孙郯以授稷而刊行之。并所著《蛾述诗选》、《蛾术词选》为十六卷。今诗词二选世已无传，惟此本独存。共杂文六十八首。亨贞终於儒官，足迹又不出乡里，故无雄篇巨制以发其奇气。而文章大致清快，步伐井然，犹能守先民遗矩者。其诗词世不多见。陶宗仪《南村辍耕录》载所作《咏眉目沁园春词》二首，隽永清丽，颇有可观。盖所长尤在於是，惜《词选》今已久佚矣。</p>
<p>△《梦观集》・五卷（浙江鲍士恭家藏本）</p>
<p>元释大圭撰。大圭字恒白，姓廖氏，晋江人。至正间，居泉州之紫闼隆Ｆ浼本二十四卷。首为《梦法》一卷、《梦偈》一卷、《梦事》一卷，次为诗六卷，次为文十五卷。所谓梦法、梦偈、梦事者，皆宗门语录，不当列之集中。其杂文亦多青词、疏引，不出释氏之本色，皆无可取。惟其诗气骨磊落，无元代纤侵习，亦无宋末江湖蔬┺之气。吴鉴原序称其华实相副，词达而意到，不雕镂而工，去纂组而丽，屏耘锄而秀。虽朋友推奖之词，然核以所作，亦不尽出於溢美。盖石湖、剑南之馀风，犹存於方以外矣。今删除其《梦法》等卷，并删除其杂文，惟录古今体诗编为五卷。沙砾既捐，精华斯露。取长弃短，期於不失雅音。其三乘宗旨，听释氏之徒自传之，固不必为彼法计也。</p>
<p>△《金台集》・二卷（江苏巡抚采进本）</p>
<p>元乃贤撰。乃贤有《河朔访古记》，已著录。是集为危素所编。前有欧阳玄、李好文、贡师泰三《序》，作於至正壬辰。又有黄氵晋《题词》，作於至正庚寅。末有至正乙酉揭斯《跋》，至正辛卯程文《跋》、至正乙未杨彝《跋》、至正己丑泰哈布哈题字、至正戊子张起岩题诗。复有虞集诗一首，及危素一《跋》，均不著年月。《素跋》称“易之《金台前稿》，余既序之。及再至京师，又得《後稿》一卷。”则此集二卷乃合两稿编之。故集中称揭斯谥为“揭文安”，而集末乃有斯《跋》也。乃贤天才宏秀，去元好问为近。虽晚年内登翰林，外参戎幕，而仕进非所汲汲，惟以游览唱酬为事。故气格轩翥，无世俗猥琐之态。其名少亚萨都剌。核其所作，视萨都剌无不及也。</p>
<p>△《子渊诗集》・六卷（永乐大典本）</p>
<p>案《子渊诗集》散见《永乐大典》中，但题曰元人。《文渊阁书目》载之，亦不著撰人名氏。考集中有《岁尽诗》云：“照我乡关梦，相随到贸阝城。”贸阝故城在鄞县东，唐时析贸阝置鄞、慈、奉、镇四邑，隶明州。元为庆元路。纳新《金台集》有《怀明州张子渊》七律一首，又有《依韵奉答子渊》七律二首。今倡和诗俱在集中，韵亦相符。则当为庆元路人。又《铁釜中莲诗》题下自注，叙同时并赋诸人，有“暨仲深”之语。则其名当为仲深。又有《怀兄子益在横浦诗》。以其兄字推之，则“子渊”当为其字矣。集久不传。兹分体缀辑，得诗六卷，多与乃贤、杨维桢、张雨、危素、袁华、周焕文、韩性、乌本良、斯道兄弟唱和之作，而纳新为尤夥。古诗冲澹，颇具陶、韦风格；律诗虽颇涉江湖末派，格意未高。然五言如“晓市鱼虾集，秋田笋蕨多”，“驿路随江尽，湖憷嗪？怼保“地通江栈阔，天入海门低”，“明月孤城柝，秋风弱客心”，“枯萑晴似雪，独鹤夜如人”。七言如“江村夜迥传金鼓，池馆秋深老芰荷”，“满面炎尘依客帽，一川离思属荷花”，“家僮解事故携酒，野鸟避人低度墙”，“北风吹沙弓力劲，落日照海旌搴”，“林荒乏酿茶为酒，鱼熟难赊米当钱”，“西江返照连虹影，南镇残山入雁行”，亦皆楚楚有致。其见重於当时名辈，亦有以也。</p>
<p>△《午溪集》・十卷（编修汪如藻家藏本）</p>
<p>元陈镒撰。镒字伯铢，丽水人。尝官松阳教授。後筑室午溪上，遂以“午溪”名其集。卷首题“前进士曲阜孔俦嘌。前进士青田刘基校正”。有黄氵晋、张翥、孙炎及佟⒒五人《序》。《翥序》称其学於外舅周衡。《炎序》又称其学於翥。故其诗才地虽觉稍弱，而吐言清脱，不失风调。盖渊源有所自来。前又载基、偈旨砀饕煌ā；柬称其“体制皆佳，而近日应酬之作去其一二则纯矣”。偌碓虺破洹捌篇合律而中吕，字字铿金而锵玉”。今观其集，基言为是。《基序》称《午溪集》一卷。《炎序》称二卷。《傩颉吩虺扑陌兮牌。此本十卷，岂基所欲去者，偃晕存之乎？</p>
<p>△《药房樵唱》・三卷、《附录》・一卷（浙江鲍士恭家藏本）</p>
<p>元吴景奎撰。景奎字文可，兰溪人。年三十，海道万户刘贞为浙东宪府掾，尝辟为从事。明年贞去，景奎亦归。久之用部使者荐，署兴化县儒学录，以母老辞不就。至正十五年卒於家。黄氵晋为志其墓，深相惋惜。是集乃其子履与其门人黄琪所编。中间五言古体皆源出白居易，七言古体间似李贺。近体亦音节宏敞，豪放自喜。宋濂为作《集序》，亦极相推挹。特编次时失於简汰。如《偶成诗》云：“挟才胜德世所薄，宁我负人天可欺。士之言行苟如此，圣经贤传将奚为。”殆刘克庄所谓有韵语录，殊不入格。其他应俗之作，亦多榛苦勿翦。是则履等辑录之过。然其菁华自在，亦不以此相掩也。</p>
<p>△《栲栳山人集》・三卷（两淮马裕家藏本）</p>
<p>元岑安卿撰。安卿字静能，馀姚人。所居近栲栳峰，故以自号。志行高洁，穷厄以终。其诗有云：“老成愧苟得，童稚羞无官。”又云：“人观所为主，结交慎攀援。”足见其坚苦自立之意。集中次韩明善《题推篷图诗》，称“坡翁仙去二百春”。以苏轼卒於建中靖国元年计之，盖当元之中叶。故上得见厉元吉，下得见危素也。是集为安卿邑人宋禧编辑。禧初名元禧，洪武间召修《元史》，曾为安卿题像，述其生平。今亦附载於集中。其诗戛戛孤往，如其为人。惟七言古诗时杂李贺、温庭筠之体。盖有元一代风气如斯。然气骨本清，究亦不同纤媚且敝格。顾嗣立《元诗选》曰：“安卿尝作《三哀诗》，吊宋遗民之在里中者。寄托深远，有俯仰今昔之思。”案《三哀诗》，一曰厉元吉，宋末举进士第，为乌程尉，入元不仕以终，安卿之师也；一曰高师鲁，佚其名而为安卿家三世之交，总角时曾得见之；一曰李天锡，则其里之老儒，安卿未及相识者。详其词意，前二篇为追念故交，後一篇为表章潜德。其间虽有“新亭”、“黍离”诸语，乃追叙三人之遗事，非安卿自有是感，诗语甚明。嗣立遽以思宋为说，穿凿殊甚。又集中《出门偶赋诗》有：“侧闻朝廷遗逸徵，集贤著作空盈庭。中书堂上日羊饭，世祖山河如砥平。”则身见元政渐弛，文恬武嬉，方深以国事为忧，而望以无忘祖宗之创业。岂复卷卷於宋者乎？嗣立以词害意，遂使安卿首鼠两端。今谨订正其误，俾读者无惑焉。 






</p></div>
  <div class="adBottom">
    <script src="../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='215938.html' class='pagedaohang'>【上一篇】<i>:卷一百六十八・集部二十一○别集类二十一</i></a></span><span class="tomenu"><a href="sikuquanshuzongmutiyao.html" title="四库全书总目提要" class="returnIndex">【回目录】</a>
</span><span class="toup1"><a href='215936.html' class='pagedaohang'>【下一篇】<i>：卷一百六十六・集部十九○别集类十九</i></a></span></div>
  <div class="adBottom">
    <script src="../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../js/foot.js" type="text/javascript"></script>

</body>
</html>
