<?xml version="1.0" encoding="gb2312"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=gb2312" />
<title>四库全书总目提要_卷六十・史部十六○传记类存目二</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<script src="/js/dm.js" type="text/javascript"></script>
<link href="/css/wap2011.css" rel="stylesheet" type="text/css" />
<script src="http://apps.bdimg.com/libs/jquery/2.1.4/jquery.min.js"></script>
</head>
<body class="body">
<div class="mtop"> <a href="/" class="mindex"><img src="/images/mindex.png" alt="回主页" /></a>
  <div class="mTitle"><a href="/" class="htitle1">天涯知识库</a> ・ <a href="/gudai/sikuquanshuzongmutiyao/">四库全书总目提要</a></i></div>
  <span class="mmenu" id="mmenu"><img src="/images/mmenu.png" alt="目录" /></span> </div>
<div class="mnav" id="mnav"> <a href="/" targent="_blank">首页</a> <a href="/zuowen/" targent="_blank">作文</a> <a href="/gudai/" targent="_blank">古代文学</a> <a href="/jiankangbaojian/" targent="_blank">健康保健</a> <a href="/jiankangyinshi/" targent="_blank">健康饮食</a> <a href="/xiandai/" targent="_blank">现代小说</a> <a href="/gushihui/" targent="_blank">故事会</a> <a href="/waiguo/" targent="_blank">外国文学</a> <a href="/shenghuochangshi/" targent="_blank">生活常识</a> <a href="/meirongyangsheng/" targent="_blank">美容知识</a> <a href="/lishigushi/" targent="_blank">历史故事</a> <a href="/wangluoxiaoshuo/" targent="_blank">网络小说</a> <a href="/juqingjianjie/" targent="_blank">剧情简介</a> <a href="/wangmingdaquan/" targent="_blank">网名大全</a> <a href="/shuoshuo/" targent="_blank">说说大全</a> <a href="/caipudaquan/" targent="_blank">菜谱大全</a>  </div>
<div class="search searchtop">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01 content02">
  <script src="/js/pic.js" type="text/javascript"></script>
</div>
<div class="daohang"><strong>位置:</strong><a href='http://3g.sbkk8.com/'></a> > <a href='/gudai/'>古代文学</a> > <a href='/gudai/sikuquanshuzongmutiyao/'>四库全书总目提要</a> > </div>
<div class="kind">
  <h1 class="h11">卷六十・史部十六○传记类存目二</h1>
</div>
<div class="articleContent"> <p>




△《草庐年谱》・二卷、《附录》・二卷（编修汪如藻家藏本）</p>
<p>明危素撰。素字太朴，金人，元至正中官至礼部尚书、参知政事、翰林学士承旨。出为岭北行省左丞，後退居房山。淮王监国，起为承旨如故。明洪武二年，授翰林侍讲学士。後因御史王著等论素不宜列侍从，谪居和州以卒。事迹具《明史・文苑传》。初，吴澄孙当尝编次其祖生平事迹为年谱。素为澄之门人，因重加订正，刻於至正乙巳。至明嘉靖甲寅，澄裔孙朝祯复增入《行状神道碑列传祭文》一卷及《历代褒典奏议文移》一卷，邹守益为之序，即此本也。</p>
<p>△《褒贤集》・五卷（浙江巡抚采进本）</p>
<p>不题撰人名氏。取宋元人著作有关范仲淹者及朝廷所降文牒等类，合为一书。一卷为传、碑、铭、祭文，二卷为优崇典礼，三、四卷为碑记，五卷为诸贤赞颂、论疏。中间载至元顺帝至正间，则明初人所编也。</p>
<p>△《滁阳王庙岁祀册》・一卷（左都御史张若氵桂家藏本）</p>
<p>不著撰人名氏。明初追封郭子兴为滁阳王，立庙滁州，令有司岁时奉祀。此本前列洪武十五年敕谕一通，具载祀典规条及守庙人户。次为太常寺丞张羽所撰滁阳王庙碑文，盖即从庙中碑刻抄出别行者也。</p>
<p>△《钟鼎逸事》・一卷（浙江范懋柱家天一阁藏本）</p>
<p>明李文秀撰。文秀，昆明人，黔宁王沐英之阉竖也。是编皆纪英行事。前列《祠堂碑记》三篇，後为《言行拾遗录》十一条，各为之论。末附唐愚士赠文秀诗一篇，而冠以张ヨ、刘有年、王汝玉、王骥《序》四篇。《骥序》题洪武壬午，《汝玉序》则书元年十二月，而特秩ツ旰哦字。盖汝玉作於革除以前，而刻於革除以後，故削建文年号。《骥序》作於燕王篡立以後，故奉仍称洪武三十五年之诏耳。阍寺之作，本不足录。而英本名臣，文秀所录尚与史传相出入，无诡词夸饰、变乱是非之事。故姑存其目焉。</p>
<p>△《直道编》・八卷（两江总督采进本）</p>
<p>明陈怡编。怡，吴县人，仕履未详。其祖祚，字永锡，永乐辛卯进士，授河南布政司参议，坐事落职，洪熙初，起为监察御史，终於福建按察司佥事。历官俱有直声。怡因辑其年谱、行状、墓表、挽诗之类，以成此书。吴宽为题此名。与《明史》祚本传亦大致互相出入。案《千顷堂书目》，载有孙堪《直道编》，纪御史陈祚事。堪，嘉靖中人。今未见传本。其与此书为一为二，莫之详矣。</p>
<p>△《翊运录》・二卷（江苏周厚鲇家藏本）</p>
<p>明刘チ编。チ诚意伯基之孙也。是书成於永乐中。集其祖父所得御书、诏诰及行状、事实，以为此录。取诰文中“开国翊运”之语为名。同郡王景为之序。成化中，巡按浙江御史戴用以版久漶漫，因增辑重梓，杨守陈为之序。嘉靖初，从处州府知府潘润之请，以基九世孙瑜袭爵。瑜因复增入袭封诰敕，及部议、题本、谢恩表之类，自为《後序》。二卷之首。杂入基表颂五篇，颇为不伦。以序文考之，即瑜所增入。盖徒欲侈陈祖德，为阀阅之光，而未知著述体例者也。</p>
<p>△《崔清献全录》・十卷（兵部侍郎纪昀家藏本）</p>
<p>明崔子遂编。其书成於永乐中，皆其五世祖与之之遗事、遗文也。与之字正子，广州增城人，绍熙四年进士，理宗时累官广东安抚使，拜参知政事右丞相，致仕卒，谥清献，事迹具《宋史》本传。与之所著有《菊坡文集》，佚於兵火。又有《岭海便民榜》、《海上澄清录》二书，皆记其当时政事，後亦不传。仅存其《言行录》三卷、《奏札诗文》五卷，子遂因裒为一编。又以理宗御札及诸家诗文为《附录》二卷。其《言行录》三卷，《林钺跋》称宋太社司令李公裒辑，而不载其名。《宋端仪序》称略为更定。《甘镛跋》又称旁考史传，补其脱略。然则已非原本矣。又蒋曾荣家别有写本，分为二集。《内集》二卷，前卷为《言行录》，後卷为《奏札诗文》。《外集》三卷，上卷为所赐诏札，中卷为《宋史》本传及《续通鉴纲目》诸书所记与之事，下卷为题赠诗文。题其十世孙广所重编，成於嘉靖庚申。前有《测引》一篇，称重编先录既成，有谓不当以行先言者，有谓不当以臣先君者。後见旧版篇次记号，乃知新本为後人产刂改。广所重编，实还其旧。今观其书，虽并十卷为五卷，而序次略与子遂本合。则所谓还其旧者，确不诬也。</p>
<p>△《陆右丞蹈海录》・一卷（浙江鲍士恭家藏本）</p>
<p>明丁元吉编。元吉，镇江人。是书成於成化中，记宋陆秀夫海上死难事迹。采《宋史》本传及龚开所作《传》、黄氵晋所作《年谱》，益以诸家题咏，汇为一编。并载秀夫遗文二首。末附《桑海遗录序》、《大忠祠碑》及祭文一首。</p>
<p>△《张乖崖事文录》・四卷（浙江范懋柱家天一阁藏本）</p>
<p>明颜端、徐浣同编。端，应山人，官成都县教谕。浣，杭州人，官华阳县教谕。前有文安《邢表序》，盖弘治三年表为四川左布政使，以张咏为蜀名宦，故属二人辑录此编。一卷为《本传》及事实，二卷为遗文十二篇，三卷、四卷为同时赠答及後人祠记祭文之类。《咏全集》尚有传本，端等未见，故所辑颇挂漏焉。</p>
<p>△《李卫公通纂》・四卷（直隶总督采进本）</p>
<p>明王承裕撰。承裕字天宇，三原人，吏部尚书恕之子，弘治癸丑进士，官至南京户部尚书，谥康僖，事迹附见《明史》恕传。承裕与唐李靖为同里，故既为建祠，又纂其遗事为此书。《明史・艺文志》著录，作四卷。此本凡《史牒纂》一卷、《遗作纂》一卷、《文集纂》一卷、《存迹纂》一卷，与《明志》合。所载皆习见之文。至《李卫公问对》一书，出自阮逸伪托，而一概列入，绝无辨证，可知其考订之疏矣。</p>
<p>△《阳明先生浮海传》・一卷（浙江巡抚采进本）</p>
<p>明陆相撰。相字良弼，馀姚人，弘治癸丑进士，官至长沙府知府。是书专纪王守仁正德初谪龙场驿丞，道经杭州，为奸人谋害，投水中。因飘至龙宫，得生还之事。说颇诡诞不经。论者谓守仁多智数，虑刘瑾追害，故弃衣冠，伪托投江，而实阴赴龙场。故王世贞《史乘考误》尝力辨此事为不实。而同时杨仪《高坡异纂》亦载此事，与相所纪略同。盖文人之好异久矣。</p>
<p>△《朱子实纪》・十二卷（江苏巡抚采进本）</p>
<p>明戴铣编。铣字宝之，婺源人，弘治丙辰进士，官至给事中，以疏弹太监高凤，下诏狱，廷杖创甚而卒，事迹具《明史》本传。是书详述朱子始末。首曰《道统源流》、《世系源流》，次《年谱》，次《行状》、《本传》，次《庙宅》，次《门人》，次《褒典》，次《赞述》，次《纪题》。其书本因《年谱》而作，其标曰《实纪》者，铣《自序》称，谓之《年谱》则绍乎前、彰乎後者不足谈。必曰《实纪》，然後并包而无遗。盖《年谱》主於明朱子学问之序，出处之道。而铣是书则主於以推崇褒赠，夸耀世俗为荣。其立意本各有取也。</p>
<p>△《韩祠录》・三卷（浙江巡抚采进本）</p>
<p>明叶性、谈伦同编。性，里籍未详，官潮州府同知。伦，上海人，天顺丁丑进士，官至工部右侍郎。然是编前有翰林院检讨盛端明《序》，称性编录未成，以述职北上。伦时为潮州知府，因续成之。考书成於正德甲戌，上距天顺丁丑，已五十八年。且作《序》之盛端明为弘治壬戌进士，上距天顺丁丑，亦四十六年。与伦似不相及。即伦老而尚存，亦不应七八十岁尚为知府，後乃忽至九卿。疑为别一谈伦，名姓偶同也。其书首载《韩愈遗像》及《韩山书院》、《鳄鱼》、《韩木》诸图，次《唐书》本传及愈谪潮州时所作诗文，次记祠制、祭仪及後人碑记、诗赞，末附载赵鼎《得全书院记》、陆秀夫《马发祠记》。以皆在潮地，故并录之。其《南珠亭记》一篇，则又以潮之人物代兴，归美於愈云。</p>
<p>△《奕世增光录》・八卷（浙江巡抚采进本）</p>
<p>明王道行编。道行字明南，阳曲人，嘉靖庚戌进士，官至左布政使，是为续五子之一，《明史・文苑传》附见《王世贞传》中。是书乃其官常镇兵备副使时为魏校所刊也。第一卷至五卷载敕命、祭文以及同时诸人赠答书启，第六卷载校行状、诔词及遗事，七卷、八卷则文稿备遗也。因校诰敕中有“永增奕世之光”语，遂以名其书焉。</p>
<p>△《薛文清行实录》・五卷（江苏巡抚采进本）</p>
<p>明王鸿撰。鸿，河津人，官石灰山关税大使，薛笾曾孙婿也。是编第一卷为笙裨蕖⑿凶础⑸竦辣、事实。二卷为《请从祀疏》七篇。三卷为祠堂、书院诸记六篇，祭文三篇。四卷为《读书录》、《文集》诸序四篇，诗五首。第五卷则杂录柱联之类，而附以《薛氏历世科贡传芳图》。前有《乔宇序》，作於正德辛未。而奏疏有隆庆五年，祭文有万历二十六年，所记科贡有崇祯壬午、癸未。则筢崛艘源涡入，非鸿之旧也。</p>
<p>△《商文毅公行实》・一卷（浙江范懋柱家天一阁藏本）</p>
<p>明商汝颐编。汝颐，商辂孙也。以辂遗集两毁於火，恐先德不传，乃裒为是书。凡王献所作《行实》一篇，尹直所作《墓志铭》一篇，杨子器所作《神道碑》一篇。末有正德十年汝颐《自跋》。正德十六年刊版，王子言又为之跋。</p>
<p>△《商文毅年谱》・四卷（两淮马裕家藏本）</p>
<p>明商振伦撰。振伦，辂之玄孙也。书前有小像八幅，自乡试第一迨官至谨身殿大学士皆图画之，殊未能免俗。其《言行录》一卷，则辂孙汝泰所作，振伦并刊之也。</p>
<p>△《传信辨误录》・一卷（浙江吴玉墀家藏本）</p>
<p>明陈虞岳撰。虞岳，泰和人。正统间辅臣陈循五世孙也。土木之变，循在内阁为首揆。及景帝欲废英宗太子，循依违不能匡正，以此为当世所讥。陈建通纪载其事。虞岳以为诬蔑其祖，乃作此书以辨之。首为诸名公叙略节略。次为传信六条，一曰《首定储宫之策》，一曰《力沮南迁之议》，一曰《计退德胜之围》、一曰《密运回銮之略》，一曰《保护南宫苦忠》，一曰《请复南迁谠疏》。所引诸书，惟《力沮南迁》一条，《紊教帽鸺》及《丛记》载有循名，其五事则皆无确证。次辨诬五条。一曰《辨不诤易储之误》，一曰《辨徐有贞馈玉带之误》，一曰《辨请治龚遂荣狱之误》，一曰《辨翰林用杂流之误》，一曰《辨申明制科之误》。其意与《孤儿吁天录》同，亦孝子慈孙不得已之苦心也。</p>
<p>△《夏忠靖遗事》・一卷（浙江范懋柱家天一阁藏本）</p>
<p>明夏崇文撰。崇文字廷章，湘阴人，成化戊戌进士，官至南京太仆寺少卿。盖夏原吉之孙也。是编追述原吉历官始末甚详。於世所传慈感蚌珠事，删之不载，体便颇为严谨。然原吉治水，功在东南，其方略亦不备载。殆以事具国史耶。惟燕王篡立，原吉称臣，此所谓范质生平惟欠周世宗一死者也。而此云“或执之以献燕王”，是则子孙之词矣。</p>
<p>△《懔忠攀隆贰ひ痪恚ㄕ憬巡抚采进本）</p>
<p>明顾元庆撰。元庆字大有，号大石山人，长洲人。都穆之门人也。此书皆纪倪瓒事迹，分《高逸》、《诗画》、《洁癖》、《游寓》、《饮食》五门。崇祯间，常熟毛晋别有刻本，云从天竺僧寮见之，不著作者名氏，较此本所载稍繁。而此本後附赠诗及志铭二首，则毛本无之。江宁李蘅尝刻其本於所辑《巢探》中，题云顾元庆撰。虽未知所据，然考元庆所著，尚有《瘗鹤铭考》、《夷白斋诗话》，盖亦雅士。《苏州府志》载其兄弟皆纤啬治产，惟元庆以图书自娱。王飨登往访之，年七十五，犹酬对不倦。是其志趣与瓒相近。或辑此编以明所尚，亦事理所有矣。</p>
<p>△《旌孝录》・一卷（浙江巡抚采进本）</p>
<p>不著撰人名氏。载成化十一年旌表朱灏孝行事。考朱观潜跋朱存理遗文後曰：野航先生著述甚富。自铁网珊瑚世有刊本、珊瑚木难好事传抄外，只购《楼居杂志》一卷、《旌孝录》一卷，并诗文数十篇云云。则此编存理所辑也。灏字景南，长洲人，即存理之父。亲殁负土成坟，庐於其侧，有驯乌之异，诏旌其门。存理字性甫，博雅工文，终於布衣。</p>
<p>△《岳庙集》・四卷（编修汪如藻家藏本）</p>
<p>旧本题明徐阶编，张庭校，焦煜刊。而首载《阶序》，称从黄山焦子请所辑武穆祠诗文读之。又云：“因不自量，谋於五山张子而去取之。”则煜之初稿，而阶与庭为之删定。《庭序》则云：黄山子谓少湖子与庭曰：“盍校之，我将刊焉。”因取汪氏所辑抄本往复参校，则初稿又非煜作矣。大抵杂出众手，不可名以一人也。原本凡《传》一卷、《制》一卷、《议序记》一卷、《辞乐府诗》一卷，而附以《岳武穆遗文》一卷。今以《武穆遗文》析出，别入《集部》，故此本以四卷著录焉。阶字子升，华亭人，嘉靖癸未进士，官至武英殿大学士，谥文贞，事迹具《明史》本传。庭自署曰眉山。煜自署曰宛陵。考太学进士题名碑，嘉靖癸未科有张庭，四川夹江人；焦煜，南直隶太平人，皆阶之同年，当即此二人。至所谓汪氏者，则不可考矣。</p>
<p>△《吴疏山集》・十七卷（江南巡抚采进本）</p>
<p>明吴悌撰。悌字思诚，疏山其别号也。金人，嘉靖壬辰进士，官至兵部侍郎，谥文庄，事迹具《明史・儒林传》。其学出於王守仁，然清苦刚介，卓然不愧於儒者，非姚江末流，提唱心学，恣为横议者比。集止三卷。然据原《跋》，则尚有赝作《聂氏墓志》、《胡氏表》二篇窜入。第四卷为《言行录》，乃悌门人李约所编。第五卷以下皆诰敕及表章颂美之文，其後人屡屡重刊，辗转附益者。盖原本名《纪实录》，乃传记之流，体例不妨如是。此本改题曰《集》，遂使附录之文至十四卷。末大於本，失其初编之旨矣。今从《崔与之集》之便，仍入之《传记类》焉。</p>
<p>△《胡梅林行实》・（无卷数，两淮盐政采进本）</p>
<p>明胡桂奇编。桂奇，绩溪人，兵部尚书宗宪之子。此书即纪宗宪行实。梅林者，宗宪别号也。宗宪平倭之功，载在史册，不容湮没。至其比附严嵩、赵文华，公论亦不可掩。此书出其後人之手，固未可据为徵信矣。</p>
<p>△《忠烈编》・十卷（浙江范懋柱家天一阁藏本）</p>
<p>明孙堪、孙墀、孙升同编。三人皆巡抚江西副都御史馀姚孙燧之子也。燧遇宸濠之变，抗节被戕。堪等汇其制诰、卷牍、碑状、志传以及诔祭之文，编为此集。曰忠烈者，嘉靖初所赠谥也。《序》为嘉靖辛亥严嵩撰。其言不足为燧荣。盖其後人印行，偶失刊削耳。</p>
<p>△《郑端简年谱》・七卷（浙江巡抚采进本）</p>
<p>明郑履淳撰。履淳字叔初，海盐人，嘉靖壬戌进士，官至光禄寺少卿，事迹具《明史》本传。履淳为郑晓之子，故追述晓事，以成此谱。凡晓所作奏疏、诗文皆一一附载其中。如《盐政坏於折色》及《海盐官军宜掣回卫所操练》诸疏，颇足补史志所未备，然冗漫亦由于此。末附祭文、诰谕、恤典、墓志、行略之类，於谱例已为复出。又以履淳所作思亲诗文附镌於末，多至三卷，於体裁尤不协矣。</p>
<p>△《董子故里志》・六卷（两江总督采进本）</p>
<p>明李廷宝撰。廷宝字国用，号浍溪，曲沃人，嘉靖中官景州知州。考《汉书》称董仲舒广川人。而广川地大，今山东德州、直隶景州、枣强县皆其故地。故三邑皆祀董子，皆有董子故迹。其作志书，皆自以董子为乡人。德州斥景州之牵引，景州斥德州之附会，枣强又出而斥二州之影占。数百年来，喧如聚讼，迄今未有所归。廷宝官於景州，故据广川里名，定仲舒为景州人。而所载马伟《董子辨》一篇，又以董学村割隶故城，欲引之以为故城重。夫惠、跖兄弟，不以惠而宽跖；向、歆父子，不以向而荣歆。况夫前代乡贤，何关後人之事。郡邑志乘，锢习相仍，纷纷为无益之争，皆其所见之小也。</p>
<p>△《濂溪志》・九卷（两淮马裕家藏本）</p>
<p>明李桢撰。桢字维卿，安化人，隆庆辛未进士，官至南京刑部尚书，事迹具《明史》本传。是编虽以濂溪为名，似乎地志，实则述周子之事实。首载《太极图说》、《通书》，次墓志及诸儒议论、历代褒崇之典，次古今纪述，次古今题咏并祭告之文。</p>
<p>△《濂溪志》・十三卷（河南巡抚采进本）</p>
<p>明李嵊慈撰。嵊慈字元颖，龙城人，官道州知州。是编因李桢《旧志》稍为辑补，无所考证阐明。</p>
<p>△《东方类语》・十六卷（浙江巡抚采进本）</p>
<p>明朱维陛撰。维陛，海盐人。是书皆类聚汉东方朔事迹。自《列传》、《别传》、《外传》以及《琐语》、《神异经》、《十洲记》诸书，无不采撮。创立十目，分为内外二篇。《内篇》记其常事，《外篇》则涉神仙家言。其条例内辨史记东郭先生为临淄人，与东方朔之为厌次人，地各不同。自来引用多误，亦稍有考核。然其徵引猥杂，究不能出小说之门径，不足据也。</p>
<p>△《二程年谱》・二卷（安徽巡抚采进本）</p>
<p>明唐伯元撰，国朝黄中订补。伯元字仁卿，澄海人，万历甲戌进士，官至南京吏部文选司郎中，事迹具《明史・儒林传》。中字平子，号云瀑，舒城人。考二程遗书，有《伊川年谱》而无《明道年谱》。《宋文鉴》所载《明道墓志》，朱子又偶未见，故别为之行状。此书取《明道行状》改为《年谱》，又取《伊川年谱》小变其体例，均无所考正，仅因袭旧文而已。</p>
<p>△《涑水司马氏源流集略》・八卷（浙江巡抚采进本）</p>
<p>明司马晰编。晰字宗晦，夏县人，万历癸卯举人，宋司马光十七世孙也。卷首《自序》云：自先文正公居於河洛，蚂睹条，而曾孙开国公扈迁东粤，家於会稽。南北相距殆四千里，代次相承凡十馀世。於是北人以涑水氏为无後，南人以山阴氏为失祖。是编所辑，先之以行事系籍之实，继之以制诰图跋之传，终之以纪述标题之富。其意盖将搜采以备家乘。而第八卷中有积德之什，乃载晰由山阴复归於夏县，万历癸卯乡试第一，里人赠贺之作。是又蔓延附载，不出谱牒之窠臼矣。</p>
<p>△《武侯全书》・二十卷（江西巡抚采进本）</p>
<p>明王士骐撰。士骐有《驭倭录》，已著录。是编述诸葛亮始末。首《三国志》本传。次张┉《补传》。次《鼎立》、《继统》、《连吴》、《南征》、《北伐》、《遗命》、《调御》、《法简》八篇，以补张《传》。次《心书》。次《新书》。次《阵图》。次《篇翰》。次《世系》。次《朱子纲目》。又附录後人评论、诗赋、杂文三卷终焉。按陈寿《进诸葛氏集表》云：删除重复，随类相从，凡为二十四篇，具列其目於传後。今其书久不可见。是书搜罗完备，而《心书》、《新书》之类，真伪芜杂，未能删汰。诸篇分隶，亦或未当。後杨士伟因士骐此本，别改定为《诸葛书》，较为精核。以创始者为士骐，故仍存其目焉。</p>
<p>△《米襄阳外纪》・十二卷（江苏巡抚采进本）</p>
<p>明范明泰撰。明泰字长康，嘉兴人，万历庚子举人。是编纪米芾遗事，分《恩遇》、《颠绝》、《洁癖》、《嗜好》、《麈谈》、《书学》、《画学》、《誉羡》、《书评》、《杂记》、《考据》十二门，多不著出典，未足依据。亦时有舛讹，如《恩遇》第一条云：皇潭年诏米芾以黄庭小楷作《千字文》。考芾生於皇倘年辛卯，则所称写《千字文》在生前一年矣，有是理乎？</p>
<p>△《米芾志林》・十六卷（江西巡抚采进本）</p>
<p>亦题明范明泰撰。与《襄阳外纪》并同，惟後附刻《襄阳遗集》一卷，为明泰所辑。盖未见《宝晋英光集》，故有是刻。又《海岳名言》、《宝章待访录》、《研史》各一卷，则皆芾之遗书。然《书史》、《画史》竟不编入，亦殊疏漏矣。</p>
<p>△《精忠类编》・八卷（左都御史张若氵桂家藏本）</p>
<p>明徐缙芳撰。缙芳字奕开，晋江人，万历辛丑进士。官至监察御史，事迹附见《明史・刘策传》。是编辑录宋岳飞事实艺文。首为《表类》，纪姓氏世系之属。次为《传类》，记生平始末。次为《遗翰类》，皆飞诗文。次为《宸纶类》，皆高宗所赐，载於《金陀髯浔唷氛摺４挝《褒赠类》，皆历代制诰案牍。次为《家集》类，皆岳珂之文有关於飞者。次《异感类》，纪诸灵应。次《诗类》、《文类》，则皆後人题述之作也。编次颇无条理。而《异感类》中如疯魔行者骂秦桧、胡迪入冥之类，尤类传奇、演义。飞之忠烈，自与日月争光，不假此委巷之谈，侈神怪以相耀也。</p>
<p>△《薛文清年谱》・一卷（江苏巡抚采进本）</p>
<p>旧本题明杨鹤撰。鹤字修龄，武陵人，万历甲辰进士，官至兵部尚书，总督陕西三边军务，事迹具《明史》本传。考是书後有鹤《自跋》，称本薛竺湃苏哦λ编。岁久版佚，蟀舜孙士宏偶以旧本示满朝荐及鹤。朝荐属鹤订定，鹤因命其子嗣昌重以《蠹》考正年月，并采《集》中诗文佚事补之。然则此本虽题鹤名，实出嗣昌手耳。嗣昌字文弱，万历庚戌进士，官至东阁大学士，事迹具《明史》本传。</p>
<p>△《苏米谭史》・一卷、《苏米谭史广》・六卷（江苏周厚鲇家藏本）明郭化撰。化字肩吾，宣城人，始末未详。《谭史序》题辛亥，盖万历三十九年也。是编杂采苏轼、米芾轶事可资谈柄者，各为一卷。又广苏轼事为四卷，米芾事为二卷，皆摭拾小说，无他异闻，又皆不著所出，弥难依据。</p>
<p>△《海珠小志》・五卷（两淮马裕家藏本）</p>
<p>明李к撰。к，番禺人，万历中官至武定府知府，宋龙图阁待制吏部侍郎李昴英之裔也。广州城外珠江有海珠石，屹立水中。昴英常读书其地，捐资创寺曰慈度，後人即寺祠焉。明万历中，к因考寻古迹，辑为此志，凡四卷。国朝康熙丁丑，其後人文吨丶有？蹋增以近人诸作，共为五卷。前一卷载图像、诸记、行实、祭文，後四卷则游览谒祠诗词也。</p>
<p>△《襄阳外编》・（无卷数，浙江巡抚采进本）</p>
<p>明顾道洪编。道洪字嗣图，无锡人。是编作於万历中。首绘孟浩然像，并录采史书《本传》暨诸家赠答题咏之作，复以古今诗话附列於後。所采上起於唐，下迄乎明。然王士元《浩然集序》，近在耳目之前，乃反佚之，何也？</p>
<p>△《程朱阙里志》・八卷（两淮马裕家藏本）</p>
<p>明赵滂编。滂，歙县人。是书前有《高攀龙序》，则成於万历中也。大旨谓朱子系出新安，二程祖墓亦在焉，故合志之。分为七门，案阙里乃孔子里名，非推尊之号。宋咸淳五年诏婺源祠所称文公阙里，已为失实。今程子亦称阙里，则尤承讹踵谬，习焉而不察者也。</p>
<p>△《考亭朱氏文献全谱》・十二卷（浙江巡抚采进本）</p>
<p>明朱钟文撰。钟文字吾沧，朱子十二世孙，官大足县知县。新安朱氏，支派非一。其北洛墩头之朱，本不出於考亭。时方醵金购谱建祠，钟文恐其乱宗，乃溯唐茶院公以来世次，纂纪本末。搜讨颇详，分类凡十三门，曰《广睦》，曰《明宗》，曰《溯本》，曰《尊祖》，曰《著居》，曰《庭训》，曰《褒典》，曰《汇文》，曰《列传》，曰《宦达》，曰《女德》，曰《外戚》，曰《杂纪》。冠以朱子所作《世谱原序》。</p>
<p>△《温公年谱》・六卷（江西巡抚采进本）</p>
<p>明马峦撰。峦字子端，夏县人，与司马光为同里。以光旧无年谱，因撰此编，以补史传所不及。其大旨以光行状为主，参以史传及《名臣言行录》，润以光所著《传家集》。其馀诗话、小说皆详为考订，分年编载。其不可专属一年者，则总为附录於末焉。</p>
<p>△《梅墟先生别录》・二卷（两淮盐政采进本）</p>
<p>明李日华、郑琬同撰。日华字君实，号竹懒，嘉兴人，万历壬辰进士，官至太仆寺少卿，《明史・文苑传》附载《王维俭传》中。琬字翰卿，自称闽人，其始末未详。是编为嘉兴周履靖而作。履靖字逸之，能诗好事，与其妻桑贞白自相唱和，多刊书籍以行。《夷门广牍》即其所编。盖亦赵饭狻⒊录倘逯流，明季所谓山人者也。上卷为日华所撰，载其生平甚悉。下卷为琬所撰，亦略具事实，而录其诗中摘句尤多。</p>
<p>△《苏米志林》・三卷（内府藏本）</p>
<p>明毛晋撰。晋有《毛诗陆疏广要》，已著录，是书掇苏轼琐言、碎事集中所遗者，编为二卷。又以米芾轶闻编为一卷。大概与《苏米谭史》互相出入。</p>
<p>△《顾端文年谱》・二卷（浙江巡抚采进本）</p>
<p>明顾与沐编。入国朝後，其孙泾、曾孙贞观相续成之。与沐，无锡人，顾宪成之子，由举人官至夔州府知府。泾亦举人。贞观官中书舍人。其书前冠以崇祯二年《谕祭文》及志铭、行状，复附宪成没後奏请赠谥诸疏。於原文皆删节存略，视他家较简核有体。</p>
<p>△《张抱初年谱》・一卷（江西巡抚采进本）</p>
<p>明冯奋庸撰。奋庸字则中，寿安人。师事渑池张信民，因纪其生平事迹为《年谱》。信民字孚若，号抱初，渑池人，由乡贡官怀仁县知县。</p>
<p>△《关帝纪定本》・四卷（两江总督采进本）</p>
<p>明戴光启、邵潜同编。光启字方廷，潜字潜夫，皆江都人。初，元至大间，胡琦曾辑关帝事迹成书，明弘治、嘉靖、天启间，吴觥⒙篱、薛三省诸人皆有纂录。光启、潜因诸家之本，删补以成此编。首《世系》，次《年谱》，次《封号》，次《诰命》，次《实录》，次《遗迹》，次《论辨颂赞》，次《奏疏碑记》，次《诗》，次《祭文》，次《灵异》。刻於崇祯戊辰，姚希孟为之序。</p>
<p>△《心斋类编》・二卷（两江总督采进本）</p>
<p>明王元鼎编。元鼎，泰州人，王艮之後。书中《纶音首简》、《庙谟首录》二跋，自称艮之玄孙。《汇选标题跋》又自称艮之曾孙。刊版必有一讹也。是书纪崇祯四年艮从祀孔庙始末。上卷为《奏疏类篇》，录嘉靖间巡抚刘节、御史吴悌荐艮二疏，并诸廷臣请从祀三疏，请谥一疏。下卷为《别传类编》，录万历辛丑翰林馆课以王艮传命题，诸词臣所拟传十六篇。上卷之前，冠以崇祯三年谕旨一道，题曰《纶音首简》。又载崇祯辛未会试策题一道，问明从祀文庙诸人数及艮名者，题曰《庙谟首录》。而以乡绅揭帖尺牍附卷末。又列诸家著述之有涉於艮者曰《汇选标题》。列公私祠祀及艮者曰《潇肜唷罚纪元鼎《闻邸报志喜诗》四首，亦编其中，体例颇为繁碎。考《明史・儒林传》，以艮附《王畿传》中，纪其终始甚详，然不载有从祀孔庙事。今两庑俎豆，亦无艮位。不知元鼎何以有此书也。</p>
<p>△《邵康节外纪》・四卷（两江总督采进本）</p>
<p>明陈继儒编。继儒字仲醇，号眉公，华亭人，事迹具《明史・隐逸传》。是编取邵伯温《闻见录》所载邵子事迹，略为诠次始末。并其自称“伯温”及称“康节先公”诸字，亦未刊削，殆不免葛龚作奏之诮。又附载伯温《易学辨惑》与查颜散《先天方圆图说》、余孟宣《经世要旨》及家传《心易数序》三篇，而终以邵子及伯温《本传》。继儒号为隐君，其作此书，殆以自寓。然伯温之录具在，何必复述其文也。</p>
<p>△《逊志斋外纪》・二卷、《续集》・二卷（安徽巡抚采进本）</p>
<p>明姚履旋撰。履旋，上元人。是编采诸书所纪方孝孺殉难後事及文移案牍之属，汇为一编。共分十类。曰《表扬》，曰《像赞》，曰《传铭》，曰《记状》，曰《赐言》，曰《赠遗》，曰《碑记》，曰《祭吊》，曰《复姓》，曰《祠典》。其《复姓》一类，载孝孺幼子德宗，冒姓余氏，及归宗建祠事，颇具始末。其书成於崇祯中。後有《续集》二卷，则国朝康熙中娄县训导徽州项亮臣所补辑也。</p>
<p>△《周元公集》・十卷（编修朱筠家藏本）</p>
<p>明周沈珂编。沈珂，吴县人，周子裔也。是集卷一为图像，卷二为世系年谱，卷三为遗书，卷四为杂著，卷五为诸儒议论，卷六为事状，卷七为褒崇优恤，卷八为祠墓诸记，卷九、卷十皆附录後人诗文。虽以集为名，实则周子手著仅五之一。今入之《传记类》中，从其实也。</p>
<p>△《周氏遗芳集》・五卷（编修朱筠家藏本）</p>
<p>明周沈珂及其子之翰编。先是，周子十七世孙与爵辑其先世著述事迹，自周子四世孙兴裔以下，为《遗芳集》。凡历代褒崇诏谕及传志、记序诸作，以次附焉。沈珂父子重为编次，而与爵以下则仍无所增益。</p>
<p>△《灵卫庙志》・一卷（两淮马裕家藏本）</p>
<p>明夏宾撰。宾始末未详。宋建炎三年，金兵攻临安，守臣康允之弃城走。钱塘令朱跸，偕县尉金胜、祝威率民兵力战死之。杭人赖其捍御，得乘隙以逃，为立祠於死所。是书以建庙封侯本末，并祀典碑记汇为一编。见有功必报之礼，亦风起忠烈之志也。</p>
<p>△《雍略》・二卷（浙江巡抚采进本）</p>
<p>明陈念先撰。念先，慈人。其八世祖敬宗，字光世，永乐甲申进士，宣德间由司业升祭酒，官南雍者二十年，严重有师法，与北雍祭酒李时勉齐名，世称“南陈北李”。念先於崇祯末至南雍，搜辑《雍志》所载，参以年谱、文集、编年纪录，以成是书。盖惟备敬宗一人居官之始末，非纪南雍事也。</p>
<p>△《宋四家外纪》・四十九卷（内府藏本）</p>
<p>不著编辑者名氏。四家者，蔡襄、苏轼、黄庭坚、米芾也。《蔡纪》成於徐勃，《苏纪》成於王世贞，《黄纪》成於陈之伸，《米纪》成於范明泰，本各自为书。此本盖明季坊贾所合刻也。</p>
<p>△《罗江东外纪》・三卷（两淮盐政采进本）</p>
<p>国朝闵元衢撰。元衢字康侯，乌程人，自号欧馀生。自以终身不第，有似罗隐，故作此书。盖一时寓意之作也。</p>
<p>△《贺监纪略》・四卷（两淮盐政采进本）</p>
<p>国朝闻性善暨其弟性道同编。性善字与同，性道字天，宁波人。其书备摭贺知章遗文轶事及唱酬题咏之词，汇为一编，采撷颇富。然如唐明皇帝《送知章诗》有二本，方回《瀛奎律髓》具载朱子之说。又韦恪恫诺骷》所载《杨柳枝词》，标题误增“枝”字，遂以天宝以前之绝句为长庆以後之乐府。皆未考定，则亦多疏舛矣。徵引古书，每事必造一标题，尤类小说体例也。</p>
<p>△《姑山事录》・八卷（浙江巡抚采进本）</p>
<p>国朝吴肃公、杜名齐同撰。肃公有《诗问》，已著录。名齐始末未详。是编述明末沈寿民事实。寿民字眉生，宣城人。崇祯中，巡抚张国维以贤良方正荐，徵赴阙下。抗疏劾杨嗣昌夺情误国，熊文灿不能制敌之罪。疏奏，留中不报，遂归隐姑山。肃公、名齐皆其门人，因作此书以记其出处。卷一即劾杨嗣昌、熊文灿疏，及答荐辟书数篇。卷二以下皆抚按荐疏公揭，及同时友人来往书启，而终以投赠篇什。福王时，寿民又为马、阮所恶，几遭毒手。别有书记其事，曰《甲乙存略》，见肃公所作《凡例》中。今未见传本，其存佚不可知矣。</p>
<p>△《谢皋羽年谱》・一卷（两淮盐政采进本）</p>
<p>国朝徐沁撰。沁字野公，会稽人。尝刊谢翱《冖浼》，因复搜采遗事为作是《谱》。中间如扎木杨喇勒智（原作杨辇真加，今改正）发宋陵事，以《元世祖本纪》参核，当在至元戊寅，不当在乙酉。沁则据周密《癸辛杂识》，定为乙酉。黄宗羲为作《序》，颇疑其非。又姜夔《乞正雅乐》在宁宗庆元间，而《谱》以为理宗时，亦沁之误也。</p>
<p>△《宁海将军固山贝子保越平闽实绩》・一卷（内府藏本）</p>
<p>不著撰人名氏。所纪乃惠献贝子富喇塔奉命讨逆藩耿精忠，统兵在温州击贼及暂回处州之事。起康熙十五年二月十四日，迄六月初九日，按日纪载。盖即取宁海将军行营塘报，凑集成帙，故词句多不雅驯。且所录仅四月之事，首尾亦未完具。</p>
<p>△《保台实绩录》・一卷（内府藏本）</p>
<p>不著撰人名氏。纪台州兵巡道杨应魁政绩。应魁字斗垣，射洪人，以兵部郎出巡台州。适闽逆耿精忠遣兵犯关，囤台州，应魁从贝子富喇塔驻台，拊循兵民，条画守御，颇著惠爱。故郡人作此以志其功。自固根本，至修庶政，共分二十目，目各为一篇云。</p>
<p>△《杨公政绩记》・一卷（编修程晋芳家藏本）</p>
<p>国朝黄家遴撰。家遴，奉天人，官至嘉兴府知府。是编述明杨继宗遗事。继宗字承芳，阳城人，天顺初进士，由刑部主事历官隳涎哺з荻加史。家遴以继宗曾任嘉兴府知府，号为循吏，因裒其事迹以成此书。末附《继宗本传》一篇，较《明史列传》为详，然不及载其追谥，亦不知《传》出谁手也，岂即家遴所作欤。</p>
<p>△《杨文靖年谱》・二卷（浙江吴玉墀家藏本）</p>
<p>国朝张夏编。夏有《雒闽源流录》，已著录。是编以《杨时年谱》旧本，详略失宜，乃参稽史册语录文集，订为上下二卷。考《宋史》时本传，称时安於州县，未尝求闻达，而德望日隆。有为蔡京谋者，以为事势必败，宜引旧德老成，置诸左右，庶犹可几及。蔡京然之，乃荐为秘书郎。此编於七十一岁书宣和五年癸亥四月，有旨召赴都堂审察，以疾辞。其下分注虽略及张Ａ１２语，而归其事於高丽王问时安在，副使傅墨卿以闻，故有是召。於七十二岁书六年甲辰十月，召为秘书郎，仍令上殿。十二月至京师入对。其下分注又以高丽使臣将至，傅墨卿再荐於朝为辞。并注曰：“是时蔡京已斥。”若欲泯蔡氏荐辟之迹者。然时赴蔡氏之荐，《朱子语录》亦深言其失。自非圣人，孰无过举，原不以是没其生平也。夏以东林托始之故，曲为文饰，仍不免门户之见矣。</p>
<p>△《忠武志》・八卷（江西巡抚采进本）</p>
<p>国朝张鹏翮撰。鹏翮字运青，遂宁人，康熙庚戌进士，官至大学士，谥文端。是编载汉诸葛亮始末。首《本传》，次《年表》，次《世系》，次《心书》，次《新书》，次《遗文》，次《遗制》，次《遗事》，次《用人》，次《胜迹》，次为後人诗文。其《遗文》不收《黄陵庙记》之类，颇有甄别。而《心书》、《新书》确为伪托，乃并载之，则仍芜杂也。既收《心书》、《新书》，姑存其旧，而《十六策》仍不载，则又疏漏也。《梁甫吟》词意虽浅，然见於欧阳询《艺文类聚》，其来已久。又增一《白鸠篇》，则不知其何来矣。</p>
<p>△《周忠介公遗事》・（无卷数，两江总督采进本）</p>
<p>国朝彭定求撰。定求字访濂，长洲人，康熙丙辰进士第一，官至翰林院侍讲。是书述周顺昌忤媳淮本末。首载顺昌历官敕诰，次载顺昌子茂兰鸣冤请祠谥二疏，末载书传碑记并《茂兰传》，兼附朱祖文及颜佩韦等五人《传》於後，定求皆为之跋。</p>
<p>△《别本朱子年谱》・二卷、《附录》・一卷（安徽巡抚采进本）</p>
<p>国朝黄中撰。是编刻於康熙戊午。冠以《画像》、《世系》、《题名录》、《别录》，附以《庆元党籍》、吕祖泰书及历代褒典。其《别录》惟载朱子言行七条，不知其去取之意与编次之例安在。又以朱子名字号谥夹注於末，益不可解。《年谱》中多附以议论，大旨主於颂美，无所考证。其附录之《序》，谓程朱之显晦，关宗社之存亡。中以《李德裕论邪正》一条，列於真德秀之後、张浚之前，似不知德裕为唐人也。</p>
<p>△《王文成集传本》・二卷（浙江巡抚采进本）</p>
<p>国朝毛奇龄撰。奇龄有《仲氏易》，已著录。王守仁之辟宋儒与奇龄合。又馀姚、萧山为同郡，有乡党谊，故奇龄特为守仁作传，上诸史馆。後佚其半，奇龄子远宗又摭拾足之。《传》中凡低一格者，皆附录杂事。其标附字者，则辨论考证之词也。末附门人名籍与袭爵始末。夫史传非讲学之书，守仁一代伟人，亦不必以讲学始重。奇龄提唱良知，哓哓不已，不免门户之见。其辨诸附会标榜之事，以为文成无妄，起於门人及诸记述，则至言也。</p>
<p>△《梅里志》・四卷（江苏巡抚采进本）</p>
<p>国朝吴存礼撰。存礼，奉天人，官至江南巡抚。考《史记・吴世家张守节正义》，称泰伯居梅里，在常州无锡县东南。存礼以吴氏出自泰伯，因为是书，以述其祖德。</p>
<p>△《朱子年谱》・六卷（副都御史黄登贤家藏本）</p>
<p>国朝朱世润编。世润，朱子十八世孙，袭翰林院五经博士。《朱子年谱》旧本，明戴铣增之为《实纪》。李默修之，复称《年谱》。国朝又有洪去芜本，王懋弑尽Ｖ罴抑中惟懋弑咀罹核，他家皆不免疏舛。是编意主铺张，不求考核，故未免踵讹袭谬。至於李公晦叙述朱子生平数万言，见《性理大全》，洪本有之。新闽本、王本所载则更多於《大全》，盖即其所作《言行录》也。今乃载《魏序》而不载李书。又朱子五十六岁辨陆学之非，辨陈学之非，旧谱有之，惟李默本删去，以默传金之学故也。此从李本，亦似非朱子之意。且以年谱为名，而《年谱》仅居第三卷。自第四卷为行状外，其馀褒崇题咏之类，乃占前後四卷。末大於本，於体例亦未协也。</p>
<p>△《陆象山年谱》・二卷（江西巡抚采进本）</p>
<p>国朝李绂撰。绂字巨来，号穆堂，临川人，康熙己丑进士，官至内阁学士，兼礼部侍郎。《陆九渊年谱》为其门人袁燮、傅子阃编。宝趟哪辏李子愿又重辑之，刘林为刊版於衡阳。绂病陆氏家祠所刻，凡文与本集重见者，多所刊削，又病其不载陆九龄、陆九韶事迹。乃重加补辑，定为此本。大旨申王守仁朱子晚年定论之说。</p>
<p>△《考订朱子世家》・一卷（安徽巡抚采进本）</p>
<p>国朝江永撰。永有《周礼疑义举要》，已著录。永家婺源，与朱子同里，故取《年谱》旧本重加删订，各附考证，而终以婺源子孙承袭博士支派。後附《天宁寺会讲辨》一篇，专论《学会录》所载庆元丙辰朱子至新安会讲天宁寺事，为明季良知之徒凿空撰出，以厚诬朱子云。</p>
<p>△《左忠毅年谱》・二卷（江西巡抚采进本）</p>
<p>国朝左宰编。宰，桐城人，左光斗之曾孙也。光斗事迹具载《明史》本传。乾隆己未，宰复网罗散失，参以祖父传闻，旁及文集所载，与同难诸人所述以补成此《谱》。於当日情事始末，较为详备。</p>
<p>△《胡忠烈遗事》・四卷（江西巡抚采进本）</p>
<p>国朝史珥编。珥，鄱阳人，乾隆甲戌进士，官吏部主事。是编纪建文末大理寺少卿胡闰遗事，与後人题咏诗文，而闰女郡姐及连坐亲属并载焉。珥十一世祖秉方为闰之鲴恪Ｈ蚣人澜冢鲴慵乙嗔坐。故珥述其殉节始末，成此书。先是，纪闰事者有《英风纪异》，史桂芳所刊，而杨际会名之者也。又有《风忠录》，瞿凤翥所刊，而文德翼序之者也。又有《忠义类编》，史乘古所名，其例言则屠叔方所纂者也。珥汇合诸书，考证颇详。如闰妻汪氏非方氏。《贞姑传》中所云王安人者，乃史氏之妇，非闰妻。颇有纠讹订舛之功。惟旧《录》载万历十二年十月八日诏雪革除诸臣，张榜於县门，忽风掣其榜入阒校飞舞空中，自午至申，乃堕。故有风烈、英风诸名，纪其实也。而史桂芳所作《诗序》，乃谓闰之风异，放而往，周流六虚；卷而还，收摄完聚。明明有圣学景象，区区以忠臣目之，恐不足以慰在天之灵云。其说似高而实谬。文天祥不云乎：“孔曰成仁，孟曰取义，读圣贤书，所学何事？”其言至为明白，奈何以忠臣为区区，而曰别有圣贤乎？</p>
<p>△《朱子文公传道经世言行录》・八卷（浙江巡抚采进本）</p>
<p>国朝舒敬亭撰。敬亭字孝徵，铜山人。是书取朱子言行汇为一编。前有朱子小像及父师题辞。又有自题赞及诸人先後题赞。卷一、卷二为年谱、行状。卷三为道学渊源。其中《濂溪事实记》，盖取之《文公文集》，《明道行实》则取之《二程文集》。卷四为伊川行状及道体。卷五为学存养克己。卷六教人儆戒。卷七观圣贤，辨异端。卷八治道。皆取之《文集》、《近思录》，而以《读书志不自弃》文终焉。皆抄撮习见之文，於朱子之学不能有所发明也。</p>
<p>△《曹江孝女庙志》・十卷（浙江汪启淑家藏本）</p>
<p>国朝沈志礼撰。志礼字范先，会稽人，官至广东按察使。是编纪孝女曹娥事实。其《自序》谓有同里印文学君素初编，张明经噩续纂，俱未成。志礼乃因旧志重辑。孝女事在汉顺帝汉安二年，见於邯郸淳所撰碑。今法帖所传本，与此志互有同异，可以相证。後二卷附志宋英宗时孝女朱娥与明初孝女诸娥事。二女亦皆以身救其亲，又皆与曹娥同里，故以配食於庙，并录其传志、歌咏之文於後焉。──右“传记类”名人之属，一百五部、五百卷，内三部无卷数，皆附《存目》。 






</p> </div>
<ul class="pagelist">
  <span class="todown1"><a href='/gudai/sikuquanshuzongmutiyao/216045.html' class='pagedaohang'>【上一篇】<i>:卷六十一・史部十七○传记类存目三</i></a></span><span class="tomenu"><a href="/gudai/sikuquanshuzongmutiyao/" title="四库全书总目提要" class="returnIndex">【回目录】</a>
</span><span class="toup1"><a href='/gudai/sikuquanshuzongmutiyao/216043.html' class='pagedaohang'>【下一篇】<i>：卷五十九・史部十五○传记类存目一</i></a></span>
</ul>
<div class="content01">
  <script src="/js/bottom.js" type="text/javascript"></script>
</div>
<div class="kind">
  <h2>推荐阅读</h2>
</div>
<div class="index_list">

<a href="/gudai/sidawenxuemingzhu/" target="_blank">四大文学名著<i>></i></a>

<a href="/gudai/tangshi/" target="_blank">唐诗<i>></i></a>

<a href="/gudai/songci/" target="_blank">宋词<i>></i></a>

<a href="/gudai/zhuzibaijia/" target="_blank">诸子百家<i>></i></a>

<a href="/gudai/shishu/" target="_blank">史书<i>></i></a>

<a href="/gudai/gudaiyishu/" target="_blank">古代医书<i>></i></a>

<a href="/gudai/fujingdaquan/" target="_blank">佛经大全<i>></i></a>

<a href="/gudai/mengxue/" target="_blank">蒙学<i>></i></a>

<a href="/gudai/yijingshuji/" target="_blank">易经书籍<i>></i></a>

<a href="/gudai/gudaibingshu/" target="_blank">古代兵书<i>></i></a>

</div>
<div class="content01">
  <script src="/js/image3.js" type="text/javascript"></script>
</div>
<div class="kind">
  <h2>阅读分类导航</h2>
</div>
<div class="bot"> <a href="/gudai/sidawenxuemingzhu/" targent="_blank">四大文学名著</a><a href="/gudai/tangshi/" targent="_blank">唐诗</a><a href="/gudai/songci/" targent="_blank">宋词</a><a href="/gudai/zhuzibaijia/" targent="_blank">诸子百家</a><a href="/gudai/shishu/" targent="_blank">史书</a><a href="/gudai/gudaiyishu/" targent="_blank">古代医书</a><a href="/gudai/fujingdaquan/" targent="_blank">佛经大全</a><a href="/gudai/mengxue/" targent="_blank">蒙学</a><a href="/gudai/yijingshuji/" targent="_blank">易经书籍</a><a href="/gudai/gudaibingshu/" targent="_blank">古代兵书</a> </div>

<div id="message"><div id="notice" style="color:red">亲爱的网友，祝您阅读快乐！<p style="text-align:center"><input type="button" onclick="location.href='http://m.sbkk8.com/gudai/sikuquanshuzongmutiyao/216044.html'" class="btn" value="点击继续访问"><br></p></div></div><script type="text/javascript">$("#message").hide();</script>

<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.sbkk8.com">电脑版</a></p>
    <p>天涯知识库</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.baidu.com/hm.js?441a619c850df81cb1481f048dd5e631";var s = document.getElementsByTagName("script")[0]; s.parentNode.insertBefore(hm, s);})();</script></span>

<script>
$(function(){
  $("#myindex_1").live("click",function(){
	  $("iframe:last").prev().remove();
	  $("iframe:last").before('<div style="background:rgba(0,0,0,0.1);position:absolute;top:0px;right:0px;width:20px;text-align:center;color:#ffffff;font-size:12px;line-height:20px;font-family:Arial;height:20px;z-index:2147483647;">X</div>')
	  
  });		
  $("body").append("<a id='myindex_1' href='#'></a>");;
  $("#myindex_1").click();
}) 	
</script>
</body>
</html>