<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>四库全书总目提要_卷七十八・史部三十四○地理类存目七</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/sikuquanshuzongmutiyao/216026.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../templets/default/css/p.css" />
<link rel="stylesheet" type="text/css" href="../../templets/default/css/book.css" />
<script src="../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/sikuquanshuzongmutiyao/216026.html");
</script>
</head>
<body>
<div id="topbar">
  <div id="logo"><a href="../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../book_sbkk8_default.html">首页</a></li>
     
      <li><a href='../gudai.html'>古典文学</a></li>
      <li><a href='../../gushihui/gushihui.html'>故事会</a></li>
      <li><a href='../../meirongyangsheng/meirongyangsheng.html'>美容养生</a></li>
      <li><a href='../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="216026.html#" class="bds_more" data-cmd="more">分享到：</a><a href="216026.html#" class="bds_weixin" data-cmd="weixin" title="分享到微信">微信</a><a href="216026.html#" class="bds_qzone" data-cmd="qzone" title="分享到QQ空间">QQ空间</a><a href="216026.html#" class="bds_tsina" data-cmd="tsina" title="分享到新浪微博">新浪微博</a><a href="216026.html#" class="bds_tqq" data-cmd="tqq" title="分享到腾讯微博">腾讯微博</a><a href="216026.html#" class="bds_tqf" data-cmd="tqf" title="分享到腾讯朋友">腾讯朋友</a><a href="216026.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../book_sbkk8_default.html'>主页</a> > <a href='../gudai.html'>古代文学</a> > <a href='sikuquanshuzongmutiyao.html'>四库全书总目提要</a> > </div>
<div class="ad960"><script src="../../js/ad960sougou.js" type="text/javascript"></script></div>
<div id="maincontent">
  <h1 class="articleH1">卷七十八・史部三十四○地理类存目七</h1>
  <div id="content"><span id="ad328_r">
    <script src="../../js/article.js" type="text/javascript"></script>
    </span><p>





△《古今游名山记》・十七卷（安徽巡抚采进本）</p>
<p>明何钅堂撰。钅堂有《括苍汇记》，已著录。是书采史志文集所载游览之文，以类编辑。首为《总录》三篇，曰《胜记》，曰《名言》，曰《类考》。次记两京各省山川及古今游人序记。</p>
<p>△《天下名山诸胜一览记》・十六卷（两江总督采进本）</p>
<p>明慎蒙撰。蒙字山泉，归安人。嘉靖癸丑进士，官至监察御史。是书以何钅堂所作《古今游名山记》重复太甚，因删汰繁冗，而增入《通志》及别集所载记文凡十之四。视钅堂书颇为简明。然文有加减，而事不增损，仍无资於考据。其记文之末，各加评语，亦不出坊刻积习。自序称其书名《天下名山诸胜一览记》，而第一卷首又题作《游名山一览记》，第二卷以後则题作《名山岩洞泉石古迹》，殊不画一。盖明代文士，往往急行其书，陆续付梓。至书成後始有定名，而已刊者遂不复追改，故名目往往错互，不独此书为然也。</p>
<p>△《名山游记》・一卷（两淮盐政采进本）</p>
<p>明王世懋撰。世懋有《却金传》，已著录。是编一曰《京口游山记》，分上下二篇。一曰《游匡庐山记》，一曰《东游记》，一曰《游二泉记》，一曰《游鼓山记》，一曰《游石竹山记》，一曰《游九鲤湖记》，而附以《游溧阳彭氏园记》。末有世懋跋一篇，盖为鼓山以下三记作。後合刻诸记，仍以缀於末也。</p>
<p>△《名山注》・（无卷数，内府藏本）</p>
<p>明潘之恒撰。之恒有《黄海》，已著录。是编首《江上山志》，次《蜀山志》，次《淮上杂志》，次《新安山水志》，次《越中山水志》，次《三吴杂志》。或载前人行纪、志传、题咏，或自为序纪。其他名胜，漏略尚多，疑就其所游历者述之。其书不分卷帙，前後亦无序跋。而“名山注”三字仅题於签，似非完本也。</p>
<p>△《五岳游草》・十二卷（两江总督采进本）</p>
<p>明王士性撰。士性字恒叔，临海人。万历丁丑进士，官至南京鸿胪寺卿。事迹附见《明史・王宗沐传》。钱希言《犭会园》又称临海王中丞士性，未之详也。士性初令确山，游嵩岳。擢礼科给事中，游岱岳、华岳、恒岳。及参粤藩，游衡岳。此外游名山以十数，经历者十州。游必有图有诗，为图若记七卷，诗三卷，不尽於记与诗者为杂志二卷。亦名《广游记》，统题曰《五岳游草》，盖举其大以该其馀也。《犭会园》称“峨嵋山有老僧，性好游。自恨一生不得遍探名岳，年又鸣孟蚰海乃誓於来生了此夙愿。临化，谓其徒曰：‘吾今往台州临海县王氏，托生为男。’计老僧化去之年月日时，即士性之甲子”云云。殆因有此书而附会之，然亦缘士性癖嗜山水，故有是言矣。</p>
<p>△《广志绎》・五卷、《杂志》・一卷（编修汪如藻家藏本）</p>
<p>明王士性撰。此书又於《五岳游草》（《广游纪》）以外，追绎旧闻，以补未及者也。首为《方舆崖略》，次两都，次诸省，附以《杂志》。其《四夷辑》一种，列目於《杂志》之前。然有录无书，注曰考订嗣出，盖未刊也。凡山川险易、民风物产之类，巨细兼载，亦间附以论断。盖随手记录，以资谈助。故其体全类说部，未可尽据为考证也。</p>
<p>△《黔志》・一卷（编修程晋芳家藏本）</p>
<p>明王士性撰。曹溶收入《学海类编》中。核其所载，即士性游记中之一篇。书贾摘出，别立此名以售欺者也。</p>
<p>△《豫志》・一卷（编修程晋芳家藏本）</p>
<p>明王士性撰。亦其《五岳游草》之一篇，曹溶摘入《学海类编》者也。</p>
<p>△《日畿访胜录》・二卷（编修程晋芳家藏本）</p>
<p>明姚士谧。士谒辑《陆氏易解》，已著录。此录乃万历甲午士谟尉┦κ保寻访都城内外诸胜，因汇辑成编。然所载古迹，实皆抄撮孙国敉《燕都游览志》、蒋一葵《长安客话》诸书，别无异闻，不足资证据也。</p>
<p>△《天目游记》・一卷（两江总督采进本）</p>
<p>明黄汝亨撰。汝亨有《古奏议》，已著录。是记乃汝亨与佛慧寺僧同游天目山而作，叙是山景物颇详。然记中叙月叙日，而不叙为何年，亦行文之偶疏也。</p>
<p>△《纪游稿》・一卷（两淮盐政采进本）</p>
<p>明王衡撰。衡字缑山，太仓人。万历辛丑进士，官翰林院编修。事迹附见《明史・王锡爵传》。是编乃所作游记。凡泰山一首、香山三首、盘山一首、马鞍潭柘一首，杂记三首，盖随时摭拾付梓者。前有陈继儒序，词亦佻巧。</p>
<p>△《循沧集》・二卷（两江总督采进本）</p>
<p>明姚希孟撰。希孟字孟长，长洲人。万历己未进士，官至詹事府詹事，事迹具《明史》本传。是编乃所作游记，以“循沧”名篇，盖用宋袁粲语也。上卷十三篇，皆游太湖洞庭所作。下卷十五篇，则平生所作南北游记皆在焉。末为跋王文恪《洞庭游记》二篇，及跋徐弘祖《鹿门鸿宝册》一篇。宏祖亦好游，故以类附游记後焉。其文体全沿公安、竟陵之习，务以纤佻为工。甚至《游广陵记》於全篇散语之中，忽作俪偶一联云：“洞天深处，别开翡翠之巢；笑语微闻，更掣鸳鸯之锁。”自古以来，有如是之文格乎？</p>
<p>△《山行杂记》・一卷（浙江鲍士恭家藏本）</p>
<p>明宋彦撰。彦，华亭人。与赵宦光同时。尝至京师，历游玉泉、香山，因纪其园亭刹寺岩壑之胜。盖亦学《游城南记》诸书而作。然考据多疏，如中称“玉泉道上有《壮节祠碑》，称崇安侯谭公而无其名，疑为靖难武臣战死者”。案：崇安侯谭渊，从成祖起兵，於夹河战没，子孙得世袭侯爵。当时如郑晓、王世贞所著书内，皆详载其事，而彦不能知，亦殊昧於典故矣。</p>
<p>△《名山记》・四十八卷、《图》・一卷、《附录》・一卷（浙江巡抚采进本）</p>
<p>不著撰人名氏。盖因何钅堂之书而增葺之。凡北直隶二卷，南直隶十卷，浙江十卷，江西四卷，湖广四卷，河南三卷，山东二卷，山西一卷，陕西一卷，福建二卷，广东二卷，广西一卷，四川二卷，隳弦痪恚贵州一卷，前为图一卷，略绘名胜之迹。末为《附录》一卷，则荒怪之说，《神异经》、《十洲记》之类也。所录古人游记十之三，明人游记十之七。采摭颇富，而庞杂特甚。如郦道元《水经注》、徐兢《高丽图经》、张敦颐《六朝事迹》之类，皆割裂儿矗改易名目。至於孔稚圭《北山移文》、骆宾王《冒雨寻菊序》、宗忄禀《荆楚岁时记》、周密《武林旧事》、杨衍之《洛阳伽蓝记》、王观《扬州芍药谱》、张痢睹菲贰贰⑼跏勒辍短饴逯芯爬贤肌分类，阑入者不可殚述。不知其与名山何与！其图首有篆字题识曰：“崇祯六年春月，墨绘斋新摹。”则出自坊贾之手可知。胡维霖《墨池浪语》乃云：《名山记》乃何滨岩所集，近复补入。景必穷幽，语必造奇。仁智者岂能足迹遍天下，得此可以卧游。所谓补入，盖即此本。殆维霖未细阅其书欤。</p>
<p>△《广州游览小志》・一卷（山东巡抚采进本）</p>
<p>国朝王士祯撰。士祯有《古欢录》，已著录。士祯以康熙甲子十一月祭告南海，以乙丑二月八日至四月一日归。计留广州五十一日，因而游览古迹，作为此志。凡光孝寺、六榕寺、五羊观、海幢寺、海珠寺、越秀山、蒲涧寺、长寿寺、南园三忠祠九处，皆会城内外地也。</p>
<p>△《天下名山记钞》・（无卷数，内府藏本）</p>
<p>国朝吴秋士编。秋士字西湄，歙县人。其书取何钅堂《游名山记》及王世贞之《广编》删而录之，无一字之考订。</p>
<p>△《泰山纪胜》・一卷（山东巡抚采进本）</p>
<p>国朝孔贞笞。贞笥小洞蟪衫致伞罚已著录。是编乃其初官泰安教谕时纪所游历而作也。大略仿《岱史》之旧，自万仙楼以下共五十馀则，每景各叙其胜。其馀诸山脉络与岱宗相属者，如尼山、防山、龟、蒙、凫、绎之类亦咸入纪载。其扌舍身崖、社首、蒿里、封禅数条，持论颇不诡於正。然於封禅旧典，引据未能详洽。大抵议论多而考据少，其文格亦尚沿竟陵末派云。</p>
<p>△《匡庐纪游》・一卷（大学士英廉购进本）</p>
<p>国朝吴阐思撰。阐思字道贤，武进人。所记庐山名迹凡五十八条，词颇简洁。然大抵以摹写景物为长。</p>
<p>△《滇黔纪游》・二卷（大学士英廉购进本）</p>
<p>国朝陈鼎撰。鼎有《东林列传》，已著录。是编为其客游滇黔时所纪。上卷纪黔，下卷纪滇，於山川佳胜，叙述颇为有致，而不免偶出鄙语。如纪贵州诸苗曰：“男子之丽者，即古之潘安、宋朝有不及焉；女子之丽者，汉之飞燕、唐之太真亦无能出其上矣。此种女子，欲购之者牛马当以千计。男子皆不乐为龙阳君，有犯之者辄自杀。”又记楚雄、姚安、开化三郡曰：“余遍游三郡，别时各有遗赠。土仪之盛，馈赆之丰，有多至百金者”云云，其言殊陋。又如记三塔寺黄华老人石刻一事，黄华老人即金王庭筠，所作四诗刻石在山西汾州，故有“人道高欢避暑宫”句。後李中阳始摹刻於点苍山，王士祯《居易录》载之甚详。鼎乃以为仙人之笔，则考证之疏，亦可概见矣。</p>
<p>△《玉山遗响》・六卷（江西巡抚采进本）</p>
<p>国朝张贞生撰。贞生号篑山，庐陵人。顺治戊戌进士，官至翰林院侍读学士。玉山在泰和仁善乡，初名义山，又改匡山，土人称子瑶山。贞生尝游息其中。是编首载所作诗；次载所题对联；次载所作记；次为茅屋随札，则山中之日记；次为他人所作诗赋传记。前有罗丽序，谓贞生所著文集尚未刊行，此其家居一载之内，流连山水，随笔记之，以示其意之所寓者。所录虽皆诗文，而其体例在游记、地志之间，故附之《地理类》焉。</p>
<p>△《苍洱小记》・一卷（兵部侍郎纪昀家藏本）</p>
<p>国朝毕曰氵零撰。曰氵零有《滇游记》，已著录。是编亦曰氵零父忠告官隳喜颊司参议时，曰氵零省觐至大理，纪其山川名胜而作。相传灵鹫山即今点苍山，为释伽佛修道处。宾川之鸡足山即伽叶道场。故曰氵零是书多引佛经为证据。──右“地理类”游记之属，二十一部、一百二十三卷，内二部无卷数，皆附《存目》。</p>
<p>△《南中志》・一卷（浙江范懋柱家天一阁藏本）</p>
<p>旧本题曰晋常璩撰。前有顾应祥序云：“此书附在《华阳国志》，近世无传。升费钐史谪居於滇，以其旧所藏本，手录见示”云云。考隋以来《经籍》、《艺文》诸志，皆无此书。宋李Ａ１４校正《华阳国志》，原序具存，亦不云附有此卷。且汉王恢攻南越在建元六年，张骞使大夏在元狩元年，此云骞以白帝东越攻南越，大行王恢救之。年月之先後既殊，事迹亦不知何据。又晋泰始七年分益州置宁州，而此云六年。柯郡下元鼎六年亦误作元鼎二年，殛醪灰弧Ｑ钌骱米伪书，此书当亦汉杂事秘辛之类也。</p>
<p>△《高丽记》・（无卷数，浙江范懋柱家天一阁藏本）</p>
<p>旧本题宋徐兢撰。案：兢别有《高丽图经》四十卷，已著於录。此本所载，即从图经中摘钞而成，非两书也。</p>
<p>△《记古滇说》・一卷（浙江巡抚采进本）</p>
<p>旧本题宋张道宗撰。前有嘉靖己酉沐朝弼序，则称道宗为元人。卷末题“咸淳元年春正月八日，滇民张道宗录”。而书中又载元统二年立段信茁实为大理宣慰使司事，颠倒殛酰猝不可诘。其书大抵阴剽诸史《西南夷传》，而小变其文。惟所记金马碧鸡事，称阿育王有三子争逐一金马，季子名至德，逐至滇池东山获之，即名其山曰金马。长子名福邦，续至滇池之西山，忽见碧凤，即名其山曰碧鸡。所谓金马、碧鸡之神，即是二子。其说荒诞，与史传尤异。文句亦多不雅驯，殆出赝托。况书中明言：“宋兴以北有大敌，不暇远略。使传往来，不通中国。”何以度宗式微之时，转奉其正朔？然则非惟道宗时代恍惚难凭，即其人之有无且不可遽信矣。卷首有杨慎点校字，其即慎所依托而故谬其文以疑後人欤？</p>
<p>△《异域志》・一卷（浙江范懋柱家天一阁藏本）</p>
<p>不著撰人名氏。篇首胡惟庸序曰：“《虫录》者，予自吴元年丁未，出镇江陵，有处士周致中者，前元之知院也，持是录献於军门。”则此书初名《虫录》，为周致中所作。又开济跋曰：“是书吾兄得之於青宫，乃国初之故物。今吾兄重编，更其名曰《异域志》。”则此书名《异域志》乃开济之兄所更定。然考明太祖於元至正二十四年甲辰，建国号曰吴。丁未当称“吴三年”，不得称“元年”。又济跋题“壬午长至”，为惠帝建文四年。其时济被诛已久，不应作跋。疑皆出於依托也。其书中杂论诸国风俗物产土地，语甚简略，颇与金铣所刻《异域图志》相似，无足采录。</p>
<p>△《异域图志》・一卷（浙江范懋柱家天一阁藏本）</p>
<p>不著撰人名氏。後有明广信府知府金铣序，谓宋亦有应天府，疑是宋书。然书中载明初封元梁王子於耽罗，则为明人所作无疑。其书摭拾诸史及诸小说而成，颇多疏舛。如占城役属於安南，乃云安南为“占城役属”，殊不足据。其他叙述，亦太寥寥。</p>
<p>△《百夷传》・一卷（浙江范懋柱家天一阁藏本）</p>
<p>明钱古训撰。古训，馀姚人。洪武甲戌进士，官至湖广布政司参政。百夷即麓川平缅宣慰司。（案：百夷即今猡夷，译语对音，故无定字。）洪武二十九年，其酋思仑发诉与缅人构兵。古训时为行人，与其同官桂阳李思聪奉诏往谕，仑发等听命而还。因述其山川、人物、风俗、道路，为书以进。古训旋以劳擢湖广参政。请泽州杨砥序之。黄虞稷《千顷堂书目》以此书为李思聪作。今据砥序及夏原吉後序，则实古训所作。虞稷偶失考也。</p>
<p>△《南夷书》・一卷（浙江范懋柱家天一阁藏本）</p>
<p>明张洪撰。洪字宗海，常熟人。洪熙初召入翰林，官修撰。是编乃永乐四年缅甸宣慰使那罗塔劫杀孟养，宣慰使刁查及思栾发而据其地。洪时为行人，赍敕往谕。因采摭见闻，记其梗概。所载洪武初至永乐四年平定隳细魍了臼拢皆略而不详。其於隳峡そㄖ檬寄，亦未能明晰。如南诏为蒙氏改鄯阐府，历郑、赵、杨三姓，始至大理段氏。孟养、麓川，各有土司，书中皆遗之。唯载梁王拒守，及杨苴乘隙窃发诸事，稍足与史参考耳。书中“澜沧江”作“兰沧江”，“思栾发”作“思鸾发”，与史互异。盖亦译语对音之故也。</p>
<p>△《西洋番国志》・（无卷数，浙江巡抚采进本）</p>
<p>明巩珍撰。珍，应天人。其仕履始末未详。永乐中，敕遣太监郑和等出使西洋。宣宗嗣位，复命和及王景宏等往海外，遍谕诸番。时珍从事总制之幕，往还三年。所历诸番曰占城，曰爪哇，曰暹罗，曰旧港，曰哑噜，曰满剌加，曰苏门答剌，曰那姑儿，曰黎代，曰喃勃里，曰溜山，曰榜葛剌，曰謇忌剑曰小葛兰，曰阿枝，曰古里，曰祖法儿，曰忽鲁谟厮，曰阿丹，曰天方，凡二十国。於其风土人物，询诸通事，转译汉语，崖票霞牵至宣德九年编成。所记与《明史・外国传》大概相同，疑史采用此书也。</p>
<p>△《瀛涯胜览》・一卷（两江总督采进本）</p>
<p>明马观撰。观不知何许人。书中多记郑和出使时事，则作於永乐以後也。所记海外诸番曰占城，曰爪哇，曰旧港国，曰暹罗，曰满剌加，曰哑鲁国，曰苏门答剌，曰那孤儿，曰黎代，曰喃勃里，曰謇迹曰小葛兰，曰阿枝，曰古俚，曰溜山，曰祖法儿，曰阿丹国，曰榜葛剌国，曰忽鲁谟厮国，凡十九国，而为篇十八。其那孤儿国附见苏门答剌後，以其微也。各载其疆域、道里、风俗、物产，亦略及沿革。大抵与史传相出入。</p>
<p>△《朝鲜杂志》・一卷（浙江范懋柱家天一阁藏本）</p>
<p>旧本题明董越撰。越有《朝鲜赋》，已著录。是书繁碎无体例。以越所撰《朝鲜赋》校之，皆赋中越所自注。盖好事者抄出别行，伪立名目，非越又有此书也。</p>
<p>△《海槎馀录》・一卷（江苏周厚鲇家藏本）</p>
<p>明顾介撰。介字汇堂，吴县人。官至南安府知府，是编乃其官儋州时所著。凡风土、物产悉随笔记之，共四十馀则，皆地志所已具。惟处置叛黎一节，叙述颇详，为《蛮司合志》所未及云。</p>
<p>△《日本考略》・一卷（浙江范懋柱家天一阁藏本）</p>
<p>明薛俊撰。俊，定海人。嘉靖二年，日本国使宗设来贡，抵宁波。未几，宋素卿等亦至。互争真伪，自相残杀。所过州县，大肆焚掠。浙江濒海之地，人民苦之。俊因纂辑是书，大略言防御之事为多，而国土、风俗亦类入焉。然见闻未广，所辑《沿革》、《疆域》二略，约举梗概，挂漏颇多。属国中兼及新罗、百济等国，不知新罗、百济在宋时已为朝鲜所并，其时并无是国矣。又序世系但及宋雍熙以前，而不载元以後国王名号，亦疏漏也。</p>
<p>△《日本图纂》・一卷（浙江范懋柱家天一阁藏本）</p>
<p>明郑若曾撰。若曾有《郑开阳杂著》，已著录。此书乃其在胡宗宪幕府所作。以坊行《日本考略》一书舛讹难据，因从奉化人购得南岙倭商秘图，持以询诸使臣、降倭、通事、火长之属，汇订成编。前为图三幅，附以论说。後载州郡、土贡、道路、形势、语言、什器、寇术，而仪制、诗表别为附录。视若曾《万里海防编》内所载较为详密。其《针经图说》，止载入贡故道，而间道便利皆隐而不言。盖恐海滨奸宄得通倭之路，有深意存焉。惟其言“明太祖洪武二年命赵秩往谕其国”，《明史》载在洪武三年。又言“太宗十九年寇辽东，总兵刘江歼之於望海埚”，《明史》载在永乐十七年，乃都督刘荣，非总兵刘江，均不相合。然《明史》据《明实录》及国史，不得有误。殆是书传闻未实也。</p>
<p>△《朝鲜图说》・一卷（浙江范懋柱家天一阁藏本）</p>
<p>明郑若曾撰。先图後考，次详其世纪、都邑、山川、风俗、土产、道里、贡式，而以宋郑兴裔奏议一篇附焉。盖是时朝鲜亦被倭患，故因日本而及之。</p>
<p>△《琉球图说》・一卷（浙江范懋柱家天一阁藏本）</p>
<p>明郑若曾撰。体例与《朝鲜图说》相同，地里则但标其针路，末附宋郑藻《纪事》一篇。琉球奉明正朔，从无寇掠。殆以其国外Τ於倭，内密迩於福建，而为预防之计欤？</p>
<p>△《安南图说》・一卷（浙江范懋柱家天一阁藏本）</p>
<p>明郑若曾撰。体例亦与《朝鲜图说》同，但增《疆域》、《伪制》二门。《疆域》寥寥数语，其《伪制》则纪黎、莫二姓事也。末附宋郑竦《纪略》一篇。若曾时距莫登庸事未远，故筹画边防，并及安南。然相距既遥，所传闻者略矣。</p>
<p>△《西洋朝贡典录》・三卷（江苏巡抚采进本）</p>
<p>明黄省曾撰。省曾字勉之，吴县人。嘉靖辛卯举人。《明史・文苑传》附见《文徵明传》中。是编纪西洋诸国朝贡之事，自占城以迄天方，为国二十有三。国各一篇，篇各有论。凡道里远近、风俗美恶、物产器用之殊、言语衣服之异，靡不详载。考《明史・外国传》，其时通职贡者尚不尽於此录。省曾止就内侍郑和所历之国，编次成书，馀固未暇及也。末有二跋，一为东山居士孙允伽，一为清常道人赵开美。允伽称此书初未付梓，得其手稿录之。开美谓其章法句法颇学《山海经》，信为奇书。钱曾《读书敏求记》亦载之。然其精华已采入正史，馀亦无他异闻也。</p>
<p>△《夷俗记》・一卷（浙江鲍士恭家藏本）</p>
<p>明萧大亨撰。大亨号岳峰，泰安人。嘉靖壬戌进士，官至兵部尚书。是书专纪鞑靼风俗，分《匹配》、《生育》、《分家》、《治奸》、《治盗》、《听讼》、《葬埋》、《崇佛》、《待宾》、《尊师》、《耕猎》、《食用》、《帽衣》、《敬上》、《禁忌》、《牧养》、《习尚》、《教战》、《战阵》、《贡市》二十类。盖大亨尝为宣大总督，故录其所闻如此。然殊多失实，不足徵信。惟顺义王互市之地，《明史》载大同於左卫北威远堡边外，宣府於万全右卫张家口边外，山西於水泉营。而此书载大同互市有三堡：一曰守口堡，二曰得胜堡，三曰新平堡，则大亨所亲见，较史为详云。</p>
<p>△《朝鲜国志》・一卷（浙江范懋柱家天一阁藏本）</p>
<p>不著撰人名氏。所存惟《京都》、《风俗》、《山川》、《古都》、《古迹》五门。中称“我康献王”，知为朝鲜人作。引《明一统志》称“大明”，知为作於明时。又多称王氏诸王为高丽王，知为明之中叶，李氏有国，改称朝鲜之後也。</p>
<p>△《东夷图说》・二卷，《岭海异闻》・一卷、《续闻》・一卷（浙江吴玉墀家藏本）</p>
<p>明蔡汝贤撰。汝贤字思齐，华亭人。隆庆戊辰进士。是编成於万历丙戌。所纪皆东南海中诸国，殊多传闻失实。如谓“琉球国人目深鼻，男去髭须，辑鸟羽为冠，装以珠玉赤毛”。今琉球贡使旅来，目所共睹，殊不如其所说。海西诸国，统称西洋，汝贤乃以西洋为国名，则更谬矣。至於《异闻》、《续闻》，尤多荒诞不经。其图像悉以意杜撰，亦毫无所据。</p>
<p>△《四川土夷考》・四卷（浙江汪汝栗家藏本）</p>
<p>明谭希思撰。希思有《明大政纂要》，已著录。是书乃希思在蜀时命布政使官属取全蜀土司、土府绘图立说，裒为一编。刻於万历二十六年。首全图，次各土司、土府分图。图各有说，凡七十八篇。其中所列，多沿边城堡守御名目，而於土司境壤、山川形势，概未之及，盖专为防守之策而设。虽名为《土夷考》，其实乃险隘图也。所附之说，仅据州县申册，简略颇甚，亦不足以备考核。</p>
<p>△《日本考》・五卷（浙江鲍士恭家藏本）</p>
<p>明李言恭、都杰同撰。言恭字惟寅，岐阳武靖王文忠之裔，以万历二年袭封临淮侯。杰字彦辅，蔚州人。嘉靖丙辰进士，官至南京兵部尚书。方言恭督京营戎政时，杰为右都御史。会倭患方剧，乃共摭所闻为此书。记其山川地理及世次土风，而於字书译语，胪载尤详。後倭陷朝鲜，封贡议起，杰以力争不合，徙南京。而言恭子宗城卒为石星所荐，充正使往封。至釜山而倭情中变，易服逃归，被劾论戍。盖徒恃纸上空言，宜其不能悉知情伪也。</p>
<p>△《咸宾录》・八卷（浙江鲍士恭家藏本）</p>
<p>明罗曰首。曰首稚兄，江西人。是编刊於万历中。分列诸国之事，以东西南北为分。欲夸明代声教之远，故曰“咸宾”，其实多非朝贡之国。又叙事古今糅杂，标题人地混淆，亦颇无体例。</p>
<p>△《别本坤舆外纪》・一卷（大学士英廉购进本）</p>
<p>旧本题国朝南怀仁撰。载吴震方《说铃前集》中。案：怀仁《坤舆外纪》，别有全本，已著於录。此本摘录其文，并删其图说，乃丛书之节本。犹明季坊刻窜乱古书之陋习也。</p>
<p>△《西方要记》・一卷（编修程晋芳家藏本）</p>
<p>国朝西洋人利类思、安文思、南怀仁等撰。利类思、安文思皆以明末入中国，南怀仁以顺治十六年至京师。此书则康熙初年所述，凡二十条。专记西洋国土、风俗、人物、土产及海程远近，大抵意在夸大其教，故语多粉饰失实。</p>
<p>△《洱海丛谈》・一卷（浙江巡抚采进本）</p>
<p>国朝释同揆撰。同揆字轮庵，隳洗罄砀文殊寺僧也。是书纪滇南未入版图之初，引《隋书》西海阿育国王仲子封苍洱之间，为南诏之始祖。其後世灭而复兴者有段氏、蒙氏、高氏，相承至明初，始皆内附。所载“观音大士结茅郡中，及唐永徽後现身七化”之语，皆近荒诞。以缁徒为地志，自张其教，固所不免耳。</p>
<p>△《八兑胧贰贰に木怼《纪馀》・四卷（江苏巡抚采进本）</p>
<p>国朝陆次云撰。次云有《湖ヂ杂记》，已著录。是书专录荒外诸国。古事皆采摭史传，复见不鲜。近事多据《瀛涯胜览》、《职方外纪》诸书，亦多传闻失实。所记西域山川物产，其地自天威耆定，俱入版图。如谓“高昌盛暑，人皆穴处，鸟飞或为日气所烁而堕”；谓“火焰山烟焰烛天”；谓“火蚕绵絮衣一袭，止用一两，稍多，热不可耐”；谓“白叠子其实成茧，中有细丝”；谓“哈密四味木其实如枣，以竹刀取之则甘，铁刀取之则苦，木刀取之则酸，芦刀取之则辛”；谓“龟兹有山出泉，行数里入地，状如醍醐，甚臭，人服之，齿落更生”。今由嘉峪关南路至喀什噶尔，即经三国故地，安得有此事哉！即其他可知矣。后附《译史纪余》四卷：一为东海西海及异物；二为高丽、日本、占城、安南、琉球之诗；三为外国钱文；四为西番、百译、缅甸、暹罗四国之书。亦皆耳剽之谈，不为确据。如“人面鱼食目”一条，此书作前朝使臣至日本事。《峒溪纤志》又以为苗人进于初官是土者。一人之书而自相矛盾，是尚可为信史哉。</p>
<p>△《八痘氖贰贰ひ痪恚江苏巡抚采进本）</p>
<p>国朝陆次阕。次慵茸《八兑胧贰罚记其曾通中国者。因复摭小说稗官所载荒渺之说，为此书。皆无稽之谈也。书首题卷之一，则当不止此卷。而次闼刻杂著，前列总目，此书实止一卷。岂欲续辑而未成欤？</p>
<p>△《峒纤志》・三卷、《志馀》・一卷（大学士英廉家藏本）</p>
<p>国朝陆次阕。所记皆诸苗蛮种落风俗。前有题词，称诸书所载，同异攸殊。余徵诸见闻，详为考正。措词虽简，徵事弥该。上卷为《峒群言考正》，中卷为《蛮獠志》，下卷为《滇中峒所产》。《志馀》一卷则皆蛮中歌谣，自吴淇《粤风续》所采出者也。</p>
<p>△《安南纪游》・一卷（大学士英廉家藏本）</p>
<p>国朝潘鼎肿。鼎肿肿拥牵晋江人。是编成於康熙二十七年，乃鼎钟喂愣时偶附海舶，遇风飘至其国，因纪其山川风土之大略。与诸书所记不甚相远，无他异闻。</p>
<p>△《海外纪事》・六卷（浙江巡抚采进本）</p>
<p>国朝释大汕撰。大汕，广东长寿寺僧。康熙乙亥春，大越国王阮福周聘往说法，越岁而归。因记其国之风土以及大洋往来所见闻。大越国者，其先世乃安南赘婿，分藩割据，遂称大越。卷前有阮福周序，题“丙子蒲月”，盖康熙三十五年也。</p>
<p>△《连阳八排风土记》・八卷（浙江巡抚采进本）</p>
<p>国朝李来章撰。来章号礼山，本名灼然，以字行，襄城人。康熙乙卯举人，官连山县知县。是书即其康熙戊子在连山时所作。八排者，犭┾菜居，以竹木为砦栅，谓之排也。凡分《图绘》、《形势》、《风俗》、《言语》、《剿抚》、《建置》、《约束》、《向化》八门，门为一卷。其目尚有第九卷，题曰《杂述》上下，然有录无书，岂为之而未成欤？中多自叙政绩。其《向化》一门，纪所判断之案，各为标目。殆似传奇，尤非体例。</p>
<p>△《中山传信录》・六卷（两淮马裕家藏本）</p>
<p>国朝徐葆光撰。葆光字澄斋，吴江人。康熙壬辰进士，官翰林院编修。康熙五十七年，册封琉球国世子尚贞为国王，以葆光为副使。归时奏上是书。绘图列说，纪述颇详。</p>
<p>△《楚南苗志》・六卷（湖北巡抚采进本）</p>
<p>国朝段汝霖撰。汝霖字时斋，号梅亭，汉阳人。由举人历官建宁府知府。是书乃汝霖为湖南永绥同知时所作。前五卷皆载苗人种类、风俗、物产、言语、衣服及历朝控御抚治之法。末一卷附载犭┤恕⑼寥思霸廖髁寨蛮，而六寨蛮尤为简略。以非楚所治故也。体例冗杂，叙述亦不甚雅驯。而得诸见闻，事皆质实。惟前载星野，与苗蛮土人皆无所涉。未免沿地志之陋格耳。</p>
<p>──右“地理类”外纪之属，三十四部，八十三卷，内二部无卷数，皆附《存目》。 






</p></div>
  <div class="adBottom">
    <script src="../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='216027.html' class='pagedaohang'>【上一篇】<i>:卷七十九・史部三十五○职官类</i></a></span><span class="tomenu"><a href="sikuquanshuzongmutiyao.html" title="四库全书总目提要" class="returnIndex">【回目录】</a>
</span><span class="toup1"><a href='216025.html' class='pagedaohang'>【下一篇】<i>：卷七十七・史部三十三○地理类存目六</i></a></span></div>
  <div class="adBottom">
    <script src="../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../js/foot.js" type="text/javascript"></script>

</body>
</html>
