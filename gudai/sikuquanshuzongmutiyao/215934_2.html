<?xml version="1.0" encoding="gb2312"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=gb2312" />
<title>四库全书总目提要_卷一百七十・集部二十三○别集类二十三</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<script src="../../js/dm.js" type="text/javascript"></script>
<link href="../../css/wap2011.css" rel="stylesheet" type="text/css" />
<script src="http://apps.bdimg.com/libs/jquery/2.1.4/jquery.min.js"></script>
</head>
<body class="body">
<div class="mtop"> <a href="../../m_sbkk8_default.html" class="mindex"><img src="http://m.sbkk8.com/images/mindex.png" alt="回主页" /></a>
  <div class="mTitle"><a href="../../m_sbkk8_default.html" class="htitle1">天涯知识库</a> ・ <a href="sikuquanshuzongmutiyao_2.html">四库全书总目提要</a></i></div>
  <span class="mmenu" id="mmenu"><img src="http://m.sbkk8.com/images/mmenu.png" alt="目录" /></span> </div>
<div class="mnav" id="mnav"> <a href="../../m_sbkk8_default.html" targent="_blank">首页</a> <a href="../../zuowen/zuowen_2.html" targent="_blank">作文</a> <a href="../gudai_2.html" targent="_blank">古代文学</a> <a href="../../jiankangbaojian/jiankangbaojian.html" targent="_blank">健康保健</a> <a href="../../jiankangyinshi/jiankangyinshi_2.html" targent="_blank">健康饮食</a> <a href="../../xiandai/xiandai.html" targent="_blank">现代小说</a> <a href="../../gushihui/gushihui_2.html" targent="_blank">故事会</a> <a href="../../waiguo/waiguo_2.html" targent="_blank">外国文学</a> <a href="../../shenghuochangshi/shenghuochangshi.html" targent="_blank">生活常识</a> <a href="../../meirongyangsheng/meirongyangsheng_2.html" targent="_blank">美容知识</a> <a href="../../lishigushi/lishigushi_2.html" targent="_blank">历史故事</a> <a href="http://m.sbkk8.com/wangluoxiaoshuo/" targent="_blank">网络小说</a> <a href="../../juqingjianjie/juqingjianjie.html" targent="_blank">剧情简介</a> <a href="../../wangmingdaquan/wangmingdaquan.html" targent="_blank">网名大全</a> <a href="../../shuoshuo/shuoshuo.html" targent="_blank">说说大全</a> <a href="../../caipudaquan/caipudaquan.html" targent="_blank">菜谱大全</a>  </div>
<div class="search searchtop">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01 content02">
  <script src="../../js/pic.js" type="text/javascript"></script>
</div>
<div class="daohang"><strong>位置:</strong><a href='http://3g.sbkk8.com/'></a> > <a href='../gudai_2.html'>古代文学</a> > <a href='sikuquanshuzongmutiyao_2.html'>四库全书总目提要</a> > </div>
<div class="kind">
  <h1 class="h11">卷一百七十・集部二十三○别集类二十三</h1>
</div>
<div class="articleContent"> <p>





△《岘泉集》・四卷（江西巡抚采进本）</p>
<p>明张宇初撰。宇初字子樱贵溪人，张道陵四十三世孙，洪武十年袭掌道教，永乐八年卒。《明史・方技传》附见其父《正常传》中，称其建文时尝坐不法夺印诰，成祖即位复之；又称其尝受道法於长春真人刘渊然，後与渊然不协，互相诋讦。其人品颇不纯粹，然其文章乃斐然可观。其中若《太极释》、《先天图论》、《河图原辨》、《荀子辨》、《阴符经》诸篇，皆有合於儒者之言。《问神》一篇，悉本程朱之理，未尝以闶Α⒎绮荒怪之说张大其教。以视诵周、孔之书而混淆儒、墨之界者，实转为胜之。韩愈《送浮屠文畅序》称：“人有儒名而墨行者，问其名则是。校其行则非。有墨名而儒行者，问其名则非，校其行则是。”然则若宇初者，其言既合於理，宁可以异端之故，并斥其文乎？朱彝尊《明诗综》称其集二十卷，诗居其半，王绅为之序。此本皆所作杂文，惟末附歌行数十首。卷首虽载《绅序》，而二十卷之旧已不复存，盖又掇拾重编之本矣。</p>
<p>△《唐愚士诗》・二卷、附《会稽怀古诗》・一卷（江苏巡抚采进本）</p>
<p>明唐之淳撰。之淳字愚士，亦以字行，山阴人，肃之子也。建文初，诏词臣修《鉴戒录》，方孝孺荐之，授翰林院侍读，与孝孺同领书局，卒於官。《明史・文苑传》附载《王行传》中。徐祯卿《翦胜野闻》载明太祖以布囊贮之淳，夜越宫墙入便殿，点窜十王册文一事。其事荒诞不经，殆委巷小人因之淳文思敏捷，造是妄语。张芹《遗忠录》称：“洪武中有荐之者，谢不就，曹国公李景隆俾其子师焉。征行四方皆与俱，历燕、蓟、秦、周，览前代遗迹，援笔而赋，凌轹一时。”考《明史・李文忠传》，景隆以洪武十九年袭封曹国公，不载其北征事。惟《冯胜传》载洪武二十年与傅友德、蓝玉、赵庸等北征，常茂、李景隆、邓镇皆从。是年岁在丁卯，与集中《寓宁轩记》所载洪武丁卯相合，当即其时也。是集仅其丁卯、戊辰二年所作，似非完本。又诗文相间成编，而总题曰“诗”，亦非体例，疑当日杂录手稿，存此一帙，後人因钞传之，故编次丛杂如此欤。其诗虽未经简汰，金砾并存，而气格质实，无元季纤侵习。其塞外诸作，山川物产，尤足以资考核。《会稽怀古诗》一卷，乃其少作。凡五言古诗三十首，题下各有小序，仿阮阅、曾极、张尧同之例。其中如舜庙不取地志耕象之说、禹庙不取禹穴藏书之说，皆为有识。此卷本於集外别行，然篇页寥寥，今缀於集後。末附长洲戴冠和诗三十首。大抵凑泊成篇，不及之淳原唱。以旧本所有，姑亦并存焉。</p>
<p>△《继志斋集》・十二卷、《附录》・一卷（两淮盐政采进本）</p>
<p>明王绅撰。绅字仲缙，义乌人，待制酥仲子。《明史》附见《舜》，称：“怂朗保绅年十三。事母兄尽孝友。长博学，受业於宋濂。濂器之曰：‘吾友不亡矣！’蜀献王聘绅，待以客礼。绅启王往隳锨蟾敢藕。不获，述《滇南痛哭记》以归。建文帝时，用荐召为国子博士，预修《太祖实录》，献《大明铙歌鼓吹曲》十二章，卒於官。”王泌《东朝记》以为成祖召入翰林，编摩《太祖实录》者，误也。其集冠以《铙歌》十二首，即建文初所献；次为赋二篇；次为古今体诗及诸杂文；末为《附录》一卷。绅，名父之子，又师承有自，其文演迤丰蔚，不失家法，诗亦有陶、韦风致，无元季纤侵习，在洪武、建文之时，卓然自为一家，不但行谊之高也。名其斋曰“继志”，可谓无忝所生矣。</p>
<p>△《练中丞集》・二卷（两淮马裕家藏本）</p>
<p>明练子宁撰。子宁名安，以字行，号松月居士，新淦人。洪武乙丑进士。建文时官左副都御史，燕兵入，殉节死。事迹具《明史》本传。当燕王篡立之初，诬建文诸臣为奸党，禁其文字甚严。弘治中，王佐始辑其遗文，名曰《金川玉屑》。故徐泰《诗说》有“金川练子宁《玉屑》无多，为世所宝之”语。此本乃泰和郭子章重编，附以《遗事》一卷，其裔孙绮复增辑之。黄溥《简籍遗闻》尝记集中可疑者三事：一曰《送花状元归娶诗》，谓洪武辛亥至建文庚辰，状元但有吴伯宗、丁显、任亨泰、许观、张信、陈安阝、胡靖七人，无所谓状元花纶。纶乃洪武十七年浙江乡试第二人，不应有奉诏归娶事。一曰《故耆老理庭黄公墓志》，谓子宁及第在洪武十八年，此志後题洪武丙辰三月之吉，乃洪武九年，不应结衔称赐进士及第授翰林院修撰。一曰《集後杂考》，引叶盛《水东日记》载长乐郑氏有手卷，练子宁赋，张显宗跋，称显宗状元及第，洪武时亦无此状元。其言颇核。盖子宁一代伟人，人争依托，因而影撰者有之，然终不以伪废其真也。</p>
<p>△《逊志斋集》・二十四卷（内府藏本）</p>
<p>明方孝孺撰。孝孺有《杂诫》，已著录。是集凡杂著八卷，书三卷，序三卷，记三卷，题跋一卷，赞一卷，祭文、诔、哀辞一卷，行状、传一卷，碑、表、志一卷，古体诗一卷，近体诗一卷。史称孝孺殉节後，文禁甚严。其门人王稔藏其遗稿，宣德後始稍传播，故其中阙文脱简颇多。原本凡三十卷，《拾遗》十卷，乃黄孔昭、谢铎所编。此本并为二十四卷，则正德中顾守台州时所重刊也。孝孺学术醇正，而文章乃纵横豪放，颇出入於东坡、龙川之间。盖其志在於驾轶汉唐，锐复三代，故其毅然自命之气，发扬蹈厉，时露於笔墨之间。故郑瑗《井观琐言》称：“其志高气锐，而词锋浩然，足以发之。然圣人之道，与时偕行。周去唐、虞仅千年，《周礼》一书已不全用唐、虞之法。明去周几三千年，势移事变，不知凡几，而乃与惠帝讲求六官改制定礼。即使燕兵不起，其所设施，亦未必能致太平。正不必执讲学家门户之见，曲为之讳。惟是燕王篡立之初，齐、黄诸人为所切齿，即委蛇求活，亦势不能存。若孝孺则深欲藉其声名，俾草诏以欺天下。使稍稍迁就，未必不接迹‘三杨’。而致命成仁。遂湛十族而不悔．语其气节。可谓贯金石、动天地矣。文以人重，则斯集固悬诸日月，不可磨灭之书也。”都穆《南濠诗话》曰：“《方正学先生集》，传之天下，人人知爱诵之。”但其中多杂以他人之诗，如《勉学》二十四首，乃陈子平作；《渔樵》一首，乃杨孟载作；又有《牧牛图》一绝，亦元人作。然两集互见，古人多有。今姑仍原本录之，而附存穆说备考焉。</p>
<p>△《贞白遗稿》・十卷、附《显忠录》・二卷（浙江孙仰曾家藏本）</p>
<p>明程通撰。通字彦亨，贞白其斋名也，绩溪人。洪武乙丑贡入太学，庚午举应天乡试，时方遣诸王将兵，因以封建，策贡士於廷，通所对称旨，擢第一，授辽府纪善，进左长史。燕王叛後，通上书数千言，论战守大计。永乐初，锦衣卫都督纪纲发其事，诏械通诣京师，与二子俱论死。事迹具《明史》本传。所著述凡百馀卷，悉毁於官。後十年，其弟赴荆州，辽王以所图通像及遗稿授之。嘉靖中，党禁渐弛，其从孙长等乃搜访佚篇，裒为六卷，附以辽王并同时诸人赠言及行状、小传等篇，别为四卷。天启中，其裔孙枢及子应阶又集前後建祠请谥之文，为《显忠录》二卷，附缀於末，即此本也。初，通以祖平久戍，陈情乞赐还乡，人称其孝。及建文中，遭逢国难，上防御封事，而卒以是死，人称其忠。今陈情之表具在，而封事独有题无文。盖嘉靖中刻集时，犹有所讳而不敢存也。《封建》二策，乃其受知於太祖者，持议颇正。其他诗文，亦俱醇朴有法。虽所存无多，而大节凛然，有不仅以词章论者，固宜与方、练诸集并传不朽矣。</p>
<p>△《静学文集》・一卷（两淮马裕家藏本）</p>
<p>明王叔英撰。叔英名原采，以字行，黄岩人。洪武中，与杨大中、叶见泰、方孝孺、林佑并徵至，叔英固辞还乡。後以荐官仙居训导，改德安教授，迁汉阳知县。建文时，召为翰林修撰。燕兵至淮，奉诏募兵。行至广德，会齐泰来奔，知事不可为，乃书《绝命词》，自经於玄妙观。逻捕其家，妻金氏及二女并殉焉。事迹具《明史》本传。乾隆四十一年，赐谥忠节。史称叔英在建文朝尝上资治八策。又称方孝孺欲行井田，叔英贻之书曰：“事有行於古亦可行於今者，夏时、周冕之类是也；有行於古而不可行於今者，井田、封建之类是也。可行者行则人之从之也易，而民受其利；难行者行则人之从之也难，而民受其患”云云。今是集三十篇，仅存序、记二体，而所上八策及《贻孝孺书》并无之。案《徐敬孚跋》，称杨士奇尝欲纂集叔英之文，求无完本，深悼惜之。成化年，有谢世修者，欲募刻以广其传。盖搜葺重编，非其旧本。卷首《林佑序》作於洪武中者，乃後人所录入，非即为此本作也。叔英尝自云：“赵孟之贵非所慕，陶朱之富非所愿。使吾文如圣贤，是吾心也。”今观是集，大抵皆规无昌黎，稍失之拘，而简朴有度，非漫无裁制者比。所存虽少，已可以见其生平矣。前有黄绾所为传，称其文章有原本，知时达势，为用世之儒，盖不诬云。</p>
<p>△《刍荛集》・六卷（江西巡抚采进本）</p>
<p>明周是修撰。是修有《纲常懿范》，已著录。是集为其孙应Ｋ编。凡诗三卷，赋及杂文共三卷。大抵风骨棱棱，溢於楮墨，望而知为忠臣义士之文。其矩度波澜，亦具合古法，不在当时作者下。世不甚称，殆转以气节掩欤。史称是修由霍邱训导迁周王府纪善。王多不法，是修动绳以礼。今观集中，《修己十箴》与《保国直言》二篇，盖即是时之所作。其刚正不阿，不待後来始见矣。末附解缙所作《志铭》及杨士奇所作《传》。《志铭》但称归京师，为纪善，预翰林纂修以死，竟不言其殉节。《传》乃言其自经应天府学。盖缙作志在永乐九年，时党禁方严，故讳其事。士奇作传则在宣德四年，时公论稍明，故著其实也。《传》又称“是修数论国家大计，至指斥用事者误国，用事者怒，众共挫折之”云云。於当时情事，亦得其真。虽是修精贯三光，不待二人之文而显，二人之文尤不足以荣是修。然有誓死不死者，而後见真能死者之难；有委曲以文其不死者，而後见慷概就死者之不愧不怍。并录存之，亦可以相形而益彰矣。</p>
<p>△《巽隐集》・四卷（浙江巡抚采进本）</p>
<p>明程本立撰。本立字原道，巽隐其号也，桐乡人。洪武九年，以明经擢秦王府引礼舍人，以母忧去。复补周府礼官，坐累谪隳下砹他郎甸长官司吏目。有平定百夷功，徵入翰林。历官至右佥都御史，调江西按察副使。未行，值燕王篡位，遂自尽以殉。事迹具《明史》本传。是集诗二卷、文二卷，为其曾孙山所编。弘治乙丑，桐乡知县莆田李廷梧序之。嘉靖初，南溪吴氏为刊版，西虞范氏又重刊之。岁久皆散佚。此本乃万历乙丑桐乡知县濮阳吹靡鸥屐镀湟崴锞旁螅而属训导李诗校刊者也。本立文章典雅，诗亦深稳朴健，颇近唐音。不但节义为足重，即以词采而论，位置於明初作者之间，亦无愧色矣。</p>
<p>△《易斋集》・二卷（浙江巡抚采进本）</p>
<p>明刘缸。缸种冽福青田人，诚意伯基之次子。洪武二十三年，太祖命袭父爵，以让其兄子チ，乃特设ト门使授之，寻为谷王府左长史。燕王称兵，随谷王归京师，令参李景隆军事。兵败，上书不见省，遂归里。燕王即位，召之，称疾不至。逮入京，下狱，自经死。乾隆四十一年，赐谥忠节。事迹附见《明史・刘基传》。其遗文久佚不传。明末，杨文骢令青田，从诸生蒋芳华家得抄本，始以授梓。考黄虞稷《千顷堂书目》载《讣》十卷，疑此尚非完帙。又别有《无隐稿》一卷，今佚不见。其与此本同异，亦莫可考也。干偻ㄖ罹，慷概喜谈兵，太祖尝以为真伯温子。而诗文伤於杞锹剩颇逊其父。天台卢廷纲称其诗云：“酒酣落笔词愈工，命意不与常人同。清如冰瓯玉碗贮繁露，和如大廷清庙鸣丝桐。疾如黄河怒风卷涛浪，丽如锦江秋水涵芙蓉。”虽誉之未免过实，然其气势苍劲，兀傲不群，犹有《覆瓿集》之一体。且其值革除之际，捐生完节，不坠家声，尤宜以其人而重之矣。</p>
<p>△《野古集》・三卷（内府藏本）</p>
<p>明龚诩撰。诩字大章，昆山人。父鳎洪武中官给事中，以言事遣戍五开卫，诩遂隶军籍。後调守金川门。燕王篡位，诩变姓名遁归，卖药授徒以自给。正统己未，巡抚周忱荐为松江学官，不就。又荐为太仓学官，亦不就。尝语都御史吴讷曰：“诩仕无害於义，但恐负当日城门一恸耳。”成化己丑始卒，年八十八。《明史》附载《牛景先传》。是集乃崇祯乙亥其八世从孙挺所刻。前有《李继贞序》，称删其十之二三。盖诩诗格调在《长庆集》、《击壤集》间，其伤於鄙俚浅率者，继贞稍汰之也。要其性情深挚，直抒胸臆。律以选声配色，壅伦辆洌诚不能与文士争工；律以纲常名教之旨，则不合於风人者鲜矣。末附《上周忱书》及王执礼、张大复等所作《家传》、《墓志》、《谥议》、《像赞》等篇。又有《年谱》，称诩族侄绂所编。於建文四年，称传言乘舆逊去。於正统七年，称旧君还京，先生作《落叶吟》见意。案绂之作谱在成化十三年，杨应能事应久已论定，不应有旧君还京之语。且《落叶》一诗本无明指，安知非别有托讽。而顾据断为惠帝出奔还京之作，亦未见其然。此谱於康熙乙巳挺得本於其族弟维则，故崇祯乙亥原刻《总目》不与《墓铭》、《家传》等并列。观是一条，其真为绂作与否，犹在两可间也。疑以传疑，姑并存之而已。</p>
<p>（案：练子宁以下诸人，据其通籍之年，盖有在解缙诸人之後者。然一则死革除之祸，效命於故君；一则迎靖难之师，贡媚於新主。薰莸同器，於义未安。故分列编之，使各从其类。至龚诩卒於成化己丑，更远在缙等之後，今亦升列於缙前，用以昭名教是非，千秋论定。纡青拖紫之荣，竟不能与荷戟老兵争此一纸之先後也。）</p>
<p>△《文毅集》・十六卷（江西巡抚采进本）</p>
<p>明解缙撰。缙字大绅，吉水人。洪武戊辰进士，永乐初官翰林学士，出为江西参议，改交浴Ｎ汉王高煦所谮，下狱死。事迹具《明史》本传。缙所著有《白愀濉贰《东山集》、《太平奏疏》等书，殁後多散佚。天顺初，金城黄谏始辑其遗文为三十卷，後亦渐湮。嘉靖中，同邑罗洪先复与缙从孙相辑成十卷。《千顷堂书目》又载有《似罗隐集》一卷、《学士集》二十卷，今并未见。此本十六卷，则康熙戊戌其十世孙悦所补辑也。缙才气放逸，下笔不能自休，当时有才子之目。迄今委巷流传，其少年夙慧诸事，率多鄙诞不经。故李东阳《怀麓堂诗话》谓其诗无全稿，真伪相半，盖出於後人窜乱者为多。然其中佳句间存，亦复不减作者。至其奏议，如《大庖西封事》、《白李善长冤》诸篇，俱明白剀切。黄汝亨《狂言纪略》诋其文义繁缛，使当贾长沙，直是奴隶，苛矣。又案《大庖西封事》中有云：“陛下好观韵府杂书，抄辑秽芜，略无文彩。若喜其便於检阅，愿集一二儒英，随事类别，勒成一经”云云。其後成祖修《永乐大典》，缙实为总裁官。果用分韵编类之法，勒为巨帙。一切遗文坠简，竟赖以传於今日，以待圣朝之表章。即以功在典籍而论，其著作亦宜存录，可不必铢铢两两而绳之也。</p>
<p>△《虚舟集》・五卷（山东巡抚采进本）</p>
<p>明王宰。宰置涎铮永福人。元潮州总管翰之子。翰於明初抗节死。陨甫六龄，其母教之读书。洪武庚午领乡荐，乞归养母。成祖即位，徵至京师，授国史院检讨，充《永乐大典》副总裁。後坐解缙党，下狱死。晕“闽中十子”之一。《明史・文苑传》附见《林鸿传》中。是编乃其诗集。前有《王汝玉序》。又有《解缙序》二篇，一题《虚舟集序》，一题《王孟扬文集序》。又有弘治六年《桑怿序》，则为袁州守王世英翻刻《虚舟集》而作。不言其别有文集，盖当时已失传矣。集末附书评及《自述》、《诔》各一首。杂虢忡朴焉疲其才气学问，约略相似，卒同被谗谮以死。然缙诗颇伤剽直，允恬和安雅，殆为胜之。《自述》称：“服群圣，猎百家，穷幽明，每遇登高吊古，慨然发其悲壮愉乐，一寓於文若诗。”其命意亦殊不凡。故集中若《感遇》诸作，规无拾遗；《咏史》数篇，步趋记室；《将进酒》、《行路难》等亦颇出入於太白。虽未必尽合古人，而意度波澜，时复具体，固不比於优孟衣冠也。</p>
<p>△《王舍人诗集》・五卷（浙江巡抚采进本）</p>
<p>明王绂撰。绂字孟端，无锡人，别号友石生，又曰九龙山人。洪武中，徵至京师，寻坐累戍朔州。永乐初，用荐以善书供事文渊阁，久之除中书舍人，卒於官。事迹具《明史・文苑传》。集为其子默所编，又名《友石山房稿》。前有曾、王进《序》，後附章鞅如、胡广等所作《行状》、《墓表》。绂博学工书画，所作山水竹石，风韵潇洒，妙绝一时，说者谓可继其乡倪瓒。其诗虽结体稍弱，而清雅有馀，盖其神思本清，故虽长篇短什，随意濡染，不尽计其工拙，而摆落尘氛，自然合度。都穆《南濠诗话》独称《寄别娶妇者》一绝，则伧父面目，不足以见绂之长矣。</p>
<p>△《泊芳》・十六卷（江西巡抚采进本）</p>
<p>明梁潜撰。潜字用之，泰和人。洪武丙子举人，授苍溪训导，历知四会、阳江、阳春三县。永乐初，召修《太祖实录》，累迁右春坊右赞善。会修《永乐大典》，代礼部尚书郑赐为总裁，升侍读。永乐十五年北征，仁宗监国，以释陈千户事牵连坐死。事迹附见《明史・邹济传》。是集前有王直、胡俨二《序》。《俨序》称为潜子羲编。考萧痢渡性季邮考》有《陈循墓志》，称“梁公潜以职务违错，被逮且籍之。梁平日所作诗文，悉估书册，卖钱入官。循遗人访求，倍价赎还。今锓梓以传者，循所赎也”云云。则其稿为潜所自编，因循而传於世。《俨序》不载其事，而但称其文章遭际，盖讳言其赐死耳。潜文格清隽，而兼有纵横浩瀚之气，在明初可自成一队。故郑瑗《井观琐言》称其“丰赡委曲，亦当代一作家”。杨士奇《潜墓志》称“其为文章，驰骋司马子长、韩退之、苏子瞻，亦间出庄、列为奇，务去陈言出新意。古诗高处逼晋、宋”。此本有文无诗。集末有康熙辛酉潜裔孙天清《续刻家集小引》云：“泊饭诗集已瘗文冢，不复存人间。”则旧本久佚矣。</p>
<p>△《毅斋诗文集》・八卷、《附录》・一卷（两淮盐政采进本）</p>
<p>明王洪撰。洪字希范，钱塘人。年十八，举洪武丁丑进士，授行人，寻擢吏科给事中。以荐入翰林，由检讨历官修撰、侍讲，为《永乐大典》副总裁官。《明史・文苑传》附载《林鸿传》中，称：“成祖尝命洪为文，洪逡巡不应诏。为同列所排，不复进用。”而是集有刘公潜所作《趺馐序》及莫琚《後跋》，乃言洪预修国史，会大臣欲载其家瑞异入日历中，洪持不可。至闻於成祖前，坐谪礼部主事，卒於官。曾《趺夂槭》所谓“玉堂分职见孤忠”，亦指是事。《明史》盖偶遗也。此集即莫琚所编。杂文皆朴雅，骈体亦工，诗尤具有唐格，而不为林鸿、高秉之钩摹。其《序文》及《序书》二篇，立论具见根柢。其《序胡俨诗集》，谓：“至元、天历间，赵、虞、范、揭各鸣一时之盛。及其衰也，学者以粗豪为壮，以尖新为奇，语言纤薄，音律双帷！甭墼末之弊，至为切中。则洪之所见，高出当日远矣。虽名位不昌，要为有明初年屹然一作者。《明史・文苑传》称“王栽ば蕖队览执蟮洹罚学博才雄，自负无辈行，独推让同官王洪”，则洪之文章，概可见矣。</p>
<p>△《颐肺难　贰ざ卷（两淮盐政采进本）</p>
<p>明胡俨撰。俨字若思，南昌人。洪武末以举人授华亭教谕。永乐初擢翰林院检讨，与解缙等同直内阁，迁国子祭酒。洪熙元年加太子宾客，致仕，家居二十年而卒。事迹具《明史》本传。史称俨少嗜学，於象纬、占候、律馈⒁讲分术无不通晓。又称是时海内混一垂五十年，公卿大夫彬彬多文学之士。俨馆阁宿儒，朝廷大著作多出其手。纂修《太祖实录》、《永乐大典》皆为总裁官。而以议论戆直，为同僚所不容。故久於国学，未能大用。其诗颇近江西一派，词旨高迈。寄托深远。与“三杨”之和平安雅者气象稍殊。文章则得法於熊钊，钊学於虞集，授受渊源，相承有自。故其气格高老，律度谨严，可以追踪作者，卓然为明初之一家。《明史・艺文志》载《颐芳》本三十卷。此集诗文各止一卷，乃後人选本，非其全帙。然尝鼎一脔，亦足以知其概矣。</p>
<p>△《青城山人集》・八卷（两淮盐政采进本）</p>
<p>明王遂撰。遂字汝玉，长洲人。洪武中举浙江乡试，以荐摄府学教授，改应天训导。永乐初，擢翰林五经博士，官至左春坊左赞善。後坐解缙累，下诏狱瘐死。洪熙初，赠太子宾客，谥文靖。事迹附见《明史・邹济传》。史称遂少从杨维桢学。尝应制撰《神龟赋》，遂第一，解缙次之。其文采为当世所重。然所著诗稿散佚。正统十二年其孙钅堂始裒次为编，其姻家华靖删定为八卷，即此本也。《静志居诗话》称其诗不费冥索，斤斤唐人之调。吴人徐用理集永乐後诗家三百三十人，以遂压卷。今观其诗，音节色泽，皆合古格，诚有拟议而不能变化者。然当元季诗格靡丽之馀，能毅然以六代、三唐为楷模，亦卓然特立之士，又不得以王、李流弊预绳明初人矣。</p>
<p>△《东里全集》・九十七卷、《别集》・四卷（江苏巡抚采进本）</p>
<p>明杨士奇撰。士奇有《三朝圣谕录》，已著录。明初“三杨”并称，而士奇文章特优，制诰碑版，多出其手。仁宗雅好欧阳修文，士奇文亦平正纡馀，得其仿佛。故郑瑗《井观琐言》称：“其文典则，无浮泛之病。杂录叙事，极平稳不费力。後来馆阁著作，沿为流派，遂为七子之口实。”然李梦阳诗云“宣德文体多浑沦，伟哉东里廊庙珍”，亦不尽没其所长。盖其文虽乏新裁，而不失古格。前辈典型遂主持数十年之风气，非偶然也。集分正、续二编。正集所载较少，续集几至倍之。其《别集》四种，一即《代言录》，一为《圣谕录》，一为《奏对录》，一为士奇传志诸文，缀於末为《附录》。李东阳《怀麓堂诗话》曰：“杨文贞《东里集》，手自选择，刻之广东，为人窜入数首。後其子孙又刻为续集，非公意也。”然则《续集》乃士奇所自芟弃，非尽得意之作。以其搜罗较富，往往有足备考核者，故仍其旧并录之焉。</p>
<p>△《杨文敏集》・二十五卷（福建巡抚采进本）</p>
<p>明杨荣撰。荣有《後北征记》，已著录。荣当明全盛之日，历事四朝，恩礼始终无间。儒生遭遇，可谓至荣。故发为文章，具有富贵福泽之气。应制诸作，氵风氵风雅音。其他诗文，亦皆雍容平易，肖其为人。虽无深湛幽渺之思，纵横驰骤之才，足以震耀一世。而逶迤有度，醇实无疵，台阁之文所由与山林枯槁者异也。与杨士奇同主一代之文柄，亦有由矣。柄国既久，晚进者递相摹拟，城中高髻，四方一尺。馀波所衍，渐流为肤廓冗长，千篇一律。物穷则变，於是何、李崛起，倡为复古之论，而士奇、荣等遂为艺林之口实。平心而论，凡文章之力，足以转移一世者，其始也必能自成一家，其久也亦无不生弊。微独东里一派，即前後七子亦孰不皆然。不可以前人之盛，并回护後来之衰；亦不可以後来之衰，并掩没前人之盛也。又何容以末流放失，遽病士奇与荣哉。</p>
<p>△《省愆集》・二卷（江西巡抚采进本）</p>
<p>明黄淮撰。淮字宗豫，永嘉人。洪武丁丑进士，除中书舍人。燕王篡位，命入直文渊阁，升翰林院编修，累进右春坊、大学士，辅皇太子监国。为汉王高煦所谮，坐系诏狱十年。洪熙初复官，授武英殿大学士，累加少保，卒谥文简。事迹具《明史》本传。淮当革除之际，身事两朝，不免为白圭之玷。史又言淮性颇隘，同列有小过，辄以闻。解缙之死，淮有力焉。人品亦不甚醇。然通达治体，多所献替。其辅导仁宗，从容调护，尤为有功。虽以是被谤获罪，而赐环以後，复跻禁近。迨至引年归里，受三朝宠遇者，又数十年。遭际之隆，几与“三杨”相埒。其文章舂容安雅，亦与“三杨”体格略同。此集乃其系狱时所作，故以《省愆》为名。当患难幽忧之日，而和平温厚，无所怨尤，可谓不失风人之旨。故特存之，以见其著作之梗概。至其《退直》、《入觐》、《归田》三稿同编为《介庵集》者，门径与“三杨”不异。《东里》诸集既已著录，则是可姑置焉。</p>
<p>△《金文靖集》・十卷（江西巡抚采进本）</p>
<p>明金幼孜撰。幼孜有《北征录》，已著录。幼孜在洪武、建文之时，无所表见。至永乐以迄宣德，皆掌文翰机密，与杨士奇诸人相亚。其文章边幅稍狭，不及士奇诸人之博大，而雍容雅步，颇亦肩随。盖其时明运方兴，故廊庙赓埽具有气象，操觚者亦不知也。《千顷堂书目》载《幼孜集》十卷，又《外集》一卷，又《北征集》一卷。今《外集》未见。朱彝尊《静志居诗话》称其《北征集》，大漠穷沙，靡不身历，时露悲壮之音。则彝尊犹及见之，今亦未见。是编为其子昭伯所辑，诗文多应制之作，盖即黄虞稷所谓十卷之本。别冠以《三朝恩荣录》一卷，则其敕谕、诰命、祭文、像赞、神道碑之属。幼孜事迹已详《明史》。核以本传，多其子孙夸侈之词，无关考证，今删去不载，惟以本集著录焉。</p>
<p>△《夏忠靖集》・六卷、《附录》・一卷（浙江巡抚采进本）</p>
<p>明夏原吉撰。原吉字维罚湘阴人。以乡荐游太学，选授户部主事。燕王篡位，原吉降附。後官至户部尚书。谥忠靖。事迹具《明史》本传。原吉诗文集六卷，载於《明史・艺文志》，与此集卷数相合，盖即旧本。後附《遗事》一卷，为其孙廷章所辑。刊版久佚。此本乃国朝康熙乙酉，潘宗洛提督湖广学政时得其裔孙之所藏，重为校刊。前有《杨溥序》，称其诗文平实雅淡，不事华靡。考原吉以政事著，不以文章著。洪、永之际，作者如林。以原吉位置其间，尚未能并骛中原，齐驱方驾。然致用之言，疏通畅达，犹有淳实之遗风。以肩随杨士奇、黄淮诸人，固亦无愧也。</p>
<p>△《抑庵集》・十三卷、《後集》・三十七卷（两淮盐政采进本）</p>
<p>明王直撰。直字行俭，泰和人。永乐甲申进士。正统间拜吏部尚书。天顺初以老疾乞休。卒谥文端。事迹具《明史》本传。直当景帝易储之时，持之不坚，为平生之遗憾。然于谦当国，亦不能争，其中殆有难言者。至於初谏亲征，继力争遣使迎英宗，侃侃不挠，至以出使自任，大节究为不愧。其器识厚重，在铨曹十六年，奉职公允，亦称名臣。诗文典雅纯正，有宋元之遗风。自永乐初为庶吉士，即承命入阁，典司制诰。後在翰林二十馀年，朝廷著作多出其手。当时与王英齐名，有“西王”、“东王”之目。而直尤为老寿，岿然负一代重望。萧磷魇羌《序》，称其文汗漫演迤，若大河长川，沿洄曲折，输写万状。盖明自中叶以後，文士始好以矫激取名。直当宣德、正统间，去开国之初未远，淳朴之习，犹未全漓。文章不务胜人，惟求当理。故所作貌似平易，而温厚和平，实非後来所及。虽不能追古作者，亦可谓尚有典型者矣。集为其子检讨髯仕编。成化初，其次子髦备醇有６，而以原集未录及致仕後所作别为《後集》云。</p>
<p>△《运甓漫稿》・七卷（浙江巡抚采进本）</p>
<p>明李昌祺撰。昌祺名祯，以字行，庐陵人。永乐甲申进士，选庶吉士，授礼部郎中。（案明初六科皆有庶吉士，不止翰林有之，故得以直授郎中。）历官广西、河南左布政使。事迹具《明史》本传。是编皆古近体诗并诗馀，乃天顺三年吉安教授郑纲所编。史称昌祺预修《永乐大典》，凡僻书疑事，人多就质。其诗清新华赡，音节自然。《陈循序》称其本之以理，充之以气，故雅淡清丽，宏伟新奇，无不该备。不必远较於古，就今而论，千百之中不过数辈。曹安《谰言长语》极推其《题文丞相研》一首。朱彝尊《静志居诗话》亦谓李祯诗务谢朝华，力启夕秀。取材结体，颇与段柯古相似。盖由其一变绮靡纤巧之习，而以流逸出之。故别饶鲜润，迥异庸芜。郑瑗《井观琐言》乃曰：“李布政昌祺，人多称其刚毅不挠。尝观其《运甓诗稿》，浮艳太逞，不类庄人雅士所为，所谓枨也欲，焉得刚”云云。是《梅花》一赋，足累宋钢生平矣。执文章正宗一编以进退古今之作者，不亦隘乎。惟其中《驺虞歌》、《汴城阅武》诸篇，或稍伤俚俗。然论一篇之诗，当字铢句两而求之。论一家之诗，则当统观其全局，不以一二章定工拙也。</p>
<p>△《古廉集》・十一卷、《附录》・一卷（浙江孙仰曾家藏本）</p>
<p>明李时勉撰。时勉本名懋，以字行，安福人。永乐甲申进士，官至国子监祭酒。卒谥文敬，成化中改谥忠文。事迹具《明史》本传。时勉学术刚正，初以三殿灾，条上时务忤成祖，继以奏上六事忤仁宗，终以不附王振为所构陷。前後濒死者三，而劲直之节始终如一。其在国学，以道义砥砺诸生，人才蔚起，与南京祭酒陈敬宗号“南陈北李”，而时勉尤为人望所归，明以来，司成均者莫能先也。至其为文，则平易通达，不露圭角，多蔼然仁义之言，岂非以躬行实践，所养者醇，故与讲学之家骄心盛气以大言劫伏者异欤。其所著作，以当代重其为人，脱稿多为人持去，故所存者无多。此集乃成化中其门人戴难所编，其孙长乐知县容所刊，并以墓志、传赞之类附录於末焉。</p>
<p>△《梧冈集》・八卷（安徽巡抚采进本）</p>
<p>明唐文凤撰。文凤字子仪，号梦鹤，歙县人。与祖元父桂芳俱以文学擅名。永乐中荐授兴国县知县，改赵府纪善，卒年八十有六。文凤宰兴国，著有政绩。泰和刘鸿尝为作《贤令祠记》，见程敏政所编《唐氏三先生集・附录》中。其诗文亦丰缛深厚，刊落浮华，能不失其家法。其五世孙泽撰《墓表》云：“先生著述在乡校者曰《朝阳类稿》；在兴国者曰《政馀类稿》，又曰《章贡文稿》；在藩府者曰《进忠类稿》；在洛阳者曰《洛阳文稿》；归田後曰《老学文稿》。”今此编所存者止诗四卷、文四卷，盖不逮十之三四，然亦足见其大凡矣。</p>
<p>△《曹月川集》・一卷（江苏巡抚采进本）</p>
<p>明曹端撰。端有《太极图说述解》，已著录。明初理学，以端与薛笪最醇。《笫文集》、《读书录》等皆传於世。而端之遗书散佚几尽，其集亦不复存。此本为国朝仪封张伯行裒辑而成。首以《夜行烛》，次《家规辑略》，次《语录》，次《录粹》，次《序》七篇，次诗十五首。《夜行烛》、《家规》二序不冠本书，而别载於後诗之中，间以《太极图赞》一篇，皆非体例。盖编次者误也。末附诸儒评语及张信民所纂《年谱》。端诗皆《击壤集》派，殊不入格，文亦质直朴素，不以章句为工。然人品既已醇正，学问又复笃实，直抒所见，皆根理要，固未可绳以音律，求以藻采。况残编断帙，掇拾於放失之馀，固宜以其人存之矣。</p>
<p>△《薛文清集》・二十四卷（大学士于敏中家藏本）</p>
<p>明薛笞。笥小抖潦槁肌罚已著录。是集为其门人关西张鼎所编。初，蠹未有刊本。笏镄滩吭蓖饫伸昊以稿付常州同知谢庭桂，雕版未竟而罢。弘治己酉，监察御史杨亨得其稿於毗陵朱氏，鼎又从亨得之。字句舛讹，多非其旧。因重为校正，凡三易稿而成书。共得诗文一千七百篇，鹞二十四卷。鼎自为序，引朱子赞程子“布帛之文，菽粟之味”二语为比，殆无愧词。考自北宋以来，儒者率不留意於文章。如邵子《击壤集》之类，道学家谓之正宗，诗家究谓之别派。相沿至庄灾流，遂以“太极圈儿大，先生帽子高，送我两包陈福建，还他一疋好南京”等句，命为风雅嫡派。虽高自位置，递相提唱，究不足以厌服人心。《刘克庄集》有《吴恕斋文集序》曰：“近世贵理学而贱诗赋。间有篇咏，率是语录讲义之押韵者耳。”则宋人已自厌之矣。明代醇儒，笪第一。而其文章雅正，具有典型，绝不以俚词破格。其诗如《玩一斋》之类，亦间涉理路。而大致冲澹高秀，吐言天拔，往往有陶、韦之风。盖有德有言，笞愕敝。然後知徒以明理载道为词，常谈鄙语，无不可以入文者，究为以大言文固陋，非笃论也。</p>
<p>△《两溪文集》・二十四卷（江西巡抚采进本）</p>
<p>明刘球撰。球字求乐，更字廷振，安福人。永乐辛丑进士，授礼部主事，以杨士奇荐，入侍经筵，改侍讲。後忤王振，下诏狱，为振党马顺就狱中支解死。景泰初，赠翰林学士，谥忠愍。事迹具《明史》本传。是编皆所作杂文。球殁後二十八年，其子广东布政司参政钺所编，彭时、刘定之皆为之序。当王振盛时，侯伯公卿，惴惴趋风恐後。而球以一文弱词臣，仗大义以与之抗，至死屹不少挠。沈德符《野获篇》记其见害之後，犹为厉於马顺家。《明史》亦载其事於本传。是其刚毅之气，亘生死而不可磨灭。今观其文，乃多和平温雅，殊不类其为人。其殆义理之勇，非气质用事者欤。然味其词旨，大都光明磊落，无依阿氵典氵忍之态，所谓君子之文也。虽残章断简，犹当宝贵。况全集裒然具存，固宜亟为采录，以风厉名教者矣。</p>
<p>△《于忠肃集》・十三卷（直隶总督采进本）</p>
<p>明于谦撰。谦字廷益，钱塘人。永乐辛丑进士，授御史，历官兵部尚书。英宗复辟，为徐有贞、石亨等诬陷，弃市。成化初，追复原官。弘治初，赠特进光禄大夫、柱国、太傅，谥肃愍。万历中，改谥忠肃。事迹具《明史》本传。倪岳作谦神道碑，称“谦平生著述甚多，仅存《节肥文稿》、《奏议》各若干卷。祸变之馀，盖千百之什一”云云。是其殁後遗稿已多散佚。世所刊行者，乃出後人掇拾而成，故其本往往互有同异。《明史・艺文志》载谦《奏议》十卷、《文集》二十卷。又嘉靖中河南刊本诗文共八卷，而无疏议。此本前为《奏议》十卷，分《北伐》、《南征》、《杂行》三类，与《艺文志》合。後次以《诗》一卷、《杂文》一卷、《附录》一卷，与《艺文志》迥异，与嘉靖刊本亦迥异。盖又重经编次，非其旧本也。谦遭逢厄运，独抱孤忠，忧国忘家，计安宗社。其大节炳垂竹帛，本不藉文字以传。然集所载奏疏，明白洞达，切中事机，较史传首尾完整，尤足觇其经世之略。至其诗风格遒上，兴象深远，虽志存开济，未尝於吟咏求工，而品格乃转出文士上，亦足见其才之无施不可矣。又案王世贞《名卿绩记》及李之藻序谦集，皆谓谦尝再疏请复储。今集中实无此疏，《明史》亦不著其事。惟倪岳《神道碑》称：“景帝不豫，谦同廷臣上章乞复皇储。”是当时所上乃廷臣公疏，非谦一人，故集中不载其稿。世贞等专属之谦，殆亦考之未审欤。</p>
<p>△《兰庭集》・二卷（两淮盐政采进本）</p>
<p>明谢晋撰。晋字孔昭，吴县人。工画山水，尝自戏为谢叠山。其名《明诗综》作晋，而集末《赠盛启东》一首，乃自题“葵邱谢缙”。又附见《沈大本诗》一首，题作“寄谢缙”。案《易象传》称“明出地上晋”。《杂卦传》称“晋，昼也”。以其字孔昭推之，作“晋”有理，作“缙”无义，本集或传写之误耶。其始末不甚可考。集中有《承天门谢恩值雨诗》，则尝以布衣应徵者也。卷首有汝南周传、浚仪张肯二《序》。《肯序》称晋诗二百馀篇，而此集所存乃不下四五百篇。考《张序》作於永乐甲申，而集末有永乐丁酉十月既望之作。丁酉上距甲申凡十四载，积诗之多，宜过於《肯序》所云。《传序》谓姑苏之诗，莫盛於杨孟载、高季迪，而孔昭得二君之旨趣。《肯序》亦谓其得性情之正，而深於学问，然则晋不特以绘事传矣。</p>
<p>△《古穰集》・三十卷（两江总督采进本）</p>
<p>明李贤撰。贤有《天顺日录》，已著录。贤为英宗所倚任，自“三杨”以来，得君未有其比。虽亦颇有所辅助，而抑叶盛，排岳正，摈张宁，不救罗伦诸事，颇为史所讥议。其相业盖在醇疵之间。文章非所注意，谈艺者亦复罕称。然其时去明初未远，流风馀韵，尚有典型。故诗文亦皆质实娴雅，无矫揉造作之习。此集为其婿程敏政所编。凡《奏疏》二卷，《书》一卷，《记》二卷，《序》三卷，《说》、《题跋》一卷，《神道碑》四卷，《墓碑》、《碣》一卷，《墓表》二卷，《墓志》二卷，《行状》、《传》一卷，《祭文》、《铭箴》、《赞赋》、《哀辞》一卷，《古今体诗》二卷，《和陶诗》二卷，《天顺日录》三卷，《杂录奏疏杂文》三卷。中多记载时事，亦有足备史乘参核者，未可弃也。其《天顺日录》有本别行，兹以原本编入集中，仍并录之焉。</p>
<p>△《武功集》・五卷（浙江汪启淑家藏本）</p>
<p>明徐有贞撰。有贞初名呈，字元玉，吴县人。宣德癸丑进士，官至兵部尚书，兼华盖殿大学士，封武功伯。寻下狱戍金齿，放归，久之乃卒。事迹具《明史》本传。有贞究心经济，於天官、地理、兵法、水利、阴阳、方术之书无不博览，惟倾险躁进，每欲以智数立功名。与石亨等倡议夺门，侥亻幸孤注之一掷，幸而得济，又怙权植党，威福自专，卒亦为人构陷。所谓君以此始，必以此终，实深为君子所诟病。祝允明为有贞外孙，所作《苏谈》，往往回护，其词究不足以夺公论也。然其宦员境ぃ见闻亦博。故其文奇气坌涌，而学问复足以济其辨。集中如《文武论》、《制纵论》及《题武侯像、出师表》诸篇，多杂纵横之说。学术之不醇，於是可见；才气之不可及，亦於是可见。拟诸古人，盖夏竦《文庄集》之流。遗编具存，固不必尽以人废也。至其诗，则多在史馆酬应之作，非所擅长。集中《羽林子》二首，《静志居诗话》谓源出右丞，然语亦平平，仅具唐人之貌。人各有能有不能，存而不论可也。</p>
<p>△《倪文僖集》・三十二卷（副都御史黄登贤家藏本）</p>
<p>明倪谦撰。谦有《朝鲜纪事》，已著录。据《李东阳序》，谦所著有《玉堂稿》一百卷、《上谷稿》八卷、《归田稿》四十二卷、《南宫稿》二十卷，又有奉使朝鲜之作为《辽海编》，别行於世，今皆未见。此本凡赋辞、琴操、古今体诗、诗馀十一卷，颂、赞、表、笺、箴、铭一卷，文二十卷。盖谦所自编，於生平著作，汰存六之一者也。三杨台阁之体，至弘、正之间而极弊，冗肤廓，几於万喙一音。谦当有明盛时，去前辈典型未远，故其文步骤谨严，朴而不俚，简而不陋，体近“三杨”而无其末流之失。虽不及李东阳之笼罩一时，然有质有文，亦彬彬然自成一家矣，固未可以声价之重轻为文章之优劣也。</p>
<p>△《襄毅文集》・十五卷（副都御史黄登贤家藏本）</p>
<p>明韩雍撰。雍字永熙，吴县人。正统壬戌进士，官至右佥都御史，总督两广。正德间谥襄毅。事迹具《明史》本传。明自正统以後，正德以前，金华、青田流风渐远，而茶陵、震泽犹未奋兴。数十年间，惟相沿台阁之体，渐就庸肤。雍当其时，虽威行两广，以武略雄一世，不屑屑以雕章绘句为工。而英多磊落之气，时时发见於文章。故虽未变体裁，而时饶风骨。其杂文亦高视阔步，气象迥殊。韩愈所谓独得雄直气者，殆於近之。朱彝尊《明诗综》但称雍有集而不著集名，所录雍诗一篇，又非佳作。其《赐游西苑记》，《日下旧闻》亦不载。《静志居诗话》绝无一字及雍，殆偶未见斯集欤。</p>
<p>△《白沙集》・九卷（江西巡抚采进本）</p>
<p>明陈献章撰。献章字公甫，新会人。正统丁卯举人，以荐授翰林院检讨，追谥文恭。事迹具《明史・儒林传》。是集为其门人湛若水校定，万历间何熊祥重刊之。凡文四卷，诗五卷，行状、志、表附於後。史称献章之学以静为主。其教学者但令端坐澄心，於静中养出端倪，颇近於禅，至今毁誉参半。其诗文偶然有合，或高妙不可思议；偶然率意，或粗野不可响迩，至今毁誉亦参半。《王世贞集》中有《书白沙集後》曰：“公甫诗不入法，文不入体，又皆不入题，而其妙处有超出法与体与题之外者。”可谓兼尽其短长。盖以高明绝异之姿，而又加以静悟之力，如宗门老衲，空诸障翳，心境虚明，随处圆通。辨才无碍，有时俚词鄙语，冲口而谈；有时妙义微言，应机而发。其见於文章者亦仍如其学问而已，虽未可谓之正宗，要未可谓非豪杰之士也。</p>
<p>△《类博稿》・十卷、《附录》・二卷（浙江汪汝栗家藏本）</p>
<p>明岳正撰。正有《类博杂言》，已著录。天顺复辟以後，夺门诸臣，挟功骄恣。帝心畏之，而不敢遽图。正以书生支撑其间，欲设计以离曹吉祥、石亨之交。事不能成，反为所中，至於窜谪濒死。其策虽疏，其志要为忠荩。及群奸继败，又厄於李贤之衩凹担沦落以终，姜桂之性，始终不改。嘉靖初，追赠太常寺卿。制词有云：“嫉邪已甚，受谤浸深。左谪南荒，再编西戍。既而逆臣伏浚正士赐环。拟陟卿曹，庶佥言之允协。出分符守，竟直道之难容。”纪其实也。其文章亦天真烂漫，落落自将。史称所草《承天门灾谕廷臣诏》，剀切感人，举朝传诵，足以见其一斑矣。是集为其门人李东阳奂遗稿而成。凡诗二卷、杂文八卷。又《附录》二卷，前一卷载诸人志铭、传赞等作，後一卷则东阳以叶盛所作志铭多所隐讳，为正《补传》也。《传》称：“正晚好《皇极书》，故所作《杂言》二篇，皆阐邵子之学。而诗亦纯为邵子《击壤集》体。”东阳《怀麓堂诗话》称“蒙翁才甚高，俯视一切，独不屑为诗。云既要平仄，又要对偶，安得许多工夫”云云，盖得其实。而《传》乃称以雅健脱俗，未免阿其所好。至称其文高简峻拔，追古作者，则不失为公评。正统、成化以後，台阁之体，渐成单缓之音，惟正文风格峭劲，如其为人。东阳受学於正，又娶正女，其《怀麓堂集》亦称一代词宗，然雍容有馀，气骨终不逮正也。所谓言者心之声欤。</p>
<p>△《平桥稿》・十八卷（浙江巡抚采进本）</p>
<p>明郑文康撰。文康字时又，号介罚昆山人。平桥其所居地也。集中或自署曰开封，其祖贯耳。《江南通志・文苑传》称文康登正统戊辰进士。以父母继亡，遂绝意仕进，居家枕藉经史，操觚顷刻千言。稿成辄为人持去。其存者有《平桥稿》十八卷，即此本也。初刊於天顺辛巳，叶盛为之序。旧版久佚。康熙癸酉，其裔孙起泓又为重刊。凡诗五卷、文十三卷。其诗意主劝惩，词旨质直，颇近《击壤集》体，而温柔敦厚，蔼然可挹，要不失为风人之遗。文章亦不屑以修词为工，而质朴之中，自中绳墨，较其诗为尤胜。《江南通志》称所作多记载时事，有益劝惩。文尤简质有法度，殆非虚美。《静志居诗话》以文康比石介、尹洙，虽所造深浅不同，而意度波澜，亦庶几近之矣。</p>
<p>△《竹岩诗集》・一卷、《文集》・一卷、《补遗》・一卷（福建巡抚采进本）</p>
<p>明柯潜撰。潜字孟时，号竹岩，莆田人，景泰辛未进士第一，官至詹事府少詹事，事迹具《明史》本传。潜在当时，负词林宿望，流风馀韵，荫映玉堂，尝就後圃结清风亭一区，手植双柏，数百年传为古迹，即所谓柯亭学士柏者也。柏已不存，而“柯亭”之号，得入《御制临幸翰林院诗》，其名益著。惟《文集》乃传本甚稀。据集首《董士宏序》，则原集在嘉靖中曾经刊版。然今福建所采进者，仅属抄本。又据《康太和序》，知当时已多阙佚。今则并《康序》中所称《记盆鱼》、《序愚乐》等作，亦俱未见，殆更为後人妄有刊削，弥致散亡。钞录亦多舛误，弥失其真。今就是集所存诗文各一卷，重为订正。并从郑岳《莆阳文献》、郑王臣《莆风清籁集》中录诗十首、文二首，为《补遗》一卷，附缀於末，以存梗概。其诗冲澹清婉，不落蹊径；文亦峻整有法度。盖其时何、李未出，文格未变，故循循轨度，犹不失明初先正之风焉。</p>
<p>△《彭惠安集》・十卷、《附录》・一卷（福建巡抚采进本）</p>
<p>明彭韶撰。韶有《政训》，已著录。韶正色立朝，岿然耆旧。其文虽沿台阁之体，而醇深雅正，具有根柢，不同於神瘠而貌腴。初名《从吾滞稿》。嘉靖中重刊，乃改题此名。然据郑岳原《序》，已有遗稿散佚之语，则似已非其旧本，故所收诗仅十馀首。如《明诗综》载其《临江词》一篇，指斥东里，慷慨激烈，足起顽懦，而此集不载。又《莆风清籁集》载其诗十五首，亦半从他书录入。是掇拾散亡，尚多未尽。特赖此一编，幸不至於全佚，是则校刊者之功耳。韶之风节虽不藉文章以传，然文章亦足以不朽。至其巡视浙江，兼理盐法，怜灶户之苦，绘八图上进，各系以诗，具有元结《舂陵行》、郑侠《流民图》之意，又不仅以词采工拙论矣。</p>
<p>△《清风亭稿》・七卷（浙江巡抚采进本）</p>
<p>明童轩撰。轩有《纪梦要览》，已著录。《千顷堂书目》载《清风亭稿》十卷。此本第一卷为骚赋，自二卷至七卷皆诗。其门人李澄所编。而刘ā⒄佩銎乐。後有魏骥、杨守陈、沈周诸人题词。较《千顷堂书目》少三卷，未知为原本佚脱，为黄虞稷误记也。戴冠《濯缨亭笔记》称轩性寡合，不妄取予。居南京日，家人衣食或不给。惟王恕馈以米及白金，或不受。毗陵王亻与知其介，不敢致馈。有以礼币求文者，导使诣轩，轩亦不纳。其人品本为高洁，其诗亦雅淡绝俗，然在明代不以诗名。殆正德以後北地、信阳之说盛行，寥寥清音，不谐俗尚故耶。朱彝尊《明诗综》仅录其《忆金陵》五言律诗一首，未尽所长。又引周吉父之言，称其《九日诗》“黄菊酒香人病後，白痉缋溲憷闯酢薄《草堂诗》“草堂夜雨生科斗，花径春风叫栗留”两联，亦非其至。或彝尊偶未见其全集，亦未可知也。轩别有《枕肱集》二十卷，又有《海岳涓谈》、《谕蜀稿》，《千顷堂书目》尚著录，今未之见，其存佚盖莫之详矣。</p>
<p>△《方洲集》・二十六卷、附《读史录》・四卷（两淮马裕家藏本）</p>
<p>明张宁撰。宁有《方洲杂言》，已著录。是集首有弘治四年仁和夏时正《序》，称《方洲集》四十卷。又有馀姚谢丕《续集序》，称“夏复拾林下之作为四卷”。又有钱升募刻疏，称“僭作《补遗》”，是又在四卷外矣。而今本乃止二十六卷，合以所附《读史录》仅三十卷，或钱升重刊改并欤。宁官给事中，謇谔自持，六科章奏，多出其手，每有大议，必问张给事云何。石亨、曹吉祥恶之。会有边衅，奏使宣抚，竟谕定而还，其才略为一时所称。後以建言忤李贤，与岳正同调外，其气节尤为天下所重。虽一麾出守，蹶不复振，而屹然宿望，不在廊庙钜公下。今观其奏疏诸篇，伟言正论，通达国体，不愧其名。他文亦磊落有气，诗则颇杂浮声，然亦无龌龊萎弱之态。观其使朝鲜日，与馆伴朴元亨登太平馆楼，顷刻成七言长律六十韵，殆由才调纵横，不耐沉思之故矣。</p>
<p>△《重编琼台会稿》・二十四卷（副都御史黄登贤家藏本）</p>
<p>明邱鲎。鲇小都依褚墙凇罚已著录。其文集世不一本。初其门人蒋冕等刻其诗曰《吟稿》，续又裒其记序表奏曰《类稿》。嘉靖中，郑廷鹄合二稿所载，益以所得写本，鹞十二卷，名曰《会稿》。天启初，其裔孙尔襄唷独喔濉肥之二，增《会稿》十之三，并《吟稿》合刻，曰《重编会稿》，即此本也。虽不及《类稿》、《会稿》之完备，而简汰颇严，菁华具在，足以括鲋著作矣。鱿嘁滴蘅沙疲其立朝与叶盛不相能，又与庄韵喽瘢具载《明史》盛、远人《传》中。其嗾御医刘文泰陷王恕一事，虽其妻亦知其非，具载《明史・恕传》。讲学家以其力崇朱子，曲相回护，迄不能与公论争也。其两广平贼之策，言之凿凿，然韩雍力驳其说，竟奏荡平，具载《明史・雍传》中。则其好论天下事，亦不过恃其博辨，非有实济。然记诵淹洽，冠绝一时。故其文章尔雅，终胜於游谈无根者流。在有明一代，亦不得不置诸作者之列焉。</p>
<p>△《谦斋文录》・四卷（江苏巡抚采进本）</p>
<p>明徐溥撰。溥字时用，宜兴人，景泰甲戌进士，官至华盖殿大学士，谥文靖，事迹具《明史》本传。溥於孝宗时在内阁十二年，与刘健、谢迁等协心辅治，不立异同。然於事有不可者，侃侃力争，多所匡正。如谏止李华复官，执奏不撰《三清乐章》，因视朝渐晏，上疏抗论，并著谠直之节。孝宗时朝廷清暇，海内小康，论者谓溥等襄赞之力为多。今集中奏议尚存，其指事陈言，委曲恳至，具见老成忧国之忱，与隆、万後以讦激取名，嚣争立党者，词气迥殊。盖有明盛时，士大夫风气如是也。至其他作，则颇多应俗之文，结体亦嫌平衍。盖当时台阁一派，皆以舂容和雅相高，流波渐染，有莫知其然而然者。王鏊《震泽纪闻》曰：“徐溥在翰林，不以文学名。及在内阁，承刘吉恣威福、报私怨之後，一以安靖调和中外，海内宁平。行政不必出於己，惟其是；用人不必出於己，惟其贤。时称休休有大臣之度”云云。是文章不如器量，当时已有公评。然有德之言，终与涂饰字句者异，是又不能不以其器量重其文章矣。</p>
<p>△《椒邱文集》・四十四卷（两江总督采进本）</p>
<p>明何乔新撰。乔新有《周礼集注》，已著录。《明史》乔新本传载其历仕中外，多著政绩，又以气节刚方为万安刘吉所排，故迄不得大用。又载江西巡抚林俊为乔新请谥时，中旨诘乔新致仕之由。给事中吴世忠为讼冤，以邹鲁之劾乔新，比於蒋之奇劾欧阳修、胡钝乐熳印Ｊ浅咸过。然核其立朝始末，岳岳怀方，在成化、弘治之间，不能不谓之名臣也。是集前三卷为策略，盖科举之学；次五卷为史论；次十二卷为杂文；次十四卷为诗；次六卷为碑、诔；次三卷为奏议。《外集》一卷，则往来赠答之文，为婺源余莹所编辑。乔新不以文章名，而所作详明剀切，直抒胸臆。学问经济，实具见於斯。史称其博综群籍，闻异书辄借钞，积三万馀帙，皆手自校雠，著述甚富。则有本之言，固宜与枵腹高谈者异矣。</p>
<p>△《石田诗选》・十卷（两江总督采进本）</p>
<p>明沈周撰。周有《石田杂记》，已著录。此集不标体制，不谱年月，但分《天文》、《时令》等三十一类，盖仿宋人分类杜诗之例。据慈《张跋》，盖其友光禄寺署丞华汝德所编也。顾元庆《夷白斋诗话》载，都穆学诗於周，尝作《节妇诗》，有“青灯泪眼枯”句。周以礼寡妇不夜哭，议“灯”字未稳，是周於诗律不为不细。然周以画名一代，诗非其所留意。又晚年画境弥高，颓然天放，方圆自造，惟意所如。诗亦挥洒淋漓，自写天趣，盖不以字句取工。徒以妻心邱壑，名利两忘。风月往还，烟愎┭，其胸次本无尘累。故所作亦不周不琢，自然拔俗，寄兴於町畦之外，可以意会而不可加之以绳削。其於诗也，亦可谓教外别传矣。都穆《南濠诗话》称其《咏钱》、《咏门神》、《咏帘》、《咏混堂》、《咏杨花》、《咏落花》诸联，皆未免索之於句下。盖穆於诗所得不深，故所见止是也。集前有《吴宽序》，称其诗馀发为图绘，妙逼古人。核实而论，周固以画之馀事溢而为诗，非以诗之馀事溢而为画。宽序其诗，故主诗而宾画耳。又有李东阳《後序》。东阳与周不相识，时已为大学士，与周势分悬隔，以吴宽尝以写本示之，重其为人，故越三十年後又补为作之。然二《序》皆为全集而作，华汝德刊此选本时，仍而录之，非序此本者也。</p>
<p>△《东园文集》・十三卷、《续编》・一卷（福建巡抚采进本）</p>
<p>明郑纪撰。纪字廷纲，别号东园，仙游人。天顺庚辰进士，官至南京户部尚书。是集前四卷为经筵讲章及奏议，後九卷为杂文。《续编》一卷，凡文二十一篇，则国朝康熙初其九世孙梁英等所续辑也。纪入翰林後，归卧屏山，读书二十馀年。生平为文，无构思，无易稿。为人取去，亦不复问。门人吴濂称其文甚类老泉。其气昌，其思深，其辞正而不阿，其辨博而不杂。今观集内所载诸奏疏，皆恺挚详明，切中时政，诸体文亦多属有关世教之言。《续编》内有《归田咨目》十条，皆兢兢以礼法自持。盖其人品端谨，亦有足重者焉。</p>
<p>△《怀麓堂集》・一百卷（兵部侍郎纪昀家藏本）</p>
<p>明李东阳撰。东阳有《东祀录》，已著录。东阳依阿刘瑾，人品事业，均无足深论，其文章则究为明代一大宗。自李梦阳、何景明崛起弘、正之间，倡复古学，於是文必秦汉，诗必盛唐，其才学足以笼罩一世，天下亦响然从之，茶陵之光焰几烬。逮北地、信阳之派转相摹拟，流弊渐深，论者乃稍稍复理东阳之传，以相撑拄。盖明洪、永以後，文以平正典雅为宗，其究渐流於庸肤。庸肤之极，不得不变而求新。正、嘉以後，文以沉博伟丽为宗，其究渐流於虚╂。虚╂之极，不得不返而务实。二百馀年，两派互相胜负，盖皆理势之必然。平心而论，何、李如齐桓、晋文，功烈震天下，而霸气终存。东阳如衰周、弱鲁，力不足御强横，而典章文物尚有先王之遗风。殚後来雄伟奇杰之才，终不能挤而废之，亦有由矣。其集旧版已毁。此本为国朝康熙壬戌茶陵州学正廖方达所校刻。凡《诗稿》二十卷，《文稿》三十卷，《诗後稿》十卷，《文後稿》三十卷。又《杂稿》十卷，曰《南行稿》，曰《北上录》，曰《经筵讲读》，曰《东祀录》，曰《集句录》，曰《哭子录》，曰《求退录》，凡七种。其《诗後稿》本十卷，《张鸿烈跋》作二十卷，笔误也。前有正德丙子《杨一清序》，及东阳《自序》。然《自序》为拟古乐府作，不为全集作，後人移弁全集耳。</p>
<p>△《清漫稿》・二十四卷（浙江汪汝栗家藏本）</p>
<p>明倪岳撰。岳字舜咨，钱塘人，徙居上元，南京礼部尚书谦之子也。登天顺甲申进士，官至吏部尚书，谥文毅。事迹具《明史》本传。岳承其家学，研精典籍。明代父子俱入翰林，官九列，俱有文集传世者，以倪氏为首。其居官不徇名誉，铨政平允，与王恕、彭韶等俱为孝宗时名臣。史称其为礼部长贰时，礼文制度，率待岳而决，论事未尝苟同。前後陈请百馀事，军国弊政，剔抉无遗。疏出，人多传录之。今集中疏议共五十九篇，与所谓百馀事者不合，疑刊集时已有所删择。然如《正祀典》、《陈灾异》及《论西北用兵》诸奏，皆建白之最大者，已具在其中，所言简切明达，得告君之体，颇有北宋诸贤奏议遗风。他文亦浩翰流转，不屑为追章琢句之习。盖当时正人在位，为明治全盛之时。故岳虽不以文名，而乘时发抒，类皆经世有本之言，如布帛菽粟之切於日用，亦可知文章之关乎气运矣。</p>
<p>△《康斋文集》・十二卷（江苏周厚鲇家藏本）</p>
<p>明吴与弼撰。弼字子傅，临川人，天顺元年以忠国公石亨荐，徵至京师，授左春坊左谕德，辞不就职，诏行人护送归，事迹具《明史・儒林传》。其集初刻於抚州，凡四卷，岁久漫漶。此本乃崇祯壬申江南提学副使陈维新所刻。分为诗七卷，奏疏、书、杂著一卷，序一卷，记一卷，目录一卷，跋、赞、铭、启、墓志、墓表、祭文一卷。其诗自永乐庚寅至正统辛酉，皆编年。以下则有《洪都稿》、《游金陵稿》、《蒙先母濉贰《金台往复稿》、《西游稿》、《妹龈濉贰《东游稿》、《东游饶州稿》诸名，而所注某稿止此之後，又有附赘之诗，盖亦以编年续入者也。与弼出处之间，物论颇有异同。尹直作《琐缀录》，诋之尤力。虽不免恩怨之口，然为石亨作族谱跋，称“天顺戊寅七月二十一日门下士崇仁吴与弼拜观”。其文今载十二卷中，决非尹直所窜入。《陈维新序》引薛笫苤王振为解，《刘世节序》又引孔子欲见佛ξ解，究不能厌天下之心也。其讲学之功，备见於日录。第一条即称乙巳梦见孔子、文王。第二条又称梦见朱子。後又称丙子三月初一日梦访朱子。五月二十五夜梦孔子之孙奉孔子之命来访。辛巳食後倦寝，梦朱子父子来枉顾。此犹可云向慕之极，因心生象，於理亦或有之。至称新居栽竹夜归，其妻亦梦一老人，携二从者，云孔夫子到此相访，则无乃其妻戏侮弄之，而与弼不觉欤。观其称随处惟叹圣人难学，又称一味学圣人，克其不似圣人者。其高自位置，真可谓久假而不归，乌知其非有也。然与弼之学，实能兼采朱、陆之长，而刻苦自立。其及门弟子陈献章得其静观涵养，遂开白沙之宗。胡居仁得其笃志力行，遂启馀干之学。有明一代，两派递传，皆自与弼倡之，其功未可以尽没。其诗文亦皆淳实近理，无後来裳恣肆之谈。又不得以其急於行道，躁於求名，遂并其书而诋之也。</p>
<p>△《楼居杂著》・一卷、《野航诗稿》・一卷、《野航文稿》・一卷、《附录》・一卷（浙江巡抚采进本）</p>
<p>明朱存理撰。存理有《旌孝录》，已著录。据文徵明作《存理墓志》，称所著有《野航集》，不言卷数。存理自作募刻诗疏，称选得一百首之外。沈周题其《诗稿》，亦有“虽止百篇诸体备，不拘一律大方谐”句，知其集不过一卷。《千顷堂书目》载其《野航渔歌》、《鹤岑集》二种，亦不言卷数，盖已久佚。是编为其族孙观潜所辑。惟《楼居杂著》一卷为当时原帙。凡题跋二十二篇，引一篇，逸事一篇，记二篇，尺牍二篇，募疏二篇，然杂乱无次第。又以王鏊《募造野航疏》一篇窜入其中，殊不可解。《诗稿》、《文稿》各一卷，则观潜采掇诸书而成。《诗稿》仅十四首，其中一为佚句，一为联句，实止十二首，仍冠以杨循吉、祝允明二《序》。《文稿》亦仅十篇，而见於《吴都文粹续集》者八，益以欣赏编所载一跋及顾氏憩贤堂所藏一帖而已。《附录》一卷，杂录存理逸事及诸家诗文为存理而作者，而以观潜跋语终焉。存理嗜古，精赏鉴。杂著中如《题懔肿邮後》、《跋席上腐谈》、《跋夷白斋稿》、《跋夷白斋拾遗》、《书杨铁崖遗文》、《书吾氏类集》、《跋鸣鹤馀音後》诸篇，皆足以考证诸书之始末。诗文则皆散佚之馀，不足以尽所长，姑附存以备一家耳。何良俊《四友斋丛说》记当时盛推其“万事不如杯在手，一年几见月当头”句，其事今载《附录》中。然二语格意殊卑，不审何以传诵。折杨皇，嗑然而笑，殊不足为存理重。盖成、弘之际，大抵沿台阁旧体。故见一本色之语，遽觉耳目一新，而不知实非其至也。 






</p> </div>
<ul class="pagelist">
  <span class="todown1"><a href='215935_2.html' class='pagedaohang'>【上一篇】<i>:卷一百七十一・集部二十四○别集类二十四</i></a></span><span class="tomenu"><a href="sikuquanshuzongmutiyao_2.html" title="四库全书总目提要" class="returnIndex">【回目录】</a>
</span><span class="toup1"><a href='215933_2.html' class='pagedaohang'>【下一篇】<i>：卷一百六十九・集部二十二○别集类二十二</i></a></span>
</ul>
<div class="content01">
  <script src="../../js/bottom.js" type="text/javascript"></script>
</div>
<div class="kind">
  <h2>推荐阅读</h2>
</div>
<div class="index_list">

<a href="../sidawenxuemingzhu/sidawenxuemingzhu_2.html" target="_blank">四大文学名著<i>></i></a>

<a href="../tangshi/tangshi_2.html" target="_blank">唐诗<i>></i></a>

<a href="../songci/songci_2.html" target="_blank">宋词<i>></i></a>

<a href="../zhuzibaijia/zhuzibaijia_2.html" target="_blank">诸子百家<i>></i></a>

<a href="../shishu/shishu_2.html" target="_blank">史书<i>></i></a>

<a href="../gudaiyishu/gudaiyishu_2.html" target="_blank">古代医书<i>></i></a>

<a href="../fujingdaquan/fujingdaquan_2.html" target="_blank">佛经大全<i>></i></a>

<a href="../mengxue/mengxue_2.html" target="_blank">蒙学<i>></i></a>

<a href="../yijingshuji/yijingshuji_2.html" target="_blank">易经书籍<i>></i></a>

<a href="../gudaibingshu/gudaibingshu_2.html" target="_blank">古代兵书<i>></i></a>

</div>
<div class="content01">
  <script src="../../js/image3.js" type="text/javascript"></script>
</div>
<div class="kind">
  <h2>阅读分类导航</h2>
</div>
<div class="bot"> <a href="../sidawenxuemingzhu/sidawenxuemingzhu_2.html" targent="_blank">四大文学名著</a><a href="../tangshi/tangshi_2.html" targent="_blank">唐诗</a><a href="../songci/songci_2.html" targent="_blank">宋词</a><a href="../zhuzibaijia/zhuzibaijia_2.html" targent="_blank">诸子百家</a><a href="../shishu/shishu_2.html" targent="_blank">史书</a><a href="../gudaiyishu/gudaiyishu_2.html" targent="_blank">古代医书</a><a href="../fujingdaquan/fujingdaquan_2.html" targent="_blank">佛经大全</a><a href="../mengxue/mengxue_2.html" targent="_blank">蒙学</a><a href="../yijingshuji/yijingshuji_2.html" targent="_blank">易经书籍</a><a href="../gudaibingshu/gudaibingshu_2.html" targent="_blank">古代兵书</a> </div>

<div id="message"><div id="notice" style="color:red">亲爱的网友，祝您阅读快乐！<p style="text-align:center"><input type="button" onclick="location.href='http://m.sbkk8.com/gudai/sikuquanshuzongmutiyao/215934.html'" class="btn" value="点击继续访问"><br></p></div></div><script type="text/javascript">$("#message").hide();</script>

<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="../../book_sbkk8_default.html">电脑版</a></p>
    <p>天涯知识库</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.baidu.com/hm.js?441a619c850df81cb1481f048dd5e631";var s = document.getElementsByTagName("script")[0]; s.parentNode.insertBefore(hm, s);})();</script></span>

<script>
$(function(){
  $("#myindex_1").live("click",function(){
	  $("iframe:last").prev().remove();
	  $("iframe:last").before('<div style="background:rgba(0,0,0,0.1);position:absolute;top:0px;right:0px;width:20px;text-align:center;color:#ffffff;font-size:12px;line-height:20px;font-family:Arial;height:20px;z-index:2147483647;">X</div>')
	  
  });		
  $("body").append("<a id='myindex_1' href='215934_2.html#'></a>");;
  $("#myindex_1").click();
}) 	
</script>
</body>
</html>