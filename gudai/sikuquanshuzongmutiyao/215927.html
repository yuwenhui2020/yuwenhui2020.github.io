<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>四库全书总目提要_卷一百七十七・集部三十○别集类存目四</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/sikuquanshuzongmutiyao/215927.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../templets/default/css/p.css" />
<link rel="stylesheet" type="text/css" href="../../templets/default/css/book.css" />
<script src="../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/sikuquanshuzongmutiyao/215927.html");
</script>
</head>
<body>
<div id="topbar">
  <div id="logo"><a href="../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../book_sbkk8_default.html">首页</a></li>
     
      <li><a href='../gudai.html'>古典文学</a></li>
      <li><a href='../../gushihui/gushihui.html'>故事会</a></li>
      <li><a href='../../meirongyangsheng/meirongyangsheng.html'>美容养生</a></li>
      <li><a href='../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="215927.html#" class="bds_more" data-cmd="more">分享到：</a><a href="215927.html#" class="bds_weixin" data-cmd="weixin" title="分享到微信">微信</a><a href="215927.html#" class="bds_qzone" data-cmd="qzone" title="分享到QQ空间">QQ空间</a><a href="215927.html#" class="bds_tsina" data-cmd="tsina" title="分享到新浪微博">新浪微博</a><a href="215927.html#" class="bds_tqq" data-cmd="tqq" title="分享到腾讯微博">腾讯微博</a><a href="215927.html#" class="bds_tqf" data-cmd="tqf" title="分享到腾讯朋友">腾讯朋友</a><a href="215927.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../book_sbkk8_default.html'>主页</a> > <a href='../gudai.html'>古代文学</a> > <a href='sikuquanshuzongmutiyao.html'>四库全书总目提要</a> > </div>
<div class="ad960"><script src="../../js/ad960sougou.js" type="text/javascript"></script></div>
<div id="maincontent">
  <h1 class="articleH1">卷一百七十七・集部三十○别集类存目四</h1>
  <div id="content"><span id="ad328_r">
    <script src="../../js/article.js" type="text/javascript"></script>
    </span><p>





△《少鹤诗集》・八卷（两江总督采进本）</p>
<p>明“武冈王”显槐撰。显槐，楚端王荣氵戒第三子、愍王显榕之弟，嘉靖十七年封。荣氵戒尝自称黄鹤道人，故显槐自号曰“少鹤”，嘉靖乙巳，显榕为其世子英邓弑，世宗命显槐摄国事，事迹附见《明史・楚王植传》。此集乃其解政後，所自编也。《千顷堂书目》载，显槐尚有文集及续集八卷，今未之见，惟此集存。</p>
<p>△《雁湖钓叟自在吟》・九卷、《附录》・一卷（浙江孙仰曾家藏本）</p>
<p>明王周撰。周字质斋，嘉兴人。屡试不售，自号“雁湖钓叟”。是集以年月先後编次，其诗皆率意直书，不拘格律，故名曰《自在吟》。末附录同时“题赠”一卷，并前“序”、“後跋”，皆称其子为观察，而不著其名。据王锡命、张大忠等题词，咸自称年侄，证以《太学题名碑》所载，知其子乃嘉靖乙未进士王俸，後官至都御史。是编前四卷，所称“北上寓京诸诗”，即俸官京师迎养时作也。</p>
<p>△《十岳山人诗集》・四卷（浙江孙仰曾家藏本）</p>
<p>明王寅撰。寅字仲房，一字亮卿，歙县人。尝北走大梁，问诗於李梦阳。中年习禅，事古峰和尚。古峰曰：吾遍游海内五岳，今将遍历海外五岳，而後出世。寅闻其语而悦之，因自号“十岳山人”。是集，寅所自编。其诗音节宏亮，皆步趋北地之派，而铸语未坚，时多累句。</p>
<p>△《边仲子诗》・一卷（山东巡抚采进本）</p>
<p>明边习撰。习字仲学，济南人，户部尚书贡之次子。王士祯《论诗绝句》所谓“不及尚书有边习，犹传林雨忽沾衣”者是也。贡虽仕宦通显，而图籍以外无馀资，习竟贫困以没，仅存其七十岁客孙氏时诗一卷，本名《睡足轩集》，士祯与徐夜共选定之，附刻其父诗集後，改题今名。习诗远不及其父，尤多应俗之作，其《趺饫疃阳》二诗，论虽公而评太讦，亦乖诗品，夜等特以名父之子，重之耳。</p>
<p>△《世经堂集》・二十六卷（安徽巡抚采进本）</p>
<p>明徐阶撰。阶所编《武穆集》，已著录。是集文二十四卷，赋、颂、诗、词二卷，其中敷陈治体之文，皆能不诡於正，馀则未见所长。</p>
<p>△《少湖文集》・七卷（两江总督采进本）</p>
<p>明徐阶撰。是集乃阶外谪延平府推官时，三年秩满北上，延平士人裒其前後诸作，为之付梓。凡文五卷，语录一卷，诗一卷。大都应酬之文，十居六七，皆不足以传，特用志遗爱云尔。</p>
<p>△《欧阳南野集》・三十卷（江苏巡抚采进本）</p>
<p>明欧阳德撰。德字崇一，泰和人。嘉靖癸未进士，官至礼部尚书，卒谥文庄。事迹具《明史・儒林传》。是集为其门人王宗沐所编，凡《内集》十卷，皆讲学之文；《外集》六卷，皆应制及章奏、案牍之文；《别集》十四卷，则应俗之诗文也。德之学，宗法姚江，故惟以提唱良知者为内，而馀则外之、别之云。</p>
<p>△《南野文选》・四卷（江西巡抚采进本）</p>
<p>明欧阳德撰。此本为隆庆中，其门人冯惟讷等所编。於全集仅十分取一，然德在朝著述，如《建储》、《灾异》诸疏，皆能言人所不能言，而是编不载，则惟讷等所录皆讲学之文故也，是可以观明儒之所尚矣。</p>
<p>△《笠江集》・十二卷（浙江孙仰曾家藏本）</p>
<p>明潘恩撰。恩字子仁，上海人。嘉靖癸未进士，官至左都御史，谥恭定。事迹附见《明史・周延传》。是集为诸生聂叔颐所编，凡赋、诗五卷，策、表、笺、序、碑、记四卷，说、对、赞、志、铭、祭文及杂述三卷。前有陆树声《序》，称恩所著有《笠江集》，《笠江近稿》，皆已梓行。既没，而其子允哲、允端，合前後刻汇为《恭定全集》。今此本仍题曰《笠江集》，殆当时编集未成，故以“新序”冠於“旧本”欤？</p>
<p>△《章介芳》・十一卷（江西巡抚采进本）</p>
<p>明章衮撰。衮字汝明，临川人。嘉靖癸未进士，官至陕西按察司副使。是集首载《大学口义》、《中庸口义》各一卷，皆训释章句之语；三卷以下皆杂文，十卷为各体诗，而以《随笔》、《琐言》终焉。《琐言》者，衮所作语录也。其文疏爽，而颇乏体要。《序王临川集》几万言，极论新法之善，谓：元倘裟苁囟不变，孰非继述之善。又论：公以瞑眩之药，攻治之於先；司马公又以瞑眩之药，溃乱之於後，遂使国论屡摇，民心再扰云云。毅然翻久定之案，可谓桑梓情深矣。</p>
<p>△《芝园定集》・五十一卷、《别集》・十一卷（浙江汪汝栗家藏本）明张时彻撰。时彻有《善行录》，已著录。是集凡分二编：一曰《定集》，为赋诗二十卷，杂文二十七卷，史论四卷；一曰《别集》，为奏议五卷，公移六卷。诗文皆分体，而律诗中，又分《两京》、《藩臬》、《归田》三稿，《明史・艺文志》载：《芝园全集》八十五卷。考《浙江通志》，时彻尚有《芝园外集》，史盖合而总计之。然《浙江通志》载：《芝园定集》五十六卷，别集十一卷，外集二十四卷，与此卷数亦不合。或《定集》当为五十一卷，《别集》当为十一卷，《外集》当为二十四卷，共八十六卷，史误“八十六”为“八十五”；《通志》误“五十一”为“五十六”欤？其诗文不出常格，乐府喜用古题，而所拟诸篇，皆舍其本词而拟其增减，入乐之词，未免逐影而失形，史论尤多偏驳。</p>
<p>△《疣赘录》・九卷、《续录》・二卷（江苏巡抚采进本）</p>
<p>明顾梦圭撰。梦圭字武祥，号雍里，昆山人。嘉靖癸未进士，官至江西右布政使。此集为梦圭所自编，同里归有光《序》之。末载《府志列传》及有光所撰《墓志》，则其五世孙登重刊时，所附入也。首二卷为《就正编》，乃其读书蚣侵语，上卷论“五经”、“四书”，下卷皆杂论，而说经讲学者居多，大旨以心学为宗，阐王守仁之馀绪。考有光《序》中称：梦圭暇日，以所为文，名之曰《疣赘录》，则疣赘但其文集之名，不应冠於此书。《苏州府志》载：其有《北海》、《齐梁》、《武平》、《还山》诸稿，集中亦不标此名。意者四稿乃其诗集，与就正编皆别行，登重刊时，始合为一编，而仍袭其文集之名欤。文凡五卷，诗凡四卷，续录则文一卷有奇，而诗附焉。诗文皆平正通达，直抒胸臆，无钩章棘句之习，惟诗有捶字未坚者，盖当有明中叶，风气初更，学问移於“姚江”，而文章未移於“北地”，犹沿“长沙”旧格者也。</p>
<p>△《北泉集》・（无卷数，副都御史黄登贤家藏本）</p>
<p>明蓝田撰。田字玉甫，号北泉，即墨人。嘉靖癸未进士，官至河南道监察御史。事迹附见《明史・叶应骢传》。当张璁等希旨议大礼，田反覆抗论，凡七上章，受廷杖几殆。复纠劾陈不法事，直声动一时。今集中惟录《劾礼部尚书席书》一疏，不知何故。其他古近体诗及书记、杂文，亦未分卷。考《千顷堂书目》，田有《侍御集》十卷，又《东归唱和》一卷，则此本已非完书，且田生平可传者，在诸谏草，今章疏阙佚，则此本，非菁华所在矣。</p>
<p>△《石比部集》・八卷（江苏周厚鲇家藏本）</p>
<p>明石英中撰。英中字子珍，上海人。嘉靖癸未进士，官刑部主事。是集凡诗三卷，文四卷。英在西曹，以受诬被囚，其《七宣纪梦》及《古乐府》等篇，皆狱中所作，颇磊落有气。尝自评其文，如赤手捕龙蛇，盖才情俊逸，而未能敛才就法者也。</p>
<p>△《飞鸿亭集》・二十卷（两淮盐政采进本）</p>
<p>明吴鹏撰。鹏字万里，秀水人。嘉靖癸未进士，官至吏部尚书。飞鸿亭者，鹏谢事娱老之所，因以名集。《千顷堂书目》作十二卷，此本实二十卷，盖黄虞稷误倒其文也。鹏常使安南，故集中有《征南行》诸篇，其诗文，多应酬之作，未能精汰，後有其孙维贞《跋》，称於奏疏外检得若干首，又云先有状谱之作，今是集俱不载，岂尚有阙佚耶？</p>
<p>△《叶海峰文》・一卷（浙江范懋柱家天一阁藏本）</p>
<p>明叶良佩撰。良佩有《周易义丛》，已著录。《天台志》称：良佩所著，有《海峰堂前稿》十八卷。此册乃天一阁钞本，所载皆杂文，仅四十二页，盖後人所摘录，非其全集也。</p>
<p>△《两崖集》・八卷（湖北巡抚采进本）</p>
<p>明朱廷立撰。廷立有《盐政志》，已著录。是集凡诗四卷，文四卷，其门人兵部尚书刘体乾撰《墓志》，称其学出於“姚江”，而挤之者复出自“姚江”之流。今其文集内推尊王守仁甚至，而诗集中《东邻女》、《西邻妇》二首，详其词意，实有所托讽，意即指所谓挤之者欤？讲学而至相倾轧，不知所讲何学也。</p>
<p>△《水西居士集》・八卷（山东巡抚采进本）</p>
<p>明华钥撰。钥字德启，号水西，无锡人。嘉靖癸未进士，官至兵部郎中。是集诗二卷，文六卷，其诗多庆贺赠答之什，流丽有馀，而深厚不足，其文亦尚未成就。</p>
<p>△《春诗集》・四卷（浙江朱彝尊家曝书亭藏本）</p>
<p>明狄冲撰。冲字仲虚，溧阳人。嘉靖癸未进士，官至南京工部郎中。是集分《未达》、《筮仕》、《南行》、《移滇》、《居筠》、《近游》、《金陵》七稿，其《拟李东阳乐府一百二首》，自谓神似，然全袭原题，篇模句仿，实床上床、屋下屋也。</p>
<p>△《王凤林文集》・四卷、《诗集》・三卷（浙江汪汝栗家藏本）</p>
<p>明王从善撰。从善字承吉，号凤林，襄阳人。嘉靖癸未进士，官吏部考功司主事。是编乃其子之瑞所编，多牵率应酬之作，《千顷堂书目》不著录，殆偶未见欤。</p>
<p>△《中川遗稿》・三十三卷（浙江巡抚采进本）</p>
<p>明王教撰。教字庸之，祥符人，嘉靖癸未进士，官至南京兵部右侍郎。是集乃其子在阡所编，凡赋二卷，古今体诗十三卷，乐章及诗馀一卷，杂文十九卷，前有李濂《序》，称其学窥本原，志在康济，居尝语人曰：“吾赋性蹇拙，词翰诚非所长。”是教平日本不以诗文自命，故所作卷帙虽富，大抵纵笔所之，不甚翦裁结构也。</p>
<p>△《水洲文集》・四卷（两江总督采进本）</p>
<p>明魏良弼撰。良弼字师说，别号水洲，新建人。嘉靖癸未进士，官至礼科都给事中，以劾张璁为所中，削籍归；隆庆初，即家晋太常寺少卿致仕；天启初，追谥忠简。事迹具《明史》本传。是集为南昌刘曰宁所删订，丰城熊剑化为刻於华亭。据其原目，凡《奏议》、《书简》、《语录》、《撰述》、《诗赋》等五卷，附录《碑记》、《行略》一卷。此本佚其第三卷之《语录》与其第四卷之《撰述》，仅存四卷，非完帙矣。原《序》称其学为阳明高弟，建言受杖者三，今《疏稿》具载一二卷中，盖亦刚直之士，词章则非所长也。</p>
<p>△《东游集》・一卷（浙江汪启淑家藏本）</p>
<p>明黄金撰。金号莘溪，莆田人。嘉靖癸未进士，官山东新城县知县。是集即其赴新城时所作，自出京至济南，凡所游历，俱纪以诗，率皆浅易，又间以应酬杂著，若《贺施少府荣膺旌奖序》之类，错载於诗之前後，尤无体例。</p>
<p>△《北海野人稿》・一卷（两江总督采进本）</p>
<p>明黄祯撰。祯字德兆，号“北海野人”，安邱人。嘉靖癸未进士，官至吏部文选司郎中。《府志》称其免官归，日事吟咏，为文力追古作者，与李舜臣齐名，海内谓之李、黄。然明代他书，不甚著李、黄之名，疑《舆记》夸饰之词，未必确也。宋弼山《左明诗钞》，谓祯有《北上》及《户部》、《符台》诸集，是编仅钞存“骚赋”九首，五言古诗数十首，前後无“序”、“跋”，盖非全帙矣。</p>
<p>△《漳俏募》・八卷（两江总督采进本）</p>
<p>明李新芳撰。新芳字元德。别号漳牵潞州人。嘉靖癸未进士，官至监察御史。是集为其门人杨世卿所编。前六卷为“杂文”，後二卷为“诗赋”，以“行状”、“墓志”附於後。其文讲学之作多至三卷，而他文宗旨亦不离乎是，其诗亦濂洛、风雅之派也。</p>
<p>△《端简文集》・十二卷（两江总督采进本）</p>
<p>明郑晓撰。晓有《禹贡图说》，已著录。是编第一卷为《说经》，第二卷为“诗”，第三卷至八卷为“杂文”，第九卷至十二卷为“奏疏”。於奏疏中又分三类，首“淮扬”，次“兵部”，次“刑部”。晓熟谙典故，通达国体，志在经世，於韵语颇不多作，其文亦直抒所见，不以词藻求工，前有万历庚子彭梦祖《序》，称晓著作甚富，殁後惧累畀火，存者未及什一，其孙敬仲始为奂，付梓云。</p>
<p>△《娄子敬文集》・六卷（浙江巡抚采进本）</p>
<p>明娄枢撰。枢字子敬，河内人。嘉靖乙酉举人，官广宗县知县。集中杂著，颇留心经世之学。其《论〈资治通鉴〉》，专以首篇《命晋大夫为诸侯立论》，虽亦有所见，而以此一条遂欲尽《通鉴》之义，未免主持太过。至於《韩延寿、赵广汉考》，《甘陈功罪考》，《唐弃维州考》，则皆人人意中语耳。</p>
<p>△《海樵先生集》・二十一卷（安徽巡抚采进本）</p>
<p>明陈鹤撰。鹤字鸣野，山阴人。案《浙江通志》：鹤，嘉靖乙酉举人，年十七，袭荫绍兴卫百户，非其志也，遂弃官称“山人”，则亦孤僻之士矣。是编赋一卷，古体诗四卷，近体诗九卷，文七卷。隆庆丁卯，其子以世职莅兵粤东，属南海卢梦阳、番禺黎民表校正编次。明自中叶以後，山人墨客，多以诗遨游公卿间，然有才者纤诡，使气者粗疏，体格芜杂，率同一辙。朱彝尊《诗话》称鹤才锋虽钝，而铸词差醇，似比诸家稍胜，考卢梦阳《序》，称其筑室飞来山麓，闭户伏枕，手不释卷，足不下床者七年。盖卷轴较多，故与枵腹拈韵者异也。其绝句颇为清隽，不止彝尊所摘律诗数联，然趁笔而出，往往利钝互陈，视孙一元《太白山人集》，尚未足旗鼓相当焉。</p>
<p>△《长谷集》・十五卷（安徽巡抚采进本）</p>
<p>明徐献忠撰。献忠有《吴兴掌故》，已著录。是集赋一卷，诗三卷，文十一卷。嘉靖甲子，松江府知府袁汝是与其乡士大夫醵金刻之，编次者，其门人董宜阳也。朱彝尊《诗话》称：其诗冲澹无累句，所少者警拔。足为定评。至其《论松江加耗》、《守备》、《钱法》、《水利》诸书，条析利弊，皆颇详悉，在一乡亦足资考核焉。</p>
<p>△《胥台集》・二十卷（浙江汪汝栗家藏本）</p>
<p>明袁鬃。子小妒牢场罚已著录。是编，诗不失体格，而特乏坚苍；文亦俊爽，而酝酿未免少薄。初为其嗣子尊尼所刊，诗文各十卷，题曰《袁永之集》。此本，为万历甲申衡藩所重刊，改题曰《胥台集》，实则一书，故《千顷堂书目》载：《袁永之集》二十卷，注作《胥台集》也。前有左长史郑复亨《序》，言衡府司理张炳忠为字甥，以是集贽於衡王，因为开雕云。</p>
<p>△《赵浚谷集》・十六卷（浙江汪汝栗家藏本）</p>
<p>明赵时春撰。时春有《平凉府志》，已著录。时春素以将略自命，不屑屑以诗文名，然《明史》本传，称其读书善饧牵文章豪肆，与唐顺之、王慎中齐名。今观其诗文，多慷慨自喜，不可拘以格律，胡松《序》所谓秦人而为秦声，亦其风气然也。然则史所谓文章豪肆者，长短俱在是矣。是集诗六卷，文十卷，皆编年而不分体。徐阶《序》称十六卷，与此集合。李开先《序》，则谓诗六卷，文九卷，凡十五卷。续有作者，当续入之。盖开先《序》在嘉靖乙丑，而阶《序》在万历庚辰。时春没後十五年，又有所续入也。</p>
<p>△《别本浚谷集》・十七卷（安徽巡抚采进本）</p>
<p>明赵时春撰。此本凡诗二卷，赋及杂文十五卷，有其甥周鉴《序》。《明史・艺文志》载，《时春集》作十七卷，即据此本也。</p>
<p>△《愀谘「濉贰ざ十卷（浙江孙仰曾家藏本）</p>
<p>明龚用卿撰。用卿字鸣治，怀安人。嘉靖丙戌进士第一，官至南京国子监祭酒。是编：首赋，次词，次诗，次杂文。考古人以词为诗馀，今编入诗前，殊乖体例，所作亦大抵馆阁体也。</p>
<p>△《东汇诗集》・十卷（两江总督采进本）</p>
<p>明吕希周撰。希周字师旦，崇德人。嘉靖丙戌进士，官至通政使。是集编於嘉靖甲寅，其子端甫《志》云：“始自乙酉，迄今甲寅，共诗一千二百八十九首。呈於太保东湖公，欣然命付之梓。”东湖，陆炳别号也，为希周门人。朱彝尊《诗话》云：“东汇於诗，亦沾沾自喜，其集不甚传。”由其子请论定於陆武惠也，同里曹秋岳侍郎，集明三百年名公手迹，装潢成册，多至七百家，《东汇杂诗》在焉：比集中所载者较胜。今详端甫《志》，希周家居至甲寅尚无恙，曹溶所集，当是其甲寅以後诗欤？</p>
<p>△《陆篑斋集》・十卷、《外集》・二卷（礼部尚书曹秀先家藏本）</p>
<p>明陆霭钭。霭钣小扼裾杂著》，已著录。是集为郁天民所编，外集二卷，则附录“诰敕”、“志状”，及“赠送”、“诔奠”之文，与士民颂德之作也。徐阶志其墓，称霭疃潦槌芪章句，尝曰：人心与事物不相离，舍事物而徒求诸心者，禅学也。逐事物而不求诸心者，俗学也。故集中有《〈传习录〉存疑》，不附和陆学；又有《〈诗传〉存疑》，亦不尽墨守朱学。持论可谓笃实，诗文则多近质朴，盖非所留意云。</p>
<p>△《田叔禾集》・十二卷（浙江汪汝栗家藏本）</p>
<p>明田汝成撰。汝成有《炎徼纪闻》，已著录。其全稿本名《豫阳集》，亦名《杨园集》。此集乃汝成晚年令其子艺蘅所编，凡诗文三百六十九首，五十以後所作，均不在是焉。汝成归田後，盘桓湖山，搜剔名胜，殊以风流自赏，其诗律队仗修整，颇自娟娟秀出，然使逢大敌，则未足相当，文体亦颇伤平易。</p>
<p>△《玩芳堂摘稿》・四卷（两江总督采进本）</p>
<p>明王慎中撰。慎中有《遵岩文集》，已著录。此本乃嘉靖中江陵曹忭以御史巡按江西，取箧中所有慎中之文，校而刻之，仅一百首，故以摘稿为名。</p>
<p>△《江午坡集》・四卷（江西巡抚采进本）</p>
<p>明江以达撰。以达字于顺，号午坡，贵溪人。嘉靖丙戌进士，官至湖南提学副使（案《千顷堂书目》作福建提学，误。福建去湖广颇远，不至忤楚藩也），以忤楚藩系狱。後放归，病卒。《明史・文苑传》，附见《王慎中传》中。朱彝尊《静志居诗话》曰：“午坡以北地文，出庐陵、眉山之上。”又谓：“昌黎诗不逮文，尚染习气”云云。今考其语，见集中所载《张东沙集序》。然其《与霍渭崖论文书》云：模形者神遗，斫句者气索，景会者意脱，蕊繁者ぼ衰。譬诸画地为饼，以饣炎则难；刻木为人，束之衣冠，与之酬色笑，而施揖让则不可。其於正、嘉之时，剽窃摹拟之病，又未尝不知之，而趋向如是，何耶？</p>
<p>△《刍荛录》・二十卷（江苏周厚鲇家藏本）</p>
<p>明冯恩撰。恩字子仁，华亭人。嘉靖丙戌进士，官南京监察御史，以疏论张璁、汪钅宏、方献夫三人，下狱拟死。其子行可，刺血书疏请代死，谪戍雷州。越六年赦归。隆庆初，进大理寺丞，致仕，事迹具《明史》本传。是集凡文十五卷，诗五卷。恩为行人时，尝奉命劳两广总督王守仁，因从王守仁讲学。故其诗文得守仁馀绪为多，其最得名者，在《嘉靖壬辰彗星见应诏陈言》一疏；其被祸也，盖坐以上《言大臣德政律》，固非其罪。然恩为御史，抨击权奸，是其职也。至於所不抨击者，置之不论可矣。乃一一胪举所长，类乎荐牍。是既欲有所退，又欲有所进，卿相之简擢，台谏操之矣，此亦愤激一决，不暇择言。既乖政体，又授议者以间也，且称礼部尚书夏言、多蓄之学，不羁之才，驾驭任之，庶几救时宰相；礼部右侍郎顾鼎臣，警悟疏通，不局偏长，器足任重。核以二人本传，亦皆不确。盖其忠鲠之气，足贯金石，而立言则不必尽当，是固当分别观之者耳。</p>
<p>△《少泉集》・三十三卷（浙江孙仰曾家藏本）</p>
<p>明王格撰。格字汝化，京山人。嘉靖丙戌进士，改庶吉士，出为分巡河北道按察司使佥事。世宗南巡，坐行宫火，杖黜；隆庆初，授太仆寺少卿，致仕。《明史・文苑传》附见《王廷陈传》末。《千顷堂书目》载：格《少泉集》十卷。今考此本，凡《诗选》十卷，《诗续选》八卷，《诗新选》六卷，《文选》五卷，《续文选》四卷，共三十三卷。黄虞稷盖仅得其诗选著录也。朱彝尊《静志居诗话》称，其信口矢笔，合作者寡。今考王世贞《序》云：公於意非不能深，不欲使其淫於诗之外；於象非不能极，不欲使其游於见之表；才不可尽，则引矩以囿之；乱不胜靡，则为质以御之。详其语意，殆亦微词也欤？</p>
<p>△《显文草》・四卷（两江总督采进本）</p>
<p>明苏套。逃小动徐顾鲇铩罚已著录。是编，乃其文集也。原分四卷，每卷又自分上下，词多骈丽，规仿文选，而真气不足以充之，在七子派中，又为旁支矣。</p>
<p>△《显集》・十卷（山东巡抚采进本）</p>
<p>明苏套。此编乃其诗集，大旨宗李攀龙之说，不肯作唐以後格，而亦不能变唐以前格，故音节琅琅，都无新意。</p>
<p>△《岳闶集》・五卷（直隶总督采进本）</p>
<p>明岳伦撰。伦字闶，怀安卫人，嘉靖丙戌进士，官至工部郎中，卒赠太常寺少卿。是集文三卷，诗二卷，附以其子《鲁讼冤疏》。案：集中最著之文，莫若《劾张璁、桂萼疏》。“疏”後，附世宗谕旨曰：“张璁著回家省改；桂萼革去散官，以尚书致仕。”然考璁、萼本传，璁之罢也，一由给事中陆粲，再由御史谭绩、端廷赦、唐愈贤，三由魏良弼、秦！］嘀罢也，独由给事中陆粲。不见有伦劾罢二人之事，与史传绝不相符，疑以传疑可矣。</p>
<p>△《金陵览胜诗》・一卷（浙江范懋柱家天一阁藏本）</p>
<p>明章恩撰。恩字元之，山阴人。是集，刻於嘉靖丙戌，皆五七言近体，多题咏名胜之作，其所列古迹，如桃花小岘及虎距关，皆志乘所未载，然才力稍弱，尚未足以摹写江山。</p>
<p>△《别本罗念芳》・十三卷（浙江汪汝栗家藏本）</p>
<p>明罗洪先撰。洪先有《冬游记》，已著录。是编，为嘉靖癸亥其同年滁阳胡松所刻。凡“书”二卷，“杂著”一卷，“序记”、“传状”、“铭”、“表”，各一卷，“祭文”及“杂文”二卷，“古、律诗”二卷，盖初刊之本，非其全帙也。</p>
<p>△《松溪集》・十卷（两淮盐政采进本）</p>
<p>明程文德撰。文德字舜敷，永康人。嘉靖己丑进士，官至吏部左侍郎，掌詹事府。调南京工部右侍郎，疏辞忤旨，除名归。万历中，追赠礼部尚书，谥文恭。事迹具《明史・儒林传》。是集第一卷，为对策、讲章，二卷为颂及古体诗，三卷为今体诗，四卷为奏疏、表，五卷为书，六卷为序，七卷为记、跋，八卷为祭文，九卷为传、志铭，十卷为杂著。诗非所长。奏疏内如《赈济疏》，所条陈便宜诸事，颇切明季时政之弊；又所奏《郊坛事例》，皆《明史》各志及《明会典》、王圻《续通考》所未载。考文德自述，谓私淑王子，盖亦讲良知之学者。如《寄诸生书》，称今古圣贤之道，不违其心；《复王畿书》，谓全真返初，以求放心；《跋阳明文录》，谓明德新民，无外无内之疑於禅者，非是。皆不免於回护。至其《论学》云：学问之道，必先立志，志既立，则行有定茫格致诚正，戒惧慎独，别其涂辙，学问思辩，自不容已，是尚知以躬行实践为归。史称文德初从章懋游，後乃从王守仁，故与王畿辈之涉於禅悦者，差少异耳。</p>
<p>△《程文恭遗稿》・三十二卷（浙江巡抚采进本）</p>
<p>明程文德撰。此集二十二卷以前，皆文；二十一卷以後皆诗。较《松溪集》为赅备，然体格则一也。</p>
<p>△《周汉中集》・四卷（内府藏本）</p>
<p>明周显宗撰。显宗字子考，濮州人。嘉靖己丑进士，官至汉中府知府。是集前三卷为自酶澹皆所著诗词、杂文；後一卷为《感寓录》，则随笔、蚣且病Ｊ不入格，《感寓录》亦多杂禅语，以空悟为宗。</p>
<p>△《南北奉使集》・二卷（浙江汪启淑家藏本）</p>
<p>明唐顺之撰。顺之有《广右战功录》，已著录。是编：一为《北奉使集》，乃其以职方郎中出核蓟镇兵籍时所作；一为《南奉使集》，乃视师江浙所作。两集俱载其筹边剿寇之事，先敕谕，次题疏，次启颍次诗篇，前後皆无“序”、“跋”。</p>
<p>△《陈后冈诗集》・一卷、《文集》・一卷（浙江巡抚采进本）</p>
<p>明陈束撰，束字约之，鄞县人。嘉靖己丑进士，官至河南提学副使。事迹具《明史・文苑传》。束与唐顺之为同年，共倡为初唐、六朝之作，以矫李、何之习，而所学不逮顺之。又自翰林改礼部主事，迨复官编修，旋即外调，恒忽忽不乐，年仅三十馀而卒，文章亦未成就。故顺之终以古文鸣，而束无称焉。诗集为顺之所编，皆嘉靖甲午、乙未、丁酉三年之作，其馀仅寥寥数首。文集为张时彻所刊，分京、楚、闽、洛四集，以居官之地名之。初刻於蜀中，又刻於吴郡。此本乃万历中，其同邑林可成所校刊也。</p>
<p>△《燕诒录》・十三卷（两江总督采进本）</p>
<p>明孙应奎撰。应奎字文卿，号蒙泉，馀姚人。嘉靖己丑进士，官至右副都御史，总理河道，後左迁山东布政使。《明史》附见建阳《孙应奎传》，而以馀姚孙应奎别之。盖与《胡松传》中附载绩溪胡松，均以同姓名合传也。是集，前三卷，皆忆言，其语录也；次书二卷，文二卷，诗三卷；次《河南存稿》二卷，《林居续稿》一卷，则诗文杂编焉。应奎受业於王守仁，讲良知之学，初官礼科给事中，疏劾汪钅宏，颇有直声。然其著作，则自成其为讲学家之诗文而已。</p>
<p>△《胡庄肃集》・六卷（安徽巡抚采进本）</p>
<p>明胡松撰。松有《滁州志》，已著录。是集，惟第二卷末附载诗赋，馀俱杂著。考《明史》本传，松初以礼部郎，任山西提学副使，上边务十二事，帝嘉其忠恳，进左参政。巡抚江西时，会讨广东寇张琏，又援闽破倭，功绩甚伟。然其经世之文，惟《答翟中丞边事书》及《厚蓄》、《实塞》、《防边》、《制蛮》四篇，颇见谋略。馀皆不载集中，岂别有奏议集欤？其中《格物解》，谓心外无事，事外无心，盖从事於姚江之学者，其功名亦略相仿佛焉。卷首有凌约《东游稿序》，邬宗源、赵大纲《南浮稿序》，徐献忠《西游集序》，田汝成、徐渭《浙垣稿序》，殆各集别有专本，此其汇而刻之者也。</p>
<p>△《别本胡庄肃集》・八卷（山东巡抚采进本）</p>
<p>明胡松撰。是集凡文六卷，诗二卷，与六卷之本稍有增删，而大致相同。</p>
<p>△《鹤田草堂集》・十卷（浙江巡抚采进本）</p>
<p>明蔡愠套。愠套趾嘀，临海人。嘉靖己丑进士，官至刑部尚书。是集，诗三卷，文七卷。愠痰蓖酢⒗钍⑿兄时，独无摹拟剽窃之习，可谓不转移於风气。然根柢颇薄，亦不能自树一帜。</p>
<p>△《熊南沙文集》・八卷（浙江汪汝栗家藏本）</p>
<p>明熊过撰。过有《周易象旨决录》，已著录。是集，乃隆庆戊辰其门人严清所刻。前四卷为疏、序、书、记，後四卷为题跋、引传、碑铭、祭文、杂著。过留心经学，其文章亦列名八才子中，然集中诸作，大抵应酬之文也。</p>
<p>△《环溪集》・六卷（两江总督采进本）</p>
<p>明沈恺撰。恺有《夜灯管测》，已著录。是集皆所著杂文，乃其门人任子龙所编。前有徐阶《序》，题曰《凤峰杂集序》。又有文徵明《序》，亦题曰《凤峰子诗稿序》。疑今名为後来所追改，而又佚其诗集欤。考《千顷堂书目》，别载《环溪集》二十六卷，则此非其全也。恺文章颇尚古雅，不肯作秦、汉以下语，而模仿太甚，遂与“北地”同归。</p>
<p>△《闲居集》・十二卷（两江总督采进本）</p>
<p>明李开先撰。开先有《中麓画品》，已著录。是集诗四卷，文八卷，皆归田後所作。其《自序》谓：年四十罢归田里，既无用世之心，又无名後之志，作不必工，信口直写，名其集曰《闲居》，以别居官时苦心也。嘉靖初，开先与王慎中、唐顺之、熊过、陈束、任瀚、赵时春、吕高，称八才子。其时慎中、顺之，倡议尽洗李、何剽拟之习，而开先与时春等复羽翼之。然开先雅以功名自负，既废以後，犹作《塞上曲》一百首，以寓其志。又末卷有《苏息民困或问及颜神事宜》，《銮私议》、《漯议》诸篇，亦尚汲汲於经世，不甚争文苑之名。故所作随笔挥洒，一篇或至数千言。其诗亦往往叠韵至百首，其持论确於李、何，而终不能夺李、何之坛坫，盖有由矣。</p>
<p>△《蔡可泉集》・十五卷（浙江巡抚采进本）</p>
<p>明蔡克廉撰。克廉字道卿，晋江人。嘉靖己丑进士，官至户部尚书。其文每篇皆系以时地，末缀以各体诗及案牍之文。万历初，其子应龙、应麟录而梓之。克廉少与乡人王慎中齐名，而其文乃远不及慎中。苏觥缎颉烦疲嚎肆秉枢执钺时，慎中已ㄣ伏故园，日寻欧、曾之绪，而克廉方锐意事功。论者谓慎中“阒寂邱园，故文独工”云云。是当时已有定评矣。</p>
<p>△《端肃公集》・十卷（山东巡抚采进本）</p>
<p>明葛守礼撰。守礼字与立，德平人。嘉靖己丑进士，官至左都御史，谥端肃。是集凡文九卷，诗一卷，邢侗为之《序》。</p>
<p>△《知白堂稿》・十四卷（浙江孙仰曾家藏本）</p>
<p>明翁溥撰。溥字德宏，诸暨人。嘉靖己丑进士，官至南京刑部尚书，谥荣靖。是集乃其门人金元立、潘季驯所编。凡诗六卷，杂文八卷，其中奏疏十五篇，乃巡抚江西及为吏科时所上，皆无关大计，其馀亦大抵应酬之作。</p>
<p>△《张静思文集》・十卷、《附录》・二卷（江苏巡抚采进本）</p>
<p>明张选撰。选字舜举，无锡人。嘉靖己丑进士，授萧山知县，擢户科给事中。会太庙偌溃世宗遣勋臣代行礼，选抗疏力谏，廷杖，削籍。隆庆初，复原官，终於通政司参议，事迹具《明史》本传。是集乃其曾孙缵曾所编，凡文九卷，诗一卷，其末二卷，则附录居官政绩，及“碑铭”、“小传”也。</p>
<p>△《氵交滨集》・十卷、《附录》・二卷（直隶总督采进本）</p>
<p>明蔡ψ。τ小躲呓槐跤锫肌罚已著录。是集为其门人李登愕人编，凡文六卷，诗四卷，铭赞之类附於诗末；附录二卷，则其朋友赠答与门人称颂之作也。υ缡φ娑ㄕ劈樱入仕後师朝邑韩邦奇、增城湛若水。平居务讲学，立朝务气节，文章盖非所长云。</p>
<p>△《崔笔山文集》・十卷（安徽巡抚采进本）</p>
<p>明崔涯撰。涯号笔山，太平人。嘉靖己丑进士，官至监察御史。是集自一卷至七卷，为“奏疏”及“杂著”，八卷为“古、今体诗”，九卷为《虎异》，十卷为《鹊异》，两卷之末，各附以颂德诗文。涯在当时有伉直声，而文章非其所长，诗尤不入格，所谓“虎异”者，涯巡视山西时，有虎自入神庙，为人所殪；“鹊异”者，涯巡视福建时，有叶氏为奴所杀，凭鹊以诉冤。涯皆自纪其事，而所属缙绅各歌颂之，因汇刊集後。昔猛虎渡河，刘宽以为偶然，而涯乃以恍惚之事，引为己功，人之度量相去，盖不可道里计矣。</p>
<p>△《环碧斋诗集》・三卷、《尺牍》・三卷（浙江孙仰曾家藏本）</p>
<p>明祝世禄撰。世禄有《环碧斋小言》，已著录。《西江志》称其工诗善草书，谈理独抒心得，今观其诗，格调颇伉爽，而简汰未严，尺牍更开三袁一派矣。所谓谈理独抒心得者，殆即指《小言》，已订正於杂家类中，兹不具论焉。</p>
<p>△《司勋文集》・八卷（两淮盐政采进本）</p>
<p>明罗虞臣撰。虞臣字熙载，广东顺德人。嘉靖己丑进士，官吏部稽勋司主事。事迹附见《明史・刘世毅传》。虞臣以初任刑部主事，提牢时，宽假张延龄，为大猾刘东山所讦，下狱拷掠，斥为民；既归，结庐山中，读书纂述，年仅三十五而卒。然其他著作不传，惟是集存。其平生不屑为诗赋，故集中皆散体之文，自六卷以下，则采录所作家乘以足之，惟以《中官传》六七篇参杂其间耳。其文疏快有气，然皆率其才气，纵笔一往，未能范以法度也。冼桂奇《序》，以司马迁拟之，谈何容易乎！</p>
<p>△《五岳山人集》・三十八卷（江苏巡抚采进本）</p>
<p>明黄省曾撰。省曾有《西洋朝贡典录》，已著录。是集凡赋诗十八卷，杂文二十卷。王世贞《序》称：其古今体诗，皆出自六代、三唐，於他文亦推许甚至。及其为《艺苑卮言》，则云勉之诗如假山，虽尔华整，大费人力。朱彝尊《静志居诗话》亦谓其诗品太庸，沙砾盈前，无金可采。今观其集，两家之说不虚矣。中第二十卷为《客问》四十章，二十一卷、二十二卷为《拟诗外传》，二十三卷为《黄氏家语》，明人亦摘出别行。其客问、杂论、物理，多臆揣之说，《拟诗外传》，未免优孟衣冠，至《家语》创立篇名，俨同孔氏，抑又僭矣。</p>
<p>△《蓉山集》・十六卷（江西巡抚采进本）</p>
<p>明董燧撰。燧字兆时，蓉山其号也，临川人。嘉靖辛卯举人，官至南京刑部郎中。燧少从王艮、聂豹讲良知之学，是集自首卷至六卷，皆其问答会语，七卷至十卷为诗，十一卷至十六卷为杂文。</p>
<p>△《孔文谷诗集》・十四卷（山西巡抚采进本）</p>
<p>明孔天允撰。天允字汝锡，号文谷，又号管涔山人，汾州人。嘉靖壬辰进士第二，於故事当授编修，以藩戚，外补陕西提学佥事，官至浙江布政司参政。朱彝尊《静志居诗话》云，管涔山人如新调鹦鹉，虽复多言，舌音终强，盖深不取之。此集为同安洪朝选所刻，内《履霜集》一卷，《泽鸣稿》一卷，《渔嬉稿》以编年为次，自隆庆丁卯至万历戊寅十二年所作，分十二卷，校以浙江采进之本，佚阙尚多，非其完帙。考《千顷堂书目》，亦载《天允诗集》十四卷；则黄虞稷所见，即此本矣。</p>
<p>△《孔文谷文集》・十六卷、《续集》・四卷、《诗集》・二十四卷（浙江巡抚采进本）</p>
<p>明孔天允撰。此本较其家刻，多文集二十卷，而诗则惟有《履霜集》、《渔嬉稿》、《阙泽鸣稿》一卷，所作《霞海》篇，亦不在其中。相其诗集版式，盖随作随刻，故传本多少不定也，焦摺豆史经籍志》，载《天允集》仅三卷，是即多所续增之明验矣。</p>
<p>△《霞海篇》・一卷（浙江巡抚采进本）</p>
<p>明孔天允撰。是编乃其督学浙江时，案临台州所作，故以《霞海》为名，凡诗三十四首，力摹“三谢”而未成。如《望司成程公诗》起句曰：“瞻涂ㄕ来旌，邂逅欣遽斯。”以“ㄕ”字为“引领而望”之意，是不止札闼鸿休矣。</p>
<p>△《躺轿募》・十卷、《诗集》・四卷（江苏周厚鲇家藏本）</p>
<p>明冯汝弼撰。汝弼有《躺皆蛹恰罚已著录。其官工科给事中时，论劾汪钅宏罪状，直声震动一时。其人足以不朽，其诗文则以人见重，非以词章传也。</p>
<p>△《粤台稿》・二卷（两江总督采进本）</p>
<p>明谢少南撰。少南字与槐，上元人。嘉靖壬辰进士，官至河南布政司参政。是集乃其提学广西时所作，诗与文各一卷，诗尚不失清拔，文则未之逮也。《千顷堂书目》别载少南《河垣稿》一卷，《谪台稿》一卷，今未见传本，疑其佚矣。</p>
<p>△《序芳园稿》・二卷（浙江巡抚采进本）</p>
<p>明赵伊撰。伊字子衡，平湖人。嘉靖壬辰进士，官至广西按察司副使。是集为其甥沈懋孝所选，附以刘子伯批点，其诗时有清脱之致，而酝酿未深。</p>
<p>△《菲泉存稿》・八卷（浙江汪汝栗家藏本）</p>
<p>明来汝贤撰。汝贤字子禹，萧山人。嘉靖壬辰进士，官至礼部主事。是集凡诗二卷，文六卷。末附许应元所撰《墓志》及姜宝所撰《诬枉记》，盖汝贤由丹阳知县，行取入都後，同僚谮其受金，为巡按御史所论劾，故作此以辩之。宝，即汝贤之门人也。《千顷堂书目》载此集作十六卷，疑或有《续集》而佚之。至云汝贤字汝禹，则“汝”字传写误耳。</p>
<p>△《洛原遗稿》・八卷（浙江汪汝栗家藏本）</p>
<p>明白悦撰。悦字贞夫，武进人。嘉靖壬辰进士，官至江西按察司佥事。悦为尚书昂之孙，家世鼎贵，而独刻意学诗，句调华赡，神理颇清，视当时襞积者，差胜，特格律未能变化，往往雷同。</p>
<p>△《蒋道林文粹》・九卷（两江总督采进本）</p>
<p>明蒋信撰。信有《道林诸集》，已著录。是集，为其门人姚学闵所编。其文不事华藻，惟直抒胸臆，期於明畅而止。盖信尝从王守仁於龙场驿，後又从湛若水游，所重惟在於讲学耳。</p>
<p>△《巾石遗编》・一卷（江西巡抚采进本）</p>
<p>明吕怀撰。怀有《周易卦变图传》，已著录。据《千顷堂书目》所著，《巾石类稿》本三十卷，是集不知何人所编，皆掇拾於残剩之馀，寥寥数篇，不成卷帙，疑原本散佚，此或其子孙所录存也。</p>
<p>△《闵午塘诗集》・七卷（浙江巡抚采进本）</p>
<p>明闵如霖撰。如霖字师望，号午塘，乌程人。嘉靖壬辰进士，官至南京礼部尚书。是集为其门人吏部侍郎姚宏谟所编，诗多应酬之作，虽清圆而乏骨力，古体尤不擅长。《千顷堂书目》载，《午塘集》十六卷，殆尚有文集九卷，而佚之欤。</p>
<p>△《冰玉堂缀逸稿》・二卷、《兰舟漫稿》・一卷、附《二馀词》・一卷（浙江孙仰曾家藏本）</p>
<p>明陈如纶撰。如纶字德宣，号午江，太仓人。嘉靖壬辰进士，官至福建布政司参议。文集为其子谦亨等所编，初稿本十卷，以弗戒於火，稿尽亡。谦亨搜求残剩，缉为二卷，故题曰《缀逸》。其诗别名《兰舟漫稿》，为如纶所自编，乃嘉靖甲辰服阕，补江西按察司佥事时，途中所作。其诗馀别名《二馀词》，亦如纶自编，二馀者，如纶别号也。</p>
<p>△《包侍御集》・六卷（江苏周厚鲇家藏本）</p>
<p>明包节撰。节有《陕西行都司志》，已著录。是编，前二卷为《台中稿》，官御史时作；後四卷为《湟中稿》，戍庄浪时作。二编皆兼载诗文。节尝谓《文苑英华集》可以续《昭明文选》，因辑《苑诗类选》三十卷，故所作纤丽为多，大抵皆取材於是也。</p>
<p>△《承启堂稿》・二十九卷（浙江巡抚采进本）</p>
<p>明钱薇撰。薇字懋垣，海盐人。嘉靖壬辰进士，官至礼科给事中。隆庆初，赠太常寺少卿，事迹具《明史》本传。是集，乃其门人严从简所编，凡“诗”七卷，“文”二十卷，附录“志铭”、“行状”、“墓表”、“传诔”一卷，末一卷，则其曾孙嘉徵“二疏”，并“行状”、“志铭”也。嘉徵字孚千，天启辛酉副榜贡生，官松溪县知县，尝劾魏忠贤十大罪。其疏，为世所传云。</p>
<p>△《自知堂集》・二十四卷（浙江汪汝栗家藏本）</p>
<p>明蔡汝楠撰。汝楠有《说经蚣恰罚已著录。是集诗七卷，文十七卷，其门人朱炳如所编。《明史》称汝楠初喜文章，从王慎中、唐顺之、高叔嗣、顾、皇甫氵孝兄弟游；中年复好讲学，与邹守益、罗洪先相善。诗格遂渐颓唐，颇有寿陵馀子，失其故步之讥。然汝楠才地本不足雁行王、唐诸人，亦不尽系於讲学之後，荒废吟咏也。</p>
<p>△《泾林集》・八卷（江苏周厚鲇家藏本）</p>
<p>明周复俊撰。复俊有《东吴名贤记》，已著录。是集一名《六梅馆集》，凡诗三卷，杂文五卷，其诗皆有杨慎评语。据其孙元餍摇栋稀罚盖慎戍隳现时，与复俊遇於仙屯阝草堂，剧谈七昼夜，因为评定其诗。一梓於蜀中，再梓於玉田，後编入全集，评亦遂仍其旧云。</p>
<p>△《龙全集》・二十卷（两江总督采进本）</p>
<p>明王畿撰。畿字汝中，号龙，山阴人。嘉靖壬辰进士，官至兵部武选司郎中，事迹具《明史・儒林传》。畿传王守仁良知之学，而渐失其本旨。如谓：虚寂微密，是千圣相传之秘，从此悟入，乃范围三教之宗。又谓：佛氏所说，本是吾儒大路，是不止阳儒而阴释矣。故史称其杂以禅机，亦不自讳。《史》又载：“畿尝言学当致知见性而已，应事有小过，不足累。”故在官不免干请，以不谨斥。盖王学末流之恣肆，实自畿始。《明史》虽收入《儒林传》，而称士之浮诞不逞者，率自名龙弟子云云。深著其弊，盖有由也。是集为其子应斌、应吉所编，凡语录八卷；书序、杂著、记说，共九卷；诗一卷；祭文、志状、表传二卷。其门人萧良Э之，丁宾又为重镌，而益以《大象义述》一卷，传志、祭文一卷。</p>
<p>△《龙语录》・八卷（浙江巡抚采进本）</p>
<p>明王畿撰。是编虽名语录，实即畿之文集，前有李贽《序》，谓之《龙集抄》，盖又经贽所品定也，合是二人以成此书，则书可知矣。</p>
<p>△《王侍御集》・七卷（浙江巡抚采进本）</p>
<p>明王瑛撰。瑛字汝玉，无锡人。嘉靖壬辰进士，官至监察御史。是编，为其子鸿胪寺主簿同纤刊，盖欧大任所选定。前二卷为古体，後五卷为近体。前有《小传》，亦大任所作，末有崔铣《两巡纪行稿》，《跋》一篇。两巡者，一出理北直隶、山东、河南马政，一巡按福建也。集中无此标目，盖其诗已散入集中，铣《跋》无所附丽，故缀於後。郑启谟《序》题曰：《石沙漫稿》，亦与此本标题不同，则瑛世居石沙山，初以名集，同细奶饨衩也。</p>
<p>△《少峰草堂诗集》・一卷（浙江巡抚采进本）</p>
<p>明林应亮撰。应亮字熙载，侯官人，人瑞翁春泽子也。嘉靖壬辰进士，官至户部右侍郎，总督仓场。是集，《千顷堂书目》作二卷，此本仅一卷，其诗皆沿七子之派。</p>
<p>△《寒屯阝集》・四卷（浙江汪启淑家藏本）</p>
<p>明苏志皋撰。志皋字德明，别号寒屯阝，固安人。嘉靖壬辰进士，官至副都御史。此集凡诗二卷，杂文二卷，有汪来《後序》，称其尚有《巡抚奏议》十八卷、《译语》、《画跋》、《恒言》，各一卷，今并不传。</p>
<p>△《东白草堂集》・四卷（两江总督采进本）</p>
<p>明顾存仁撰。存仁有《太仆寺志》，已著录。是编诗，分四集，每集一卷。曰《使蜀初编》，存仁为给事中时作；曰《居庸内编》，曰《居庸外编》，曰《居庸别编》，存仁编管保安时作。《别编》末，《答罗太史》韵十首，自记作於吴中，盖当隆庆改元，存仁将起用时也。朱彝尊《静志居诗话》称其建言，受杖，起草时鬼近榻前，诘旦鸦鸣户上，无所畏缩，其劲直如是。故其诗亦称心而谈，罕锻炼之功云。</p>
<p>△《期斋集》・十四卷（江苏巡抚采进本）</p>
<p>明吕本撰。本字汝立，号南渠，又号期斋，馀姚人。初冒姓李，晚乃归宗。嘉靖壬辰进士，官至武英殿大学士，谥文安。本在位不久，即遭忧以归，遂不复出，家居数十年，以亭馆花竹之胜，擅名一时。是编，诗四卷，文十卷，为其子礼部主事元所编，大抵应酬之作，仍沿台阁之体。</p>
<p>△《璞冈集》・三卷（浙江孙仰曾家藏本）</p>
<p>明马汝彰撰。汝彰字存美，璞冈其号也，汲县人。嘉靖壬辰进士，官至隳嫌也颊使。是编，乃汝彰所自编。垂没之时，其友人阴秉儆刻之，汝彰不可；汝彰没，其嗣子绳祖与其婿阮承谦始刻之，而秉傥之《序》，其始末具载《序》中。凡文一卷，诗一卷，诗馀一卷，皆不擅长。盖其友、其子、其婿，均不及汝彰之自知也。</p>
<p>△《许水部稿》・三卷（浙江汪汝栗家藏本）</p>
<p>明许应元撰。应元字子春，钱塘人。嘉靖壬辰进士，官至广西布政使。是集乃应元官夔州知府时所自刊。以皆官郎署时所作，故仍以水部名集，凡诗一卷，文二卷。</p>
<p>△《元光漫稿》・五卷（浙江巡抚采进本）</p>
<p>明李徵撰。徵字诚之，湖广桃源人。嘉靖壬辰进士，官至布政司参议。归田後结庐於元光洞，因以名集。其於律诗题曰“八句”，而不名律诗；於绝句题曰“四句”，而不名绝句。为唐、宋诸集，未见之例。诗多出韵，又不合洪武正韵，亦不知何说也。前《序》称六卷，而其书实止五卷，後馀一页，盖残阙之本，故今以五卷著录焉。</p>
<p>△《荩心堂集》・二卷（浙江范懋柱家天一阁藏本）</p>
<p>明王尚文撰。尚文字宝江，真定人。嘉靖壬辰武进士，累官福建总兵官，挂征蛮将军印，都督同知。明万历戊寅，广西桂林、柳州，苗犭童煽乱，马平犭童韦王朋率东瓯，大产诸蛮，攻掠屯阝落，尚文剿平之。是书所载，只当时奏疏、蚱簦附以赠言、寿序之类。故标题《荩心堂集》，而以《征蛮纪略》为子目。然韦王朋与堡兵争斗之由，及要挟东瓯大产诸蛮事实，书中多不一叙，又十寨先後分合开设事宜，亦未能备载，均不及《明史・土司传》，及《广西通志》之详实。非纪事之书，与纪略之名，殊不相应。今从其总名，仍题曰《荩心堂集》，存其目於《集部》，庶不失实焉。</p>
<p>△《白闵椒考》・二卷（浙江汪汝栗家藏本）</p>
<p>明高应冕撰。应冕字文中，仁和人，嘉靖甲午举人，官光州知州。是集，序、记、杂文，凡八十七篇，中如《游闲公子》、《白阆壬》、《羲皇上人诸传》、《虞秦对曹交篇》诸文，大抵构虚托喻，游戏笔墨。惟《纵囚一辨》，差为有见云。</p>
<p>△《求志斋言草》・三十卷（两淮盐政采进本）</p>
<p>明陈瀚撰。瀚号龙岳，秀水人，嘉靖甲午举人，官至廉州府知府。是集兼载诗文，词颇质实，而微嫌钝置。前有薛侨《序》，称所著学论十篇，尤其平日所自得。今在第十七卷中。然皆宋儒所常言，无所阐发也。</p>
<p>△《孙文恪集》・二十卷、《附录》・一卷（两江总督采进本）</p>
<p>明孙升撰。升字志高，馀姚人，燧之子也，嘉靖乙未进士，官至南京礼部尚书。是集，文十四卷，诗六卷，其子钅龙等所编。有《与人论诗文书》云：李空同步武古人，学李譬则燕途入秦，车辙所历，可循而至。又云：空同与何大复辩论，诋其好词乖法之失。何氏亦尝诋李，谓其作疏卤，间涉於宋。总之，负气求胜，各不相下。观於是言，可以知其瓣香所在矣。附录一卷，乃其继室杨文俪作。文俪，仁和人，工部员外郎应獬之女。诸子成进士者四人；钅龙，铤、钅广皆至尚书，钅宗至太仆寺卿，皆文俪教之。盖有明一代，以女子而工科举之文者，文俪一人而已。诗其馀事也。</p>
<p>△《西野遗稿》・十四卷（两江总督采进本）</p>
<p>明李玑撰。玑字邦在，号西野，丰城人，嘉靖乙未进士，官至南京礼部尚书。是集，前有何钅堂《序》，称玑文稿多毁於火，仲孙自茂掇拾其仅存者，裒为五帙授梓。此本多至十四卷，又崇祯中，其曾孙九畴所刻也。凡文十卷，诗三卷，杂著一卷，诗中以古体与五言古风，分为二目，殊乖体例。</p>
<p>△《文肃集》・二十三卷（两江总督采进本）</p>
<p>明赵贞吉撰。贞吉，字孟静，内江人。嘉靖乙未进士，官至文渊阁大学士，谥文肃。事迹具《明史》本传。是集，凡诗六卷，文十七卷。贞吉学以释氏为宗，姜宝为之《序》曰：今世论学者，多阴采二氏之微妙，而阳讳其名，公於此能言之，敢言之，又讼言之、昌言之，而不少避忌。盖其所见真，所论当，人固莫得而訾议也。其持论可谓悍矣。</p>
<p>△《骆两溪集》・十四卷、《附录》・一卷（江苏周厚鲇家藏本）</p>
<p>明骆文盛撰。文盛，字质甫，武康人。嘉靖乙未进士，官翰林院编修。初，蔡汝楠刻其诗集七卷，并为之评点。卷首汝楠《序》，即为诗集而作。此集，益以杂文、笔记七卷，盖杨鹤所续增也。其诗文皆於浅弱之中，时有清远之致，盖文盛官翰林时，以不附严嵩，遂移疾不出，後贫病垂死，有以千金求居间者，尚力挥之，至殁无以葬。事具吴尚文《序》，及卷末尚文书事中。是其胸次本高，故吐言不俗，特编次者，欲取卷帙之富，未能尽翦其榛苦耳。</p>
<p>△《奚囊蠹馀》・十八卷（安徽巡抚采进本）</p>
<p>明张瀚撰。瀚有《台省疏稿》，已著录。是集，赋一卷，诗九卷，记一卷，杂著一卷，墓志二卷，行状、行略一卷，祭文一卷，书二卷。瀚於万历中以忤张居正罢归，颇著风节。《浙江通志》称其善书法，工点染，诗文庄严典则，归之尔雅；然集中酬赠牵率，什居六七，虽平正无瑕，而殊少酝酿。其《自序》谓：奔走四方二十馀年，每以一囊自随，凡所得简札、诗帖，俱纳其中。积久蠹蚀，因取其字画稍全，章句可读者，录出成帙，故名曰《奚囊蠹馀》云。</p>
<p>△《琏川诗集》・八卷（浙江汪汝栗家藏本）</p>
<p>明施峻撰。峻字平叔，归安人，嘉靖乙未进士，官至青州府知府。朱彝尊《静志居诗话》，谓平叔以七律自诩，然殊不见好。诸体过修边幅，未免气馁。是集，有顾应祥《序》，亦谓唐以後诗，音调格律相尚，锻炼益工，其气益弱，亦似微致不满焉。</p>
<p>△《陈梧冈集》・九卷（两江总督采进本）</p>
<p>明陈尧撰。尧字敬甫，号梧冈，南通州人。嘉靖乙未进士，官至刑部左侍郎。《明史・艺文志》载：尧文集五卷，诗集三卷。是集乃文二卷，诗二卷，与《志》不符，然首尾完具，篇次分明，《志》盖偶沿《千顷堂书目》之误也。其文朴直不支，而微伤太质，其诗又逊於文。</p>
<p>△《骊山集》・十四卷（陕西巡抚采进本）</p>
<p>明赵统撰。统有《杜律意注》，已著录；是集乃杨光训所编。集中自谓：“嘉靖丁未，误雠陷狱，近三十年，多为诗。万历癸酉恤归，仍岁为一集。”此本凡赋及诗九卷，文一卷，杂著二卷，诗话二卷，总题曰《骊山集》，似光训有所删汰也。前有朱勤{艹美}《序》，称其命意搜微，多出己见。大都骨力莽苍，学殖淹博，稍稍融透，莫难雁行献吉。然则明讥其未融透矣，何不悟而犹刊以弁集也？</p>
<p>△《方山文录》・二十二卷（浙江孙仰曾家藏本）</p>
<p>明薛应遄。应逵小端氖槿宋锟肌罚已著录。是集为应逅自编。其学初出於邵宝，後从泰和欧阳德，德，姚江派也。又从高陵吕冉，冉，河东派也。故所见出入朱、陆之间。然先入为主，宗良知者居多。集中论学之语，互有醇疵，盖由於此。至其《职势论》中称：“党锢兴，而汉社屋；玄谈盛，而晋室倾；清流浊，而唐祚移；学禁作，而宋舟覆。其初文雅雍容，议论标致，不过起於一二人之猎胜。而其究乃致怨恶沸腾於寰中，干戈相寻於海内，而溃败不可收拾”云云。若於七八十年之前，预见讲学之亡明者，则笃论也。其文章当李、何崛起之时，独毅然不变於风气。然应逡允蔽纳贸ぃ古文特自抒胸臆，惟意所如。故往往轻快有馀，少停蓄深厚之意，如十五卷《费文通传》，称公生成化癸卯三月十四日，距卒六十有六年。初娶娄氏，以产卒；继娶金吴都御史女，复卒，俱赠夫人。五子：长某，次某，云云。此志状之文，非传之体，於文格亦多未合，所谓不践迹，亦不入於室者欤。所作史论，如汉武帝、苏轼诸篇，特为平允。而《汉文帝论》中，称贾生不死，文帝终必用之。《贾谊论》中又称，文帝终不能用之。取快笔端，自相矛盾，亦不可尽据为典要也。</p>
<p>△《两城集》・二十卷（山东巡抚采进本）</p>
<p>明靳学颜撰。学颜字子愚，济宁人。嘉靖乙未进士，官至吏部左侍郎。事迹具《明史》本传。是集前有于若瀛《序》，称所著有《闲存集》、《两城集》、《荒稿园志》等部。殁後所存，仅十之二三。其子需等复裒辑为：诗十四卷，文六卷，即此本也。其诗格律清整，而蹊径尚存，不脱历下流派，文则偶然挥洒而已。</p>
<p>△《嵩阳集》・（无卷数，浙江朱彝尊家曝书亭藏本）</p>
<p>明刘绘撰。绘字子素，一字少质，光州人。嘉靖乙未进士，官至重庆府知府。事迹具《明史》本传。是集：首赋、次诗、次书、次疏，复以诗赋殿後，而不分卷帙，盖编次未定，旋作旋刊，明人文集，往往多如是也。其诗局度颇宏整，而乏深致，文不加修饰，畅所欲言，如《春秋补传序》云：古之注经者务简，後之注经者务繁；古之注经者务简而经益明，後之注经者务繁而经益晦。六经之注，莫不皆然，而《春秋》为甚。持论颇为平允。至劾夏言一疏，但以不戴所赐香叶冠激世宗之怒，则非谏臣之体，案《明史・夏言本传》称，赐香叶束浣恚言谓人臣非法服不受。帝积愤欲去言，严嵩因得间之。至言得罪下狱，帝犹及前不戴香冠事。据此，则绘是疏或当有所受之欤？</p>
<p>△《王氏存笥稿》・二十卷（江苏巡抚采进本）</p>
<p>明王维桢撰。维桢字允宁，华州人。嘉靖乙未进士，官至南京国子监祭酒。《明史・文苑传》附见《李梦阳传》中。《千顷堂书目》载：维桢《存笥稿》二十卷，又全集四十二卷。今全集未见传本，惟此集存，乃其友馀姚孙升所编也。前十六卷为杂文，後四卷为古今体诗。升《序》称：其文法司马迁，诗法汉、魏，近体尤宗杜氏。朱彝尊《静志居诗话》，则谓七律滞钝，五言有句无篇。今观其集，彝尊之论为允。胡应麟又称：其文矫健胜其诗，亦不尽然。</p>
<p>△《天山草堂存稿》・八卷（浙江巡抚采进本）</p>
<p>明何维柏撰。维柏字乔仲，南海人。嘉靖乙未进士，改庶吉士，授监察御史，坐劾严嵩，廷杖，除名。隆庆初，复原官，累迁南京礼部尚书，谥端恪，事迹具《明史》本传。是集，文六卷，诗二卷。文集中有《讲义》、《语录》二种，皆以《白沙绪论》为宗。其诗亦多讲学语，盖维柏尝从陈献章游也。朱彝尊《明诗综》谓其《乞休诗》云：“乐事尚饶新岁月，胜游不改旧闵健！蹦耸唐涓赣胂缛耍为九老会时所作。今考《乞休诗》为万历丙子，得旨归老之作。而和其父与九老韵七律二首，则作於嘉靖戊申，乃劾严嵩後削籍归里时作。彝尊徵引偶误，殆亦未见此集欤。</p>
<p>△《金斋集》・四卷（直隶总督采进本）</p>
<p>明宋诺撰。诺字子重，号金斋，故城人。嘉靖乙未进士，官至兖州府知府。是集，文三卷，诗一卷，而别以策对、书启之类附入诗後。其《历官条教》，又标《政绩》一目，体例颇为糅杂，集中大抵宦游应酬之作。</p>
<p>△《沈凤冈集》・四卷（山西巡抚采进本）</p>
<p>明沈良才撰。良才字凤冈，泰州人。嘉靖乙未进士，官至兵部右侍郎，其为吏科给事中时，尝疏劾严嵩，颇见风采，诗则尚未成家。</p>
<p>△《陈文冈集》・二十卷（内府藏本）</p>
<p>明陈醋。矗鄢陵人，文冈其字也。嘉靖乙未进士，官至甘肃巡抚。是集诗文多率笔，奏疏亦多迂论。</p>
<p>△《省中稿》・二卷、《二台稿》二卷、《归田稿》十卷（两淮盐政采进本）明许献。献种訇荩上元人。嘉靖乙未进士，官至尚宝司卿。《二台稿》、《归田稿》皆诗集，惟《省中稿》兼有杂文。诗格颇爽俊，当其合处，时得古人之意；而失於芟择，多参以应俗之作，遂不免沙中金屑之憾。《千顷堂书目》载，所作尚有《武林稿》一卷。此本不载，或装缉者偶佚欤？</p>
<p>△《徐阳溪集》・六卷（江西巡抚采进本）</p>
<p>明徐灿撰。灿字文华，後更字本充，号阳溪，奉新人。嘉靖丁酉举人，尝馆於严嵩家，一日嵩与朝官燕，方献酬，客皆跪受爵，灿遂慨然辞归，盖亦知几之士，较贤於张{憬}。平生喜讲良知之学，故其文皆质俚，诗亦类“《击壤集》派”。</p>
<p>△《见沧文集》・十五卷（浙江巡抚采进本）</p>
<p>明茅瓒撰。瓒字见沧，钱塘人。嘉靖戊戌进士第一，官至吏部左侍郎。是集为其门人赵应元所编，而其子藉吉校刊之，第一卷为廷对策，二卷至七卷为各体诗，八卷以下皆杂文，大抵应俗之作也。</p>
<p>△《袁文荣诗略》・二卷（江苏巡抚采进本）</p>
<p>明袁炜撰。炜字懋中，慈人。嘉靖戊戌进士，官至建极殿大学士，谥文荣。事迹附见《明史・严讷传》。史称：炜才思敏捷，帝半夜出片纸，命撰青词，举笔立成。遇中外献瑞，辄极词颂美。帝畜一猫死，命儒臣撰词以醮。炜词有“化狮作龙”语，帝大喜。其诡词媚上多类此。时谓李春芳、严讷、郭朴及炜为“青词宰相”。又称：炜自负能文，见他人所作，稍不当意，辄肆诋诮。馆阁士出其门者，斥辱尤不堪，故人皆畏而恶之。是编首，题门人王飨登校。盖飨登以山人游炜之门也。申时行《序》称，炜所为诗甚多，岁久散逸。其孙景祖、景高搜遗草，得若干首，名之曰《诗略》，案《明史・艺文志》，袁炜诗集八卷，是炜别有全集。此其选本，故题曰《诗略》耳。集中佳句寥寥，不识何以狂傲如是。又两卷无一应制之作，殆飨登削之耶？</p>
<p>△《爱吾庐集》・八卷（江西巡抚采进本）</p>
<p>明徐良傅撰。良傅字子弼，东乡人。嘉靖戊戌进士，官至吏科给事中，以言事斥为民。其门人汤显祖所作传，载其行履颇详。集凡八卷，诗体略近七子，气度安雅，而风骨不足以振之。古文则序多至数十篇，而论、碑、记、祭文，仅得六篇。第八卷中，题曰：瑞金杨于庄采补，疑本有散佚，而後人掇拾刊行之，非其全也。</p>
<p>△《崇兰馆集》・二十卷（浙江汪汝栗家藏本）</p>
<p>明莫如忠撰。如忠字子良，华亭人。嘉靖戊戌进士，官至浙江布政使。告归，杜门著书，年至八十馀乃卒。《明史・文苑传》附载《董其昌传》中。其诗颇具唐音，五言近体尤多佳句。文则应俗之作居多，惟题跋十馀则，颇为雅令。案：如忠精於赏鉴，流传墨迹，题识最多，此所收犹未尽也。</p>
<p>△《陈两湖集》・三十四卷（江西巡抚采进本）</p>
<p>明陈昌积撰。昌积号两湖，泰和人。嘉靖戊戌进士，官至尚宝司少卿，兼翰林院学士。尝手删其文为《龙津稿》，後其子文扬、文振又益以古今体诗，合为此集。其诗文悉才调富有，而驰骤自喜，细大不捐。</p>
<p>△《松风轩藏稿》・八卷（江西巡抚采进本）</p>
<p>明陈昌积撰。此集《千顷堂书目》不著录，盖其初刻未定之本也。</p>
<p>△《已宽堂集》・四卷（浙江孙仰曾家藏本）</p>
<p>明陈鎏撰。鎏字子兼，号雨泉，吴县人，自署曰颍川，从郡望也。嘉靖戊戌进士，官至四川提学副使，署布政使。是集所载诗，自嘉靖壬辰至万历乙亥，计四十四年之作，篇什虽多，颇伤芜杂。前有岷王定耀《序》，言其子出《已宽堂诗文》二编，而此帙有诗无文，盖不全之本也。然《千顷堂书目》已作四卷，则文集之佚久矣。</p>
<p>△《钱永州集》・八卷（两淮盐政采进本）</p>
<p>明钱芹撰。芹字懋文，号泮泉，海盐人，琦之次子也。嘉靖戊戌进士，官至永州府知府，故以永州名集。首列奏疏二卷，颇切当时利弊，其《斥异端》一条，盖为陶仲文而发也。惟其学出自湛若水，後乃改从王守仁，故於姚江一派，推挹颇深，持论不无少偏云。</p>
<p>△《华阳漫稿》・十四卷（浙江汪汝栗家藏本）</p>
<p>明章焕撰。焕有《平倭四疏》，已著录。其官总督南京仓储副都御史时，以赴任迟延，言者劾其怠慢君命，逮治，谪戍广东。卷中题“罗浮山人”，盖在粤时所自号也。集为其子德基所编，凡奏疏四卷，杂文九卷，诗一卷，而以德基从戍时赋诗百馀首，附於末。</p>
<p>△《天目山斋岁编》・二十四卷（浙江汪汝栗家藏本）</p>
<p>明吴维岳撰。维岳字峻伯，孝丰人。嘉靖戊戌进士。官至右都御史，巡抚贵州。《明史・文苑传》附见《王世贞传》中，为嘉靖广五子之一。是集皆其读书天目山时，吟咏倡和之作，分年编次，起嘉靖己亥，讫壬戌，朱彝尊《静志居诗话》，谓峻伯诗如铅刀土花，不堪洒削。虽诋之太过，然覆核斯集，其论亦非无因也。</p>
<p>△《白华楼藏稿》・十一卷、《续稿》・十五卷、《吟稿》・八卷、《玉芝山房稿》・二十二卷、《耄年录》・七卷（浙江巡抚采进本）</p>
<p>明茅坤撰。坤有《徐海本末》，已著录。是编《藏稿》、《续稿》皆其杂著之文，《吟稿》则皆诗也。《玉芝山房稿》文十六卷，诗六卷，《耄年录》则诗文杂编，不复分类。坤刻意摹司马迁、欧阳修之文，喜跌宕激射，所选《史记钞》、《八家文钞》、《欧阳史钞》，即其生平之宗旨。然根柢少薄，摹拟有迹。秦、汉文之有窠臼，自李梦阳始；唐、宋文之亦有窠臼，则自坤始。故施於制义则为别调独弹，而古文之品，终不能与唐顺之、归有光诸人抗颜而行也。至《耄年录》，则精力既衰，颓唐自放，益非复壮盛之时，刻意为文之旧矣。</p>
<p>△《大拙堂集》・九卷（浙江巡抚采进本）</p>
<p>明杨载鸣撰。载鸣，字虚卿，泰和人。嘉靖戊戌进士，官至通政使。是集前六卷为杂文，後二卷为诗，末一卷为杂著，载鸣为杨士奇之裔。士奇，泰和人。嘉靖戊戌《题名碑录》亦作泰和人，而卷首称庐陵杨载鸣，盖署古郡名也。</p>
<p>△《大司空遗稿》・十卷（浙江巡抚采进本）</p>
<p>明陈绍儒撰。绍儒字师孔，南海人。嘉靖戊戌进士，官至南京工部尚书。是集文八卷，诗二卷。诗皆嘉靖四十年以後，至万历八年以前之作。其文有意刻画韩、柳，而往往失之粗率。诗则音调谐美，亦学唐格而过於摹拟者也。</p>
<p>△《让溪甲集》・四卷、《乙集》・十卷（浙江孙仰曾家藏本）</p>
<p>明游震得撰。震得，字汝潜，婺源人。嘉靖戊戌进士，授行人，擢监察御史，以疏谏世宗好方士，廷杖谪外。後官至左副都御史，巡抚福建，以兴化失守罢归。再起督辖南京粮储，震得少与欧阳德、邹守益诸人游，故颇讲姚江之学。然《与王畿书》，多所规正，犹异於末派之狂禅。兴化之役，由指挥欧阳深孤军战没，震得封疆大臣，不能不为法受恶。且所荐谭纶、刘显、戚继光诸人，卒皆有所建立，故论者或恕焉。是集其所手定，甲集四卷，皆讲学之语，乙集十卷，则诗、文、杂著也。</p>
<p>△《鸡土集》・六卷（直隶总督采进本）</p>
<p>明刘乾撰。乾字仲坤，号易罚保定人。嘉靖戊戌进士，官国子监丞。是集诗、词二卷，赋、记、杂文四卷。其以“鸡土”命名者，《自序》谓梦入太极宫见玉鸡，以为文章之兆，其说颇荒唐不经，诗文亦不入格。而《梦上天诗》、《梦戚赋》、《纪梦文》诸篇，乃屡屡见之集中，何其好说梦欤？</p>
<p>△《青峰存集》・十二卷（江西巡抚采进本）</p>
<p>明汪柏撰。柏字廷节，号青峰，浮梁人。嘉靖戊戌进士，官至光禄寺卿。其文气度恬雅，无剽窃摹拟之病，而微嫌其弱。诗亦学宋格而未成。盖不囿於李、何之门径，而其力又不足以胜之也。集为其侄思聪所刻，第一卷为表、论，第二卷为诗歌、乐府、词，三卷以下皆杂文，编次殊为错乱。思聪《序》称，柏历官广、浙，正当海寇猖獗之时，经略海防，不啻数万言，居常自谓：应酬文字，虽蒙士大夫许可，不过空言。此则身当其事，曲中机宜，异时修海防者，吾言恐不可废。讠誊写成帙，以呈大参王公及巡海林公。未及领回，此後无缘复取云云。则此集所存，原非柏惬意之作矣。</p>
<p>△《同春堂遗稿》・四卷（江苏巡抚采进本）</p>
<p>明刘熠撰。熠字元丽，海盐人。嘉靖庚子举人，官至监察御史。是集乃崇祯丁丑，其曾孙江南布政司参政泓所编。国朝顺治中，其元孙维栋始刻之。韵语皆非所长，古文亦不入格。</p>
<p>△《泌园集》・三十七卷（浙江孙仰曾家藏本）</p>
<p>明董份撰。份字用均，泌园其号也，乌程人。嘉靖辛丑进士，官至礼部尚书，兼翰林学士。是集为其孙嗣茂所编，凡诗七卷，文三十卷。</p>
<p>△《严文靖公集》・十二卷（浙江汪启淑家藏本）</p>
<p>明严讷撰。讷有《春秋国华》，已著录。《明史》讷本传称：讷入直西苑，所撰青词皆称旨。然文格未能拔俗，集中亦大抵应酬之作，末附诗四十六首。朱彝尊录其《对月》一首於《明诗综》，与此本颇有异同，殆有所点窜欤？</p>
<p>△《高文襄公集》・四十四卷（安徽巡抚采进本）</p>
<p>明高拱撰。拱有《春秋正旨》，已著录。是编分《外制集》一卷，《纶扉内稿》一卷，《外稿》一卷，《献忱集》二卷，《政府书答》二卷，《掌铨题稿》十四卷，《南宫奏牍》二卷，《防边纪事》一卷，《伏戎纪事》一卷，《绥广纪事》一卷，《程士集》二卷，《本语》三卷，《春秋正旨》一卷，《大学直讲》一卷，《中庸直讲》一卷，《论语直讲》三卷，《问辩录》五卷，《病榻遗言》二卷，每类前各有题词。《明史・艺文志》作《献忱集》五卷，《诗文集》四十四卷。今《献忱集》即在卷内，而四十四卷中有文无诗，殊不可解。又别本四十二册，无卷数，以《问辩录》居首，内多《土蛮纪事》、《靖夷纪事》二种，馀皆相同。疑为初刻之本也。</p>
<p>△《玉堂公草》・十卷（副都御史黄登贤家藏本）</p>
<p>明高拱撰。是编首载《大学讲义》一卷，《中庸讲义》一卷，《论语讲义》三卷，皆嘉靖间藩邸所讲。次为《程士录》二卷，载嘉靖戊午及乙丑乡会录序及所撰程文，三场皆备，独无《易经》文，未喻其故。後为《献忱集》二卷，皆辞谢称贺诸表奏；次为《纶扉稿》一卷，则在政府时作也，皆已见全集。此盖初刻之本，故《纶扉外稿》不与焉。</p>
<p>△《外制集》・一卷（安徽巡抚采进本）</p>
<p>明高拱撰。嘉靖乙巳，世宗令辅臣举编修二人、检讨三人，於中秘撰文官诰敕，拱时在列。是编乃其代言之稿也。前有《自序》，称掌诰敕者，初以阁学或翰詹掌贰。後乃属之两院供事官，至是始复翰林之旧云。</p>
<p>△《政府书答》・四卷（河南巡抚采进本）</p>
<p>明高拱撰。皆录其为首辅时，与各省文武大僚尺牍。分《庚午防秋》、《款处北边》、《捷宣东塞》、《安绥广东》、《环贵番》、《各省应答》、《调处徐府》等七目。其文大都为筹酌时政而发。至徐阶一事，则全为自明心迹而设矣。</p>
<p>△《万子迂谈》・八卷（江西巡抚采进本）</p>
<p>明万衣撰。衣字章甫，浔阳人。嘉靖辛丑进士，官至河南左布政使。是集《内编》一卷，通论天地造化之理，及古今人事之变；《诸经蚣恰范卷，上卷专解五经之义，多杂采先儒之说，如论《朱子诗集传》一条，本之王应麟，《论淫诗》一条，本之王柏，《论春秋策书》之例十有五，而笔削之义有八一条，本之赵氵方者不一而足。然谓“六经”，皆厄於传疏，其宗旨未免偏僻。下卷专论律吕，其云十分为寸，则三分损益之法不可行。以之规西山之误，则颇为明确。其《迂谈外篇》一卷，杂论兵制、屯盐等事。又文三卷，诗一卷，书启一卷，皆不过直抒胸臆，不复计其工拙矣。</p>
<p>△《履芳》・十二卷（浙江巡抚采进本）</p>
<p>明万士和撰。士和字思节，宜兴人。嘉靖辛丑进士，官至礼部尚书，谥文恭。事迹具《明史》本传。是集凡诗词三卷，杂文九卷。其官江西、贵州、湖广、山东，以至为宗伯时事迹，颇散见於其中。然过任自然，罕铸词之功，盖士和受业唐顺之，能不染七子雕绘之习？而殚心吏事，又未能竟其业也。</p>
<p>△《瞿文懿制敕稿》・一卷、《制科集》・四卷、《诗文集》・十六卷（两淮马裕家藏本）</p>
<p>明瞿景淳撰。景淳字师道，号昆湖，常熟人。嘉靖甲辰进士，官至南京吏部右侍郎。事迹具《明史》本传。是集为其子汝稷所编，首卷《制稿》十一篇，《敕稿》二十七篇，盖即《明史・艺文志》所谓《瞿景淳内制集》也。其制科集四卷，皆应试策论诸作。诗文集十六卷，则文居其十五卷，诗赋一卷，特附见备体而已。景淳清介自持，史载其与严嵩论胡宗宪，及不撰陆炳妻诰词，皆触忤权奸，无所惮畏。其制义亦名一时，至今有王、唐、瞿、薛之称，古文则非所擅长也。</p>
<p>△《石龙肥草》・四卷、《附刻》・二卷（浙江孙仰曾家藏本）</p>
<p>明徐学诗撰。学诗字以言，别号龙川，上虞人。嘉靖甲辰进士，授刑部主事，迁郎中。以劾严嵩父子罢职。隆庆初，起南京通政司参议，未上而卒；赠大理寺少卿。学诗不以诗名，而所作音节颇清亮，盖尝与李攀龙相赠答，故流派与之相近，遗稿多阙字，邑人黄之璧为补入，以圈别之，後二卷，则附刻《劾嵩疏稿》及传略诸篇。</p>
<p>△《山带阁集》・三十三卷（浙江孙仰曾家藏本）</p>
<p>明朱曰藩撰。曰藩字子价，号射陂，宝应人，隳喜颊司参政应登之子。嘉靖甲辰进士，官至九江府知府。是集诗十五卷，杂文十八卷。应登诗仿李梦阳，曰藩则法杨慎，尝因所知，通讯滇南，慎为选其诗七十馀首品题之。其在金陵，悬慎画像於寓斋，集中有《人日瞻礼升饭像诗》是也。然其诗抢觯仅得慎之一体。王世贞《艺苑卮言》谓其如高座道人，忽作番语，则诋之太甚矣。</p>
<p>△《石室秘抄》・五卷（福建巡抚采进本）</p>
<p>明魏文夜撰。文夜字德章，侯官人。嘉靖甲辰进士，官至广西按察司使。是集初刊於万历丙戌，崇祯庚午，其孙定海知县汝为又重刊之，凡杂著二卷，皆读书论古之作。其中如《驳方孝孺之疑子华子》，则未睹晁公武及朱子说；谓王充假蔡邕以自重，则未考充为肃宗时人，不免疏舛。第三卷为诗，五卷、六卷为杂文，中《征支罗记》、《征龙洲记》、《松潘备兵本末》，叙其战功颇详。福州道山下，有朱子所书“石室清隐”字，文夜家近山麓，遂以名其集云。</p>
<p>△《白雪楼诗集》・十卷（江苏周厚鲇家藏本）</p>
<p>明李攀龙撰。攀龙有《诗学事类》，已著录。此集刻於嘉靖癸亥，犹在《沧溟集》之前，前有魏棠《序》，又有拟古乐府《序》二篇，一为历城许邦才撰，一为攀龙自序。盖当时特以乐府相夸，然而後来受诟厉者，亦惟乐府最甚焉。</p>
<p>△《李沧溟集选》・四卷（浙江巡抚采进本）</p>
<p>明李攀龙撰，宋光庭所选。光庭，莆田人，始末未详。王、李二家，皆以诗擅长，文则不逮诗远甚，攀龙之文，尤不逮王世贞。光庭乃独选其文，可谓不善持择矣。每卷之首，皆题曰《补注李沧溟集》，而书实无注，亦不可解。</p>
<p>△《敬所文集》・三十卷（江苏巡抚采进本）</p>
<p>明王宗沐撰。宗沐有《海运详考》，已著录。此集自一卷至十卷，为序、颂、书、启，曰《内编》；十一卷至二十卷为诗、论、碑、赋、说、传、书後、约、策问、祭文、行状、铭志、讲义，曰《别编》；二十一卷至三十卷，为奏疏、杂著、文移，曰《外编》。《明史・艺文志》载：宗沐奏疏四卷，文集三十卷，此本止三十卷，而奏疏在焉，卷首题门人张位选集。然则史所载者其全集，此为位所编定欤？抑其奏疏，又有集外别行之本，史并载之也？</p>
<p>△《师暇裒言》・十二卷（浙江孙仰曾家藏本）</p>
<p>明吴桂芳撰。桂芳字子实，新建人。嘉靖甲辰进士，官至工部尚书。事迹具《明史》本传。是集乃其总督两广时所自编，时方御倭，故题曰《师暇裒言》。其文平正通达，无钩章棘句之习，而亦无警策。盖犹沿台阁旧体，诗力摹唐调，亦颇宏敞，而有学步太甚者。如陈子昂有“王师非乐战，之子慎佳兵”句，桂芳送张玉亭虑囚淮上，袭用其调曰：“王仁非好杀，之子慎祥刑。”非所谓拟议变化之道也。</p>
<p>△《五鹊别集》・二卷（直隶总督采进本）</p>
<p>明卢宁撰。宁字献子，号冠岩，南海人。嘉靖甲辰进士，官至登州府知府。宁受业黄佐之门，佐《乐典序》即所作也。是集乃其官南京刑部时，讲学新泉精舍，其门人程子明所刻，及守登州，所属黄县知县刘珙又重刻之。以宁先有《五鹊台集》，故此以别集名，凡诗一卷，文一卷，皆凑泊成篇，不能入格。</p>
<p>△《崇质堂集》・二十卷（江西巡抚采进本）</p>
<p>明李万实撰。万实字少虚，南丰人。嘉靖甲辰进士，官至浙江按察司副使，其为给事中时，尝疏论权细墓伲盖亦骨鲠之士。是集凡诗九卷，文十一卷，《江西通志》称：所作奏疏别名《恬仕录》，徐龙川《序》，而此集末亦载有奏疏三卷，盖其初别本单行，後又编入集中也。万实传姚江之说，其文体平正，不事锤瑁犹讲学家之格。其诗颇学韦、柳，意取清妍，虽风骨未就，而姿致可观，则其天分之高也。</p>
<p>△《小海存稿》・八卷（两江总督采进本）</p>
<p>明冯觐撰。觐字晋叔，别号小海，海宁人。嘉靖甲辰进士，官至广东按察司副使。是集诗三卷，文五卷，乃其子有翼所编。张瀚《序》，称其简易明鬯，不假雕琢，颇非溢美；然才地颇弱，未足名家。集中有《庚戌言兵事书》，乃觐为兵部郎时所作，以上丁汝夔者。中有《请就京城外土城遗址，增筑外罗城，以备不虞》一条，其後竟筑外城，说者谓功成於许论，而不知觐已发其端也。</p>
<p>△《太乙诗集》・五卷（陕西巡抚采进本）</p>
<p>明张炼撰。炼字伯纯，武功人。嘉靖甲辰进士，官至湖南按察司佥事。其集曰太乙者，太乙，山名，在武功。王维所谓，“太乙近天都”也。炼以自号，因以名集。其诗源出长庆，而更加率易。如云：“一种勋庸一代贤，蜚声满路势熏天，凭君回首寰中事，若个豪华过百年”之类，殊不类诗格。至如：“能使机衡在我，从他造物弄人”等句，则愈涉俗矣。</p>
<p>△《无闻堂稿》・十七卷（浙江孙仰曾家藏本）</p>
<p>明赵钅弋撰。钅弋有《古今原始》，已著录。是集凡文十二卷，诗五卷，乃其子鸿赐所编。林树声为作《墓志》，称其《几希图说》、《辟方士论》、《讲学诸说》，皆阐明理道，发前人所未发。今惟《几希图说》见集中，馀皆不载。盛汝谦为作《行状》，载《自祭文》一篇，集中亦不载，盖亦简汰而存者也。钅弋学出姚江，主良知之说。文颇磊落自喜，而亦微近七子之派。</p>
<p>△《郭东山文集》・七卷、《诗集》・二卷（江苏巡抚采进本）</p>
<p>明郭文周撰。文周字景复，号东山，福安人。嘉靖甲辰进士，官至监察御史，巡按广东。其文集多应酬之作，诗分前後二卷，前卷为《南畿稿》，後卷为《菊边闲谭集》、《解组稿》。</p>
<p>△《百川集》・十二卷（浙江巡抚采进本）</p>
<p>明孙楼撰。楼字子虚，常熟人。嘉靖丙午举人，官湖州府推官。工於制义，与胡友信、瞿景淳等相上下。诗、古文，则非专门也。</p>
<p>△《贻安堂集》・十卷（两江总督采进本）</p>
<p>明李春芳撰。春芳字子实，号石麓，福建兴化人。嘉靖丁未进士第一，官至中极殿大学士，谥文定。事迹具《明史》本传。春芳与严讷、郭朴、袁炜，同有“青词宰相”之目。史具载於《袁炜传》中，然所作皆不传。是集为其子茂材所编。疏、表、序记之文居多，诗则不满一卷。李戴、于慎行、朱赓、李维桢为之《序》，皆谓春芳不规规以文墨见长，是以其存草仅如此云。</p>
<p>△《太岳集》・四十六卷（浙江巡抚采进本）</p>
<p>明张居正撰。居正有《书经直解》，已著录。神宗初年，居正独持国柄，後毁誉不一，迄无定评。要其振作有为之功，与威福自擅之罪，俱不能相掩。至文章本非所长，集中奏疏、启蜃疃啵皆在庙堂时论事之作，往往纵笔而成，未尝有所锻炼也。</p>
<p>△《馀清堂稿》・三十二卷（江苏周厚鲇家藏本）</p>
<p>明汪钅堂撰。钅堂字远峰，鄞县人。嘉靖丁未进士，官至礼部尚书，掌詹事府，兼翰林院学士。是集诗八卷，文二十四卷。考《千顷堂书目》，钅堂有《馀清堂稿》十二卷，今未见其本，又有《馀清堂定稿》三十二卷，即此编也。</p>
<p>△《念初堂稿》・四卷、《续集》・二卷（两淮马裕家藏本）</p>
<p>明陈嘉谟撰。嘉谟，庐陵人。嘉靖丁未进士，官至四川按察司副使，隆庆庚午移疾归；召为湖广布政司左参政，不起，优游林下以终。其诗始於嘉靖丁未，终於万历癸卯，往来仕宦者二十三年，而闲居者三十三年，故多自弥言。《序》引邵子《击壤集》自拟，而诗中屡引陈献章语，其旨趣可知也。</p>
<p>△《友庆堂合稿》・七卷（江西巡抚采进本）</p>
<p>明王时槐撰。时槐有《广仁类编》，已著录，是集凡书二卷，序、记、传、墓志一卷，语录一卷，说、跋及《石经大学略义》一卷，杂著、诗、词一卷。诗词不多作，亦非所长，文皆讲学之语，而兼出入於老、庄之间，明季所谓心学者也。其《石经大学略义》，自云出於贾逵，而表章於郑晓；且称王守仁《大学古本》一依注疏之旧，味其文字，旨趣亦未甚莹，似不无错简云云。不知郑晓所传，乃丰坊之伪本。诸儒考证已明，谲妄毕露。时槐更嘘其残烬，误之甚矣。</p>
<p>△《周叔夜集》・十一卷（浙江孙仰曾家藏本）</p>
<p>明周思兼撰。思兼有《学道记言》，已著录。思兼以循吏著，然史称其少有文名。是集为王世贞所删定，文颇学三苏，诗则七子之流派也。</p>
<p>△《凤洲笔记》・二十四卷、《续集》・四卷、《後集》・四卷（两淮盐政采进本）</p>
<p>明王世贞撰。世贞有《紊教帽鸺》，已著录。是集乃隆庆己巳黄美中所编。前有美中《序》，称世贞著作不能尽见，会从其侄孙少川子得此集，因编刻以公天下，盖当时摘选之本也。然命诗文曰《笔记》，其称名可谓不伦矣。</p>
<p>△《沃莞逖　贰な六卷（两淮盐政采进本）</p>
<p>明王世贞撰。沈一贯选。一贯有《易学》，已著录，世贞才大学博，自谓靡所不有，方成大家，故其正、续四部稿，颇伤芜杂。晚年悔其少作，而未及手自删定。一贯是编，别裁澄汰，意在撷其菁华，而宗旨所归，仍尊秦、汉，而薄唐、宋，终未能弃短取长也。</p>
<p>△《文恪集》・二十二卷（两淮盐政采进本）</p>
<p>明林廉撰。廉字贞恒，闽县人。嘉靖丁未进士，官至南京礼部尚书，谥文恪。事迹附见《明史・林瀚传》。是集诗六卷，文十六卷，末附王世贞、王飨登所撰《传》二篇。《千顷堂书目》载：《林廉学士文集》十六卷，诗集六卷，集名不同，然卷数皆相合，盖即此本，疑廉殁後重刻，改题其谥也。</p>
<p>△《三洲诗脍》・八卷（浙江孙仰曾家藏本）</p>
<p>明沈淮撰。淮字什，仁和人，嘉靖丁未进士。是集前後无“序”、“跋”，亦无目录，其完阙不可考。诗则体格尚未成就，累句亦多。</p>
<p>△《金舆山房稿》・十四卷（江苏巡抚采进本）</p>
<p>明殷士儋撰。士儋字正夫，号棠川，历城人。嘉靖丁未进士，官至武英殿大学士，谥文庄。事迹附见《明史・赵贞吉传》。是集为其门人于慎行所编，凡诗、颂二卷，文十一卷，讲义一卷。士儋与李攀龙游，今观其诗文，盖直以乡曲之谊相周旋耳，其投契不在文章也。</p>
<p>△《道峰集》・六卷（浙江汪汝栗家藏本）</p>
<p>明章适撰。适字景南，道峰其号也，兰人。嘉靖丁未进士，官至礼科给事中，以《疏请景、裕二王出阁讲读》，忤旨告归。是集乃适殁之後，其乡人所刊。凡诗五卷，杂著一卷，而奏疏一篇冠於首，盖当时以此一事重之也。诗颇娟雅，而酝酿不深，王世贞《序》，称其在陶、韦之间，则过矣。</p>
<p>△《彭比部集》・八卷（浙江巡抚采进本）</p>
<p>明彭辂撰。辂字子殷，海盐人。嘉靖丁未进士，官南京刑部主事，以察典罢归。集为其子润宏所编。焦叱疲浩潇镀咦邮⑹保意气高简，不少贬以就俗。今观集中，多与王世贞酬答之作，体格亦近七子。咚言不尽然也。</p>
<p>△《华阳馆文集》・十七卷、《续集》・二卷（江西巡抚采进本）</p>
<p>明宋仪望撰。仪望字望之，永丰人。嘉靖丁未进士，授吴县知县，徵拜御史。以劾胡宗宪、阮鹗，忤严嵩，贬夷陵州判。嵩败，擢霸州兵备佥事，後官至大理寺卿；卒以忤张居正被劾归，事迹具《明史》本传。仪望少师聂豹，故其学以王守仁为宗，集中如《刻阳明文集》、《文粹》等“序”，足以见其大旨，其《从祀或问》亦即为守仁配享事作。故史称守仁从祀，仪望有力焉。其集凡文十二卷，诗五卷。续集第一卷，题曰《内篇》，即《从祀或问》；第二卷，则其督学福建时训饬士子条规。其文本名《华阳馆集》，其诗则别名《河东集》，此本合为一编，总题曰《华阳馆文集》，殆其後人所并欤。</p>
<p>△《华阳文集》・十二卷（浙江汪汝栗家藏本）</p>
<p>明宋仪望撰。《千顷堂书目》载，《华阳馆文集》十二卷，又诗集十四卷，此集皆其杂文，卷数亦相合，盖犹仪望之原本。惟许宗鲁、张献翼诸人，所作诗集序，皆附录集末，未喻何故。或装辑者误欤？然重编之本，仅有诗五卷，则十四卷之本久佚矣。又疑以诸“序”无所附丽，故缀之文集末也。</p>
<p>△《太函集》・一百二十卷（安徽巡抚采进本）</p>
<p>明汪道昆撰。道昆有《五车霏玉》，已著录。是编刻於万历辛卯，凡文一百六卷，诗十四卷，卷首有《自序》及目录六卷。道昆名在後五子中，最高自标置，丹阳姜宝以翰林出提学四川，道经楚省，三人会饮于黄鹤楼。伯玉举杯大言曰：‘蜀人如苏轼者，文章一字不通，当以劣等处之。’众皆腭睨。”云云。其狂诞殊甚，然文章实皆伪体。沈德符《敝帚轩剩语》云：王、李初起，道昆尚未得与其列，後以张居正心膂骤贵，其副墨行世，暴得时名，世贞力引之，世遂称元美、伯玉。汪文刻意摹古，时援古语以证今事，往往格不畅，其病大抵与历下同。世贞晚年甚不服之，尝云：“子心服江陵之功，而不敢言，以世所曹恶也；子心诽太函之文，而不敢言，以世所曹好也。无奈此二屈事何？”云云。其论颇为切中。德符又称张居正父七十，世贞、道昆俱有幛词，世贞刻集中。六七年居正败，遂削去。道昆垂殁自刻全集，在居正身後十年，而全载此文，不窜去一字，稍存雅道。云云。今案：《封柱国少师张公七十寿序》一首，见此集第十二卷中，则德符之言为信。然以居正父为众父父，至比之於苍苍之不言，究不可以为训也。</p>
<p>△《副墨》・五卷（内府藏本）</p>
<p>明汪道昆撰。是集刻於《太函集》之前。《千顷堂书目》载，作二十四卷。此本五卷，殆非完帙。又载道昆尚有《太函遗书》二卷，今亦未见传本。</p>
<p>△《汪次公集》・十二卷（浙江汪汝栗家藏本）</p>
<p>明汪道贯撰。道贯字仲淹，休宁人，道昆弟也。其名因道昆而著，故李维桢作《序》，以王世懋为比。然道昆固不及世贞，道贯才力亦不及世懋也。</p>
<p>△《江右诗稿》・二卷（浙江汪汝栗家藏本）</p>
<p>明李先芳撰。先芳有《读书私记》，已著录。宋弼山《左明诗钞》称其有《李氏山房诗录》，不著卷数。邢侗《来禽馆集》有《先芳行状》，称所著《东岱山房稿》三十卷。此集总题为《东岱山房诗录》，而子目则作《江右诗稿》，盖其集中之一种，嘉靖戊申，知新喻县时作也。“嘉隆诗社”，先芳首倡，厥後王、李踵兴，遂摈斥先芳，不与七子之列，继以先芳愤激，乃收之广五子中。于慎行称其诗与李攀龙异曲同工，邢侗亦称：“历下名愈高，濮阳苦为所掩。然修戈待Я，未尝一日忘于鳞。”今观其诗，才力实出攀龙下。慎行等以乡曲情均，不欲分左右，袒耳。明末攻七子者，遂欲以跻攀龙之上，非笃论也。</p>
<p>△《李氏山房诗选》・六卷（江苏周厚鲇家藏本）</p>
<p>明李先芳撰。此本乃皇甫氵方所选，分体编次，亦间有评语，盖非其全集也。 






</p></div>
  <div class="adBottom">
    <script src="../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='215928.html' class='pagedaohang'>【上一篇】<i>:卷一百七十八・集部三十一○别集类存目五</i></a></span><span class="tomenu"><a href="sikuquanshuzongmutiyao.html" title="四库全书总目提要" class="returnIndex">【回目录】</a>
</span><span class="toup1"><a href='215926.html' class='pagedaohang'>【下一篇】<i>：卷一百七十六・集部二十九○别集类存目三</i></a></span></div>
  <div class="adBottom">
    <script src="../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../js/foot.js" type="text/javascript"></script>

</body>
</html>
