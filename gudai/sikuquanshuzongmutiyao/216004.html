<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>四库全书总目提要_卷一百・子部十○兵家类存目</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/sikuquanshuzongmutiyao/216004.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../templets/default/css/p.css" />
<link rel="stylesheet" type="text/css" href="../../templets/default/css/book.css" />
<script src="../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/sikuquanshuzongmutiyao/216004.html");
</script>
</head>
<body>
<div id="topbar">
  <div id="logo"><a href="../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../book_sbkk8_default.html">首页</a></li>
     
      <li><a href='../gudai.html'>古典文学</a></li>
      <li><a href='../../gushihui/gushihui.html'>故事会</a></li>
      <li><a href='../../meirongyangsheng/meirongyangsheng.html'>美容养生</a></li>
      <li><a href='../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="216004.html#" class="bds_more" data-cmd="more">分享到：</a><a href="216004.html#" class="bds_weixin" data-cmd="weixin" title="分享到微信">微信</a><a href="216004.html#" class="bds_qzone" data-cmd="qzone" title="分享到QQ空间">QQ空间</a><a href="216004.html#" class="bds_tsina" data-cmd="tsina" title="分享到新浪微博">新浪微博</a><a href="216004.html#" class="bds_tqq" data-cmd="tqq" title="分享到腾讯微博">腾讯微博</a><a href="216004.html#" class="bds_tqf" data-cmd="tqf" title="分享到腾讯朋友">腾讯朋友</a><a href="216004.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../book_sbkk8_default.html'>主页</a> > <a href='../gudai.html'>古代文学</a> > <a href='sikuquanshuzongmutiyao.html'>四库全书总目提要</a> > </div>
<div class="ad960"><script src="../../js/ad960sougou.js" type="text/javascript"></script></div>
<div id="maincontent">
  <h1 class="articleH1">卷一百・子部十○兵家类存目</h1>
  <div id="content"><span id="ad328_r">
    <script src="../../js/article.js" type="text/javascript"></script>
    </span><p>





△《握机经》・三卷、《握机纬》・十五卷（浙江巡抚采进本）</p>
<p>明曹允儒撰。允儒字鲁川，太仓人。是书首载风后古文一十九字，次载太公望增衍三百六十五字，次载宋阮逸所撰《李卫公问对》中六十七字，采辑诸家注释，於衡冲风阒钫螅皆绘为图，凡三卷。又以《孙子》十三篇、《吴子》六篇为《握机纬》。《孙子》辑诸家训释，凡十三卷。《吴子》惟用刘寅注，凡二卷。考《千顷堂书目》有元人《孙子握机纬》十三卷，刘寅《吴子握机纬》二卷，书名卷数与此书一一相合，其即得此书之残本，误为标目欤。据王世贞序，称昆山明斋王氏与念仿薰荆川唐公因倭变，力研穷之，而以其说尽授之鲁川曹君。曹君向与戚大将军商之，戚深以为然，数数向予称道之云云。则确非元人及刘寅作矣。然以孙、吴二子加以纬名，亦殊杜撰。二子之书，各明一义，与握机不相发明也。</p>
<p>△《握机经解》・一卷（山西巡抚采进本）</p>
<p>国朝王[A162]撰。[A162]字始旦，绛州人。是编据《李卫公问对》，以《握机经》三百八十四字皆太公增衍之文，因捃摭往说，并摅己见为之集注。考《李卫公问对》三卷，本宋阮逸伪撰，[A162]乃据以定此书为太公之文，殊不足信。後附增衍《握机经》六十八字，自注云：相传宋阮逸拟作。则亦明知其伪矣。</p>
<p>△《太公兵法》・一卷（浙江范懋柱家天一阁藏本）</p>
<p>案此书首列天阵、地阵、人阵之名，其说出於《六韬》。而风恪⑷招堑日冀砸云哐允句为歌诀，辞甚鄙俚。其伪托不待辨也。</p>
<p>△《孙子参同》・五卷（江苏巡抚采进本）</p>
<p>此本不知何人所辑。前有凡例，又有万历庚申吴兴松筠馆主人序，亦不署姓名。其板用朱、墨二色，与世所称闵版者同，疑为乌程闵氏刻也。所采注释，列曹操、李筌、杜牧、王妗⒄旁ぁ⒓至帧⒚芬⒊肌⒊慢、杜佑、孟氏、何氏、解元、张鏊、李材、黄治徵十五家。所采批评，列苏洵、王圻、唐顺之、王世贞、陈深、李贽、梅国桢、焦摺⒗晌幕馈⒙胶觎袷家，而卷中不尽见。卷中所见如茅坤、王鏊之类，卷首又不列名。其凡例称卓吾子以《吴子》、《司马法》、《李靖问答》、《六韬》、《三略集》其品类，分列十三篇後，今悉总之。又称今旁集诸书，广采事实，以补前人所未备。又称批点悉系凤洲、了凡原笔，而评则苏、王诸家并存。又称卓吾参同具载丛书中，原有梅司马评点，并不擅改。所言辗转纠纷，无从得其端绪。盖坊贾凑合之本，故漫无体例如是也。</p>
<p>△《孙子汇徵》・四卷（直隶总督采进本）</p>
<p>国朝郑端撰。端有《政学编》，已著录。考《孙子》十三篇旧注，见於史志及诸家书目者，今多不传，传者亦多散见诸书，罕专家之完本。端此编汇集众说，兼采古来谈兵之言，足与《孙子》发明者，附录於各句之下，颇为详备，然徵引太冗。如作战篇公家之费节，注内所录车马器械之论，於车则全载《考工记》，於马则悉引《相马经》，於弓矢、戈戟、牌棒、钯铁等类则缕陈演习攻打之法。极其琐细，亦博而不精者也。其书每卷皆标曰《孙武子集解广义》，而端自序则又题曰《孙子汇徵》，未详二名孰先孰後，今姑从端自序之名焉。</p>
<p>△《十六策》・一卷（永乐大典本）</p>
<p>此本载《永乐大典》中，旧题汉诸葛亮撰。考亮著作，陈寿《三国志》详列於传後，初无是书之名，故晁公武《读书志》疑附托者所为。又晁志曰：有序称谨进便宜十六事，是尚有伪撰亮序文。今本不载，而末有李革跋云，泰和五祀中秋日，阅图书，得此集，因录一本，既竟而题於此。革字君美，河津人。登大定二十五年进士，贞讨形吏部尚书。盖晁氏所据宋人本，此则金人本耳。又晁氏称六曰治民，今本作治人；十二曰治乱，今本作治政；十六曰阴察，今本作阴诫。亦小小异同，然皆不足究诘也。</p>
<p>△《将苑》・一卷（浙江范懋柱家天一阁藏本）</p>
<p>旧本题汉诸葛亮撰。前有明佥都御史宁仲升序，谓出於士人周源所藏。考此书诸家不著录，至尤袤《遂初堂书目》乃载其名，亦称亮撰，盖伪书之晚出者。又明焦摺毒籍志》更有亮《心书》、《六军镜》、《心诀》、《兵机法》诸书，益为依托。盖宋以来兵家之书，多托於亮；明以来术数之书，多托於刘基。委巷之谈，均无足与深辨者耳。</p>
<p>△《心书》・一卷（陕西巡抚采进本）</p>
<p>旧本题汉诸葛亮撰。书中皆言为将用兵之法。陶宗仪《说郛》作《新书》。明弘治间，关西刘让锓之於木，始改名《心书》，附以出师二表。嘉靖中，夔人张锐重刊，增入夔门图，前载让序，後有郧乡进士寇韦跋，皆以为真出於亮。考五十篇内之文，大都窃取《孙子》书而附以迂陋之言，至不足道。盖妄人所伪作，又出於《将苑》之後也。</p>
<p>△《兵要望江南歌》・一卷（浙江巡抚采进本）</p>
<p>是书详述兵家占候凡三十二门，各以望江南词括之。《崇文总目》题武安军左押衙易静撰，盖唐人也。晁公武《读书志》则称旧题黄石公以授张良，其妄殆不待辨。此本又题唐李靖撰。案段安节《乐府杂录》，望江南词本李德裕为亡妓谢秋娘作，则其调起於中唐。世传《海山记》，隋炀帝作望江南八阕，实出伪托。靖在唐初，安得预制是词？推厥所由，盖以望江南调始德裕，德裕实封卫国公，言兵者多称靖，靖亦封卫国公，此书以望江南谈兵，遂合两卫公而一之耳。末附李淳风占风法、诸葛亮气候歌，前有梁祯明三年安邱刘孕颍均词意凡鄙，亦伪托也。</p>
<p>△《武经体注大全会解》・七卷（内府藏本）</p>
<p>国朝夏振翼撰。振翼字Т门，芜湖人。《孙子》等七书，武科用以试士，故相传谓之武经。振翼因依《五经讲章》例，作体注以训释之，冠以胡秉中《射学摘要》一篇。盖坊间通俗之本也。</p>
<p>（谨案《四库》编纂之例，凡注古书者仍以古书之时代为次，则此书当列《孙子汇徵》後。然七书合为一编。实始於宋元丰中，又与自为一书者不同，故今移冠宋人兵书之前。）</p>
<p>△《将鉴论断》・十卷（两淮盐政采进本）</p>
<p>旧本题宋戴少望撰。考沈光作《戴溪岷隐春秋传》序称其字曰少望，则此书当为溪作。然溪以淳熙五年登第，开禧中尚官资善堂说书。而此书自序题绍兴辛酉，为高宗十一年，下距其登第之岁三十八年，距开禧元年更六十五年，溪不应如是之老寿。疑别一人，其名偶与溪字同也。是书采辑古来善用兵者，始於孙武，终於郭崇韬，凡九十三人，各以时代为次。每人之下，皆以一语标目，评其得失，而反覆论其所以然，大抵多为南渡後时事而发。如第一条诋孙武之徒能灭楚，终於恃强以亡吴，盖隐以比金兵破汴之事。第二条称范蠡能复吴仇，为春秋大夫第一，则又隐激诸将恢复之心。而耿我惶酰窦宪一条，尤三致意焉。然大旨主於尚仁义，贱权谋，尊儒者，抑武臣，至以能读《三略》之书者始可以立功，则又衣冠而拯焚溺，与南渡事势迥乎不合矣。此本为宋麻沙版，明武定侯郭勋尝重刻之。前有正德十年达宾序，题曰《将鉴博议》，与宋版不同。考《永乐大典》已引为《将鉴博议》，则其来久矣。</p>
<p>△《江东十鉴》・一卷（两淮盐政采进本）</p>
<p>宋李舜臣撰。舜臣字子思，井研人。乾道三年进士，官成都府教授，擢宗正寺主簿。事迹具《宋史》本传。是编奂江东战胜之迹，上起三国，下至六朝，共得十事：一曰周瑜赤壁之战，二曰祖逖谯城之战，三曰褚裒彭城之战，四曰桓温灞水之战，五曰谢玄淝水之战，六曰刘裕关中之战，七曰到彦之河南之战，八曰萧衍义阳之战，九曰陈庆之洛阳之战，十曰吴明彻淮南之战。皆先叙其事，次加论断。盖宋自高宗南渡，偏据一隅，地处下游，外临蔚校岌岌乎不能自保，故舜臣特作此编，以励战气。然自古以来，无以偏安江左而能北取中原者。舜臣徒为大言，未核事势也。明姚广孝等编缉《永乐大典》，特录其书，殆以广孝吴人，故借以夸乡邦之形胜。又成祖诏修是书之时，犹在南都，故广孝等迁就其说。不知明太祖之得天下，实缘起於江北，与汉高祖略同。又以崛起方新之气，乘元纲纵弛，盗贼蜂起之後，故席卷长驱，混一海内，非地形可据之故也。成祖篡立之後，终於北迁，则金陵之不为胜地审矣。恭读皇上御题，综括南北之大势，洞烛往古之得失，用以辟舜臣之虚谈，揭广孝之私意，经纬天地，睿见高深，为万古定评，非寻常管蠡之见所能窥测万一也。考《永乐大典》所载尚有地图，此本无之，盖传写佚脱。然舜臣持论既谬，则其图之有无固亦不足计矣。</p>
<p>△《美芹十论》・一卷（浙江鲍士恭家藏本）</p>
<p>旧本题宋辛弃疾撰。弃疾字幼安，历城人。官至龙图阁待制，进枢密都承旨。卒谥忠敏。是书皆论恢复之计。其审势、察情、观衅三论，所以明敌之可胜。其自治、守淮、屯田、致勇、防徵、久任、详战七论，所以求己之能胜。卷末又载上光宗疏一篇，论荆襄上流为东南重地疏一篇，论江淮疏一篇，议练民兵守淮疏一篇，则後人所附入也。然史不言弃疾有此书。考《江西通志》，载临川黄兑字悦道，绍兴进士，官至朝议大夫，尝献《美芹十策》，进取四论。此或兑书，後人伪题弃疾欤？</p>
<p>△《江东十考》・一卷（永乐大典本）</p>
<p>宋李道传撰。道传字贯之，舜臣子也。官至太常博士，知果州。谥文节。事迹具《宋史・儒林传》。是书前有自序曰：孝宗元年，方事恢复，时先君初仕，讨论南北间事，著《江东胜後之鉴》十篇上之。窃谓战胜存乎备具，退守存乎人心，因复考六朝备具之实，曰屯兵之地，曰统兵之任，曰取兵之制，曰财赋之出，曰出师之途，曰馈运之方，曰舟师之利，曰出骑之用，曰守城之规，曰守江之要，凡十篇，参之古今，论其大略云云。盖以补其父之书，然皆儒生坐谈之见也。</p>
<p>△《南北十论》・一卷（永乐大典本）</p>
<p>案此书载《永乐大典》，题曰许学士撰，不著其名。盖亦南宋人也。十论仅存其八，曰吴，曰蜀，曰东晋，曰宋，曰齐，曰梁，曰陈，曰元魏。末曰：天下之物，本吾所有而吾取之，则其理顺。非吾所有而吾争之，则其事逆。又曰：晋氏启土，六合为家，子孙虽播迁，而天下与之争衡者，皆其故臣。地吾地，民吾民，城邑吾之城邑，因其有以用之，如反覆手之易。褚裒北伐，青、兖之民襁负来归；桓温至灞上，父老争迎，牛酒踵至；刘裕入长安，秦民咸相告语，指咸阳宫殿为晋人第宅。而数子之无成者，皆其自失之。呜呼！民心如此，境土不复，君子不以责晋而谁责也。其隐讽南渡君臣，可谓切矣。然东晋中原闳牛群雄各据一隅，建炎、绍兴以来，则金凭全盛之势，宋当积弱之馀，其胜负又当别论耳。</p>
<p>△《百将传》・一百卷（浙江范懋柱家天一阁藏本）</p>
<p>宋张预撰。翟安道注。预字公立，东光人。安道字居仕，安阳人。其书采历代名将百人，始於周太公，终於五代刘裕各为之传，而综论其行事。凡有一节与孙武书合者，皆表而出之，别以《孙子兵法》题其後。盖欲述古以规时，亦戴少望《将鉴论断》之类。然其分配多未确当，立说亦未免近迂。仍为宋人之谈兵而已矣。</p>
<p>△《八阵合变图说》・（无卷数，两淮盐政采进本）</p>
<p>明龙正撰。正，武都人。正德中，莱阳蓝章，巡抚四川，驻兵汉中。遣人至鱼复江，图八阵垒石。正时在章幕中，遂推演为图说，刊於蜀中。</p>
<p>△《北边事迹》・一卷（户部尚书王际华家藏本）</p>
<p>明王琼撰。琼有《晋溪奏议》，已著录。琼在嘉靖初总督三边军务，因集历代守边得失，及所条画奏疏，合为一书。大旨主於花马池一路三百里，及环县至兰州八百里，皆筑墙掘堑，以为临边设险之计。又欲仿赵充国故策，於甘肃屯田，以备战守。盖当时兵力，不能及远，故其所设施，止於如此。後附设险守边图，则所起边墙及产刂削崖谷之道里尺寸也。</p>
<p>△《西番事迹》・一卷（户部尚书王际华家藏本）</p>
<p>明王琼撰。琼总督三边时，出兵讨土鲁番，抚定其部族，而诛其不顺命者。因为此书，历叙汉先零宋岷洮诸羌叛服之事，而以当时用兵始末附之。其论王安石遣王韶西征事，许其能诘兵戎以强宋室，而斥史臣以安石为开边生事之非。盖亦有见於明世边备之不修而为是言欤？前有王九思序，称关中士大夫作为诗歌以纪其盛，题曰《元老靖迁》，属九思序之，而书中实无诗歌。序与书颇不相应，疑刊书者误取他序以冠此册也。</p>
<p>△《海寇议》・一卷（户部尚书王际华家藏本）</p>
<p>明万表撰。表字民望，鄞县人。正德末武进士，累官都督同知佥事，南京中军都督府。时值海寇出没，为江浙患，表推原祸本，以为奸民通番者所致。因为此议，上之当事，历叙逋逃啸聚始末甚详。其後倭乱大起，表结少林僧，习格斗法，屡歼其众。盖本能以才略自显者，宜其所言之具有先见也。案黄虞稷《千顷堂书目》，载表海寇前後议一卷。此乃袁什扇搿督鹕玉振集》者，所录仅一卷。疑已佚其後议，又讹万为范，尤为失考矣。</p>
<p>△《塞语》・一卷（浙江范懋柱家天一阁藏本）</p>
<p>明尹耕撰。耕有《南泰纪略》，已著录。是书作於嘉靖庚戌，皆言捍御塞北诸部之术。一曰迁情，二曰形势，三曰城塞，四曰乘塞，五曰出塞，六曰抽丁，七曰官军户，八曰练习，九曰保马，十曰民堡，十一曰审几。耕以边才自负，其言颇纵横博辨，然亦书生纸上之谈也。</p>
<p>△《备倭记》・二卷（编修程晋芳家藏本）</p>
<p>明卜大同撰。大同字吉夫，秀水人。嘉靖戊戌进士。由刑部主事历任湖广按察司佥事。弭蕲、黄盗有功，升布政司参议。又有平苗功，终於福建巡海副使。是编即其官福建时讲求备倭之术而作也。上卷分八篇，曰制置，曰方画，曰将领，曰士卒，曰烽堠，曰险要，曰战舸，曰边储。下卷分二篇，曰奏牍，曰策议。所言颇简略，不足以资考核，又喜徵古事，尤属空谈。其书本名《备倭图记》，原本卷首尚有海图。此本佚之，遂并书名删去图字。然浙江鲍士恭家藏本尚题《备倭图记》也。</p>
<p>△《两浙兵制》・四卷（浙江巡抚采进本）</p>
<p>明侯继国撰。继国号龙泉，金山卫人。世袭指挥使。是书第一卷首列全浙海图，附以说，并及沿革兵制。又析杭、嘉、湖三府为一图，宁、绍二府为一图，台、金、严三府为一图，温、处二府为一图。图後均有说，并详列其兵制、烽堠、倭犯。第二卷载造战船、福船、鸟船、沙船、唬船、火器、军器及营操、申操、哨操、伍操等图。第三卷载倭警始末。第四卷为日本风土记。於一时海防军政，最为详悉。惟《日本风土记》有录无书，疑装缉者偶佚之也。考明世宗本纪，二十年五月，倭犯朝鲜，陷王京，朝鲜王李鞴奔义州求救。二十一年正月，李如松攻倭於平壤，克之。四月，倭弃王京逃，使小西飞请封。二十三年正月，封平秀吉为日本国王。二十四年九月，平秀吉抗不受封，复侵朝鲜。此书中倭警始末载，朝鲜国王奏，二十九年九月、十月、十一月，倭贼仍於庆州机张县、蔚山郡丽阳县、梁山郡等处肆意攻掠。而经略宋应昌为倭奏请封贡，乃即在此数月内。则倭之请贡非实可知。又载充龙港船商许豫，侦知倭贼初败於平壤，即食尽矢穷，思逃无路，乃以封贡议和，是堕其计。又称倭贼素诈，议和後新造大艘十馀只，将欲为乱，恐和非实。与李鞴所奏情事相符。乃应昌力主和议，反斥李鞴妄奏。是二十四年日本之叛，应昌罪无可辞。此书实可以曲证史事。而应昌所著《经略复国要编》，於李鞴之奏，许豫之侦，辽东巡按之讦，概不录入，则自张其功而匿其短也。此书又可以勘其谬矣。惟考《平壤录》，载日本谢表无年月，当时断为沈惟敬捏造，而此书载之。又多列案牍全文，辞旨鄙俚，失于删润，是则不免小疵耳。</p>
<p>△《将将纪》・二十四卷（内府藏本）</p>
<p>明李材撰。材有《李见罗书》，已著录。是书大旨专重御将，而首卷至九卷详载汉、唐、宋七帝本纪之文，牵连并书，殊无断制。十卷至二十一卷分别得失，用为法戒。自虞、夏迄於南宋，各缀数条，亦未完备。二十二卷至二十四卷援摭经文，旁及子史，议论尤迂。据《明史》本传，材於隆庆中官广东按察使佥事，尝破罗旁贼，屡歼倭寇。万历中官隳习床焓梗备兵金腾时，又屡破缅甸之众。则非全不知兵者，而其书乃拘腐如是。盖材以讲学著名，恐儒者以不谈王道病之故也。</p>
<p>△《运筹纲目》・八卷、《决胜纲目》・十卷（浙江巡抚采进本）</p>
<p>明叶梦熊撰。梦熊字南兆，归善人。嘉靖己丑进士。官至南京工部尚书。事迹附见《明史・魏学曾传》。此编乃其以都御史兼兵部侍郎总督三边时所作。《运筹纲目》凡八卷，为纲八，为目八十，纲目之下，俱有统论，各采史事以证之。《决胜纲目》凡十卷，俱以二字标目，不立总纲目，凡百条，亦前缀统论，证以史事。惟《运筹纲目》列史事而评之，《决胜纲目》先立说而以史事证之，为体例小异耳。梦熊官陕西巡抚时，曾请讨扌奢力克，与经略不合，朝廷右经略而绌其议。後移甘肃，有讨贼功，盖亦留心韬钤者。然兵机万变，转瞬势移，田单火牛，再用则败，是固不可以成法拘耳。</p>
<p>△《军权》・四卷（浙江巡抚采进本）</p>
<p>明何良臣撰。良臣有《阵纪》，已著录。是书分国本、国禁、兵本、兵秘、礼士、士遇、驭士、士品、握机、揣情、必虑、必克、将事、将诫、任将、军范、术占，凡十七目，一百七十四篇。中间有云，募选之事，付诸有司，欺昧朦胧，上下交蔽。又云，将不识兵，兵不识将，卒然有事，实无以支。皆讥切时政之语。自序称，早岁事戎行，足迹遍寰宇，而累於谈忌，困於贪胥。盖亦发愤而著书者也。</p>
<p>△《倭情考略》・一卷（两淮盐政采进本）</p>
<p>明郭光复撰。光复武昌人。官扬州府知府。考万历己丑进士别有一郭光复，顺天固安人。官至右副都御史，辽东巡抚。姓名偶同，非一人也。嘉靖中，东南屡中倭患，而扬州当江海之冲，被害尤甚。光复以为必得其情，始可筹备御之术，因考次所闻为此编。首总论，次事略，次倭患，次倭术，次倭语，次倭好，次倭船，次倭刀。载其情状颇详，盖亦知己知彼之意。而得诸传闻，未必一一确实也。</p>
<p>△《长子心钤》・（无卷数，两江总督采进本）</p>
<p>旧本题明戚继光撰。继光有《练兵实纪》，已著录。考书中对垒号令一条云，南塘戚少保谓此为束伍第一阵法，屡战屡胜，皆由於此。则非继光所自为矣。又车营一条云，一放厕所节，不录。又取散长蛇阵一条云，以扳子鸣一声，注曰其制未详。则明为後人抄撮继光旧文，伪题此名。以继光《练兵实纪》校之，皆一一具载也。</p>
<p>△《莅戎要略》・一卷（编修程晋芳家藏本）</p>
<p>旧本题明戚继光撰。即《练兵实纪》中之条约也。或先有此册，後乃载入书中。或後人於书中钞出别行，则均不可知矣。</p>
<p>△《武备新书》・十四卷（江苏巡抚采进本）</p>
<p>旧本题明戚继光撰。与继光《纪效新书》大同小异，仍冠以继光《纪效新书》序。其手足篇中火器诸图下，题曰崇祯庚午仲秋，羽南彭翔谨录秘藏。考继光卒於万历丁亥，则必非继光手著矣。首有四明谢三宾订正字，当即三宾所损益，改此名也。其中如火龙卷地飞炮，雕木为虎豹之形，以轮驾之，使口中出火。飞马、天神及木人、火马、天雷炮并以木为人，缚於马上，饰以纸甲胄，而藏炮於腹，以火鹇砦玻使之冲敌。殆於儿戏。明季谈兵者如是，其亡国非不幸也。</p>
<p>△《古今将略》・四卷（浙江巡抚采进本）</p>
<p>案《明史・艺文志》、黄虞稷《千顷堂书目》载此书，皆作冯孜撰。孜字原泉，桐乡人。隆庆戊辰进士，官至湖广布政使。此刊本则题冯时宁以一甫撰。前有李维桢序，亦称时宁所作。维桢登隆庆戊辰进士，与孜同年，似不应有误。然孜六世孙浩有此书跋，称孜生三子，次曰时宁，孜殁时仅六岁。及年渐长，忽有志习武，乃妄窃父书，凿改己名，且求父之同年李维桢为序。维桢诡随徇物，竟不为之是正云。其语出冯氏子孙，当必有据。然则此书实孜所撰，刊本及序皆伪作，不足信也。书分元、亨、利、贞四集，采自黄帝迄明代，以战功显者，录其事迹，而以孙、吴诸书所载兵法证之。体例略与宋张预《百将传》相近，特随事节录，不立全传为异耳。</p>
<p>△《岭西水陆兵纪》・二卷（浙江巡抚采进本）</p>
<p>明盛万年撰。万年字恭伯，秀水人。万历癸未进士，官至江西按察使。迁隳喜颊使，未到官卒。是编乃万年官广西按察使时，值倭入寇，万年击破之。因增设战船，缮治营垒，益兵练卒，为善後计。以电白、吴川东南滨海，番舶内犯，二地先受其害。遂审度地势，布置堡寨，图其兵弁制度及巡船款式，以成此书。其陆路则由电白、吴川至於高州添置员弁，凡邮传之政及攻守之器悉载焉。岁久版佚。此本乃国朝雍正辛亥，其裔孙熙祚署吴川县知县，即万年驻兵之地，因校其旧本，重梓以行。</p>
<p>△《剑草》・一卷（两淮盐政采进本）</p>
<p>明熊明遇撰。明遇字子良，进贤人。万历辛丑进士，官至兵部尚书。事迹具《明史》本传。是编摘取古今名将事迹，为之论断，凡百馀条。盖随笔札记之文，不足以当著述之目。</p>
<p>△《岭南客对》・一卷（浙江范懋柱家天一阁藏本）</p>
<p>旧本题粤西舜山子撰，不著姓名。所纪有王守仁事，则嘉隆以後人也。其书以粤中犭┽胪啸聚，时出劫掠，为居民行旅之害，有司不能制，故设为贾客问答，以推究其得失。大略为土军畏怯好利，将帅营求冒功，必得老成而任之，合四省兵力，明赏罚，严号令，始可成功。其云府江之贼，东则荔浦，西则宣威，古田、修仁、两江等处，亦间有之。盖指桂林、平乐二府所属犭┤硕言。即《明史・土司传》所称设防置戍，世世为患者也。是编所陈方略，虽未必切中事机，然亦可见当时疆吏措置乖方，不能绥靖，致起草茅之窃议矣。</p>
<p>△《左氏兵略》・三十二卷（浙江巡抚采进本）</p>
<p>明陈禹谟撰。禹谟有《经籍异同》，已著录。是编乃其任兵部司务时所撰，尝疏进於朝。其例取《左传》之叙及兵事者，以次排纂，仍从十二公之序。其事相类者，则不拘时代，类附於前。又杂引子史证明之，而断以己意，谓之扪虱谈。非惟无关於《春秋》，并无关於《左传》，特借以谈兵而已。考《五代史・敬翔传》曰：梁太祖问翔曰：闻子读《春秋》，《春秋》所纪何等事？翔曰：诸侯战争之事耳。太祖曰：其用兵之法，可以为吾用乎？翔曰：兵者应变出奇以取胜，春秋古法，不可用於今云云。是左氏兵法至五代已不可用，而禹谟进疏，乃请敕下该部，将副本梓行，俾九边将领人手一编。是与北向诵《孝经》何异。明季士大夫之迂谬，至於如是，欲不亡也得乎？</p>
<p>△《类辑练兵诸书》・十八卷（浙江巡抚采进本）</p>
<p>明董承诏编。承诏，武进人。万历丁未进士，天启中官至浙江左布政使。是书辑录戚继光谈兵之言。继光所著有《纪效新书》、《练兵实纪》、《储练通论》、《哨守条约》四书，承诏荟萃其说，删除繁复，编为十六类，曰奏疏，曰条议，曰将略，曰兵纪，曰赏罚，曰阵，曰营，曰战，曰操，曰哨守，曰长兵，曰短兵，曰声类，曰色类，曰什器，曰仪节。而以汪道昆所作继光墓志及承诏所作小传冠於首。</p>
<p>△《火器图》・一卷（浙江巡抚采进本）</p>
<p>明顾斌撰。斌字质夫，晋江人。万历己酉举人，官广东信宜县知县，调蜀府左长史。是编言军中火攻之具甚详，然大抵斌以意造之。如所制木人骑马之类，颇近儿戏。其火药器具皆取天地星宿之数，太极两仪之象，亦殊为迂阔。前有火器原、火攻要二篇，多书生纸上之谈。又末有风雨赋一篇，谓熟此以占天文，百无一失。是尤必不然之事也。</p>
<p>△《兵机类纂》・三十二卷（江苏巡抚采进本）</p>
<p>明张龙翼撰。龙翼字羽明，松江人。是书取古今言兵事者，自《春秋左氏传》而下，至於元、明，分为三十二类。每类中又各析子目，所载明事尤详，大抵书生纸上谈也。第三十一卷专言阵势，然阵法未载图式，殊为阙略。其凡例云，篇中如阵法、器械之类，不详图说者，虑或冗漫，亦为文饰其词。盖是书之作，本为武闱答策之用，故可略则略耳。</p>
<p>△《广名将谱》・十七卷（浙江巡抚采进本）</p>
<p>不著撰人名氏。卷首题黄道周注断。前有崇祯癸未道周序，称即旧本，芟其繁文，取其精要，入妙旁批，有疑夹注，又总断结其智勇之所在云云。词意温，决不出道周之手，殆坊肆所依托。其目录後幅割裂，亦似非足本。</p>
<p>△《左略》・一卷（浙江汪启淑家藏本）</p>
<p>明曾益撰。益字子谦，山阴人。其书专摘《左传》所言兵事凡五十六篇，每条标以名目。陈禹谟《左氏兵略》尚援引他书，疏通证解。此但摘录传文，益无可采矣。</p>
<p>△《谈兵髓》・七卷（安徽巡抚采进本）</p>
<p>题西浙嚣嚣生撰，不著名氏。首为谈兵髓说，称自黄帝用兵以来，兵法不废天时。故日月星辰，风憬诤颍皆用兵者所宜知。然其所载，如黄赤道、浑天仪、寒暑昼夜长短诸说，多涉律历家言，於兵事无可徵验。盖亦杂缀成书，初无秘授也。前有王洽序。洽字和仲，临邑人。万历甲辰进士，官至兵部尚书。序作於天启甲子，盖其巡抚浙江之时，则所为嚣嚣生者，亦明末人矣。</p>
<p>△《残本金汤十二筹》・八卷（江苏周厚鲇家藏本）</p>
<p>明李盘撰。盘字小有，扬州人。是书以十二筹为名，而今所存者，一曰筹修备，二曰筹训练，三曰筹积贮，四曰筹制器，五曰筹清野，六曰筹方略，七曰筹水战，八曰筹制胜，已阙其四筹，盖断烂不完之本矣。所言皆团练乡勇，御土寇之计。杂引古事以证之，多不切合，亦颇支蔓。如无粮无水不可以守，三尺童子能知之，而胪列前代绝粮绝水之故实，以为鉴戒。连篇累牍，殊为浪费笔墨。所列飞钅仓、飞刀诸法，及以桐油鸡卵抛掷敌船，使滑不能立诸计，亦颇近戏剧也。</p>
<p>△《左氏兵法测要》・二十卷（江苏周厚鲇家藏本）</p>
<p>明宋徵璧撰。徵璧原名存楠，字尚木，华亭人。是书节略左氏所纪兵事，而论其得失。春秋车战事，与後世迥异，徵璧引以谈兵，殊为不达时变也。</p>
<p>△《兵镜》・十一卷（两江总督采进本）</p>
<p>国朝邓廷罗撰。廷罗字叔奇，号偶樵，江宁人。顺治中拔贡生，官至湖广荆南道。是编凡孙子集注一卷，十三篇各为评释。其作战一篇，移为第三。九变一篇，改为军变，而删其与地形篇重出五句。九地一篇，谓原本重复，为之改正，殊嫌窜乱旧文。次为兵镜或问上、下卷，各十五篇。次为兵镜备考八卷，则於十三篇中摘其要语为纲，而罗列史事以互证其说。摭拾颇为丛杂。</p>
<p>△《武备志略》・五卷（内府藏本）</p>
<p>国朝傅禹撰。禹字服水，义乌人。是编惟抄撮武经诸书及明茅元仪《武备志》，别无特见。</p>
<p>△《历代车战叙略》・一卷（两江总督采进本）</p>
<p>国朝张泰交撰。泰交字洎谷，阳城人。康熙壬戌进士，官至浙江巡抚。是书皆剽宋章俊卿《山堂考索後集》车战篇之文，而稍附益之，别无考正。如述列国车战，而齐侯伐卫之先驱申驱失载。叙唐代，而裴行俭之粮车、李光弼之涑狄嗍г亍Ｐ鹈鞔，而给事中李侃所奏之骡车、总兵官张泰所造之独马小车，定襄伯郭登之仿古偏箱车皆不能徵引。盖不免於疏漏矣。</p>
<p>△《练阅火器阵纪》・一卷（两江总督采进本）</p>
<p>国朝薛熙撰。熙字孝穆，苏州人。是书记康熙三十五年江南提督张阋硌萁膛阱笾事。所言阵法颇详，然皆训练常制也。</p>
<p>──右“兵家类”四十七部，三百八十八卷，内二部无卷数，皆附《存目》。 






</p></div>
  <div class="adBottom">
    <script src="../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='216005.html' class='pagedaohang'>【上一篇】<i>:卷一百一・子部十一○法家类</i></a></span><span class="tomenu"><a href="sikuquanshuzongmutiyao.html" title="四库全书总目提要" class="returnIndex">【回目录】</a>
</span><span class="toup1"><a href='216003.html' class='pagedaohang'>【下一篇】<i>：卷九十九・子部九○兵家类</i></a></span></div>
  <div class="adBottom">
    <script src="../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../js/foot.js" type="text/javascript"></script>

</body>
</html>
