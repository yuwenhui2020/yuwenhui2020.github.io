<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>四库全书总目提要_卷一百四十七・子部五十七○道家类存目</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/sikuquanshuzongmutiyao/215957.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../templets/default/css/p.css" />
<link rel="stylesheet" type="text/css" href="../../templets/default/css/book.css" />
<script src="../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/sikuquanshuzongmutiyao/215957.html");
</script>
</head>
<body>
<div id="topbar">
  <div id="logo"><a href="../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../book_sbkk8_default.html">首页</a></li>
     
      <li><a href='../gudai.html'>古典文学</a></li>
      <li><a href='../../gushihui/gushihui.html'>故事会</a></li>
      <li><a href='../../meirongyangsheng/meirongyangsheng.html'>美容养生</a></li>
      <li><a href='../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="215957.html#" class="bds_more" data-cmd="more">分享到：</a><a href="215957.html#" class="bds_weixin" data-cmd="weixin" title="分享到微信">微信</a><a href="215957.html#" class="bds_qzone" data-cmd="qzone" title="分享到QQ空间">QQ空间</a><a href="215957.html#" class="bds_tsina" data-cmd="tsina" title="分享到新浪微博">新浪微博</a><a href="215957.html#" class="bds_tqq" data-cmd="tqq" title="分享到腾讯微博">腾讯微博</a><a href="215957.html#" class="bds_tqf" data-cmd="tqf" title="分享到腾讯朋友">腾讯朋友</a><a href="215957.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../book_sbkk8_default.html'>主页</a> > <a href='../gudai.html'>古代文学</a> > <a href='sikuquanshuzongmutiyao.html'>四库全书总目提要</a> > </div>
<div class="ad960"><script src="../../js/ad960sougou.js" type="text/javascript"></script></div>
<div id="maincontent">
  <h1 class="articleH1">卷一百四十七・子部五十七○道家类存目</h1>
  <div id="content"><span id="ad328_r">
    <script src="../../js/article.js" type="text/javascript"></script>
    </span><p>





△《阴符经三皇玉诀》・三卷（浙江范懋柱家天一阁藏本）</p>
<p>其书述黄帝得《阴符经》，问於广成子及天真皇人。皆称黄帝问而二人答，词旨鄙浅，前有黄帝御制序一首，文尤谬陋。盖粗知字义道士所为也。然金明昌中范怿作《阴符经注》序已引之，则其伪亦久矣。</p>
<p>△《阴符经注》・一卷（浙江范懋柱家天一阁藏本）</p>
<p>旧本题金陵道人唐淳撰。前有至大己丑孟绰然序，称不知淳为何代人。其说皆主於内丹。中称天性人也，人心机也，立天之道以定人也十六字，为杜光庭所加。则五代後人矣。</p>
<p>△《阴符经集解》・三卷（浙江巡抚采进本）</p>
<p>宋袁淑真撰。是书前有淑真衔，称朝散郎行潭州长沙县主簿。其里贯则未详也。其本亦分三篇，引骊山老姥百言演道、百言演法、百言演术之说，惟末附一段只五十八字，又与诸本不同。</p>
<p>△《阴符经注》・一卷（江苏巡抚采进本）</p>
<p>宋俞琬撰。琬有《周易集说》，已著录。琰本文士，故是编所注较他家具有条理，其辟詹谷以容成之术释强兵战胜之义，尤为正论。其本亦合为一篇，而人以愚虞一百十四字则两存经文、注文之说。</p>
<p>△《阴符经注》・一卷（江苏巡抚采进本）</p>
<p>金刘处玄撰。处玄即王重阳七弟子之一也。其说参以佛经。前有明昌辛亥宁海州学正范怿序。</p>
<p>△《阴符经注》・一卷（江苏巡抚采进本）</p>
<p>旧本题姑射山太玄子侯善渊注，不知何许人。其本合三篇为一，而末有人以愚虞以下一百十四字。注较他本颇有文义，而伤於简略。</p>
<p>△《阴符经解》・一卷（两江总督采进本）</p>
<p>明焦咦。哂小兑左堋罚已著录。考《战国策》称苏秦得太公《阴符》之谋，其书《汉志》、《隋志》皆不著录，盖已不传。今世所行之本，出唐李筌。宋黄庭坚以为即筌所托。注其书者自筌而後凡数十家，或以为道家言，或以为兵家言，或以为神仙家言，叽俗⑺湟张永叔真土擒真铅，真铅制真汞之说，似乎神仙家言，而核其宗旨，实以佛理解之，与刘处玄注相近。盖哂肜铌抻焉疲故气类薰染，喜谈禅悦，其作此注，仍然三教归一之旨也。</p>
<p>△《阴符经质剂》・一卷（江苏周厚鲇家藏本）</p>
<p>明方时化撰。时化有《易引》，已著录。是编大旨以《阴符》与易理相合。前有自序，谓已有《易》引百篇，不可不质剂於《阴符》。末又附阴符质剂问，设为问答以畅其说，大都不离乎禅学。</p>
<p>△《阴符经注》・一卷（安徽巡抚采进本）</p>
<p>国朝李光地撰。光地有《周易观彖》，已著录。《阴符经》文意刻酷，五贼三盗之名，尤为奇险。光地注义纯粹，颇能补苴其罅漏。其注禽之制在气，谓以心制目，以目制心，如禽鸟之以气相制，虽雄鸷者不敢动。似较李筌注为顺。然此书本筌所伪撰，自作之而自注之，自必不失其本意，可不必与立异同。况此注禽之制在К句次在心生於物，死於物，机在目之下，故此注会通四语以立义。《汉魏丛书》本次此句於天之至私，用之至公二句下，则义有难通矣。传写互异，莫可究诘。楚失齐得，辗转安穷。既非儒书要义，亦听其各存一说於天地间耳。</p>
<p>△《古老子》・二卷（浙江汪启淑家藏本）</p>
<p>旧本题许剑道人手刊。卷首有自题绝句一首云：道人自昔不谈玄，何事幡然绘此篇。料得浮阄薰野，欲从牛背学长年。称壬子闰五题於申州传舍。末有二小印，一曰史垂名，一曰青史。盖其名字。次为所画老子像，亦有二小印，一曰许剑道人，一曰别号题桥生。又书首二小印，一曰垂名原名南，一曰两江一字青史。不知何许人也。考《石墨镌华》有元至元间汽锹ス鬯稻台篆书古《老子》及《正书释文》，与此无异。末刻夷门天乐道人李道谦跋，云鲁之大儒高ノ木僬撸善古篆，尝为会真宫提点张志伟寿符书《道德五千言》，笔法精妙，古今罕有。至元庚寅，承命祀香岳渎，驻於终南山重阳万寿宫。遂摹诸经台，垂之永久。然则高ニ书，李道谦摹刻於石，而是册又从石刻摹出耳。字体怪异，不合六书。赵函谓其杂出颉籀款识古文大小二篆，沾沾自喜，尚不堪郭忠恕一嗤，非过论也。考プ允队性疲《老子》旧有古本，历岁滋久，不可复见。於《古文韵海》中检讨缀缉，越月乃成。据此，则ニ书篆体，徒本之《古文韵海》耳。其文视今本《老子》惟增减数虚字，亦不足以资考校也。</p>
<p>△《道德经说奥》・二卷（两江总督采进本）</p>
<p>旧本题朱孟尝撰。附刻朱翊钅氏《广宴堂集》後。明宗室命名，每府以二十字为次，其下一字则偏旁取五行相生。此曰孟尝，盖其字号。惟未审即翊钅氏作，或其子孙所作耳。其书於每章之後寥寥各赘数言，殊未尽老氏之旨。</p>
<p>△《道德经编注》・二卷（安徽巡抚采进本）</p>
<p>国朝胡与高撰。与高字岱瞻，黟县人。雍正癸卯举人。是书谓《老子》今本相沿，章句多舛。乃遍访古本，考正其文，并注释其义。而篇中分合增改之处，绝不注所据者何本，未免无徵。其谓《老子》与六经相发明，亦苏辙之绪论。每章注释之後又有附解，则其弟与宗所续，与高之注成於雍正甲寅，与宗之解成於乾隆戊辰。据与宗自跋，仍其兄之馀意云。</p>
<p>△《读道德经私记》・二卷（江苏巡抚采进本）</p>
<p>国朝汪缙撰。缙字大绅，吴县人。是书以《易》义解《老子》。前有自序曰：释《老子》者多矣，别於诸子方外与《易》相出入者私记之。盖其大意欲於诸注之外独标新义。然晋人清谈，实合《老》、《庄》与《易》为一。王弼以《老子》解《易》，人人类能言之。即三语掾之故实，亦非僻事也。</p>
<p>△《道德经悬解》・二卷（编修周永年家藏本）</p>
<p>国朝黄元御撰。元御有《周易悬象》，已著录。是书多以养生家言训释《老子》，於原文章次多所变更，字句亦多有窜乱。谓之改本《老子》可也。</p>
<p>△《列子辨》・二卷（江苏巡抚采进本）</p>
<p>不著撰人名氏。前有康熙後壬寅自序，署其号曰复堂，不知何许人也。其注用林希逸口义本稍为删削，而间附以刘辰翁评。卷首凡例称，《列子》刻本，书肆绝少。此特借抄，其中必多讹字云云。则亦寒乡之士，罕睹旧籍者矣。其辨论大旨，谓《汉・艺文志》载《列子》八篇，典午之祸，典籍荡然。六朝清谈之士，依傍《艺文志》所云而妄托之。然其所证据，特以文句臆断之耳。考《柳宗元集》有《辨列子》一篇，摘其言魏牟、孔穿皆出《列子》後，然特谓其不免增窜，不以为伪也。高似孙《纬略》颇以《史记》无传为疑，又疑其出於後人之荟萃，然未敢定为谁氏作也。是编漫无所据，竟毅然断其出於六朝。极诋其文词之恶，以朱笔勒其旁者，不一而足。文词工拙，姑置无论。第考东晋光禄勋张湛所注，已疑其言郑穆公以後事，与刘向所云郑穆公时人者不合，则书在东晋以前审矣。作者未见湛注，遂以为出自六朝耳。观其批篇首将嫁於卫句云，嫁字诸书所无，但此书率多讹字，嫁或家字之讹。不知《尔雅释诂》曰：嫁，往也。郭璞注引方言曰：自家而出谓之嫁，犹女出为嫁。古训炳然，乃横生揣度，其空言臆断可知矣。</p>
<p>△《庄子通义》・十卷（两江总督采进本）</p>
<p>明朱得之撰。得之有《宵练匣》，已著录。此书以为《庄子》之书命辞跌宕，设喻险奇，人多谓其荒唐谬悠，不知异者辞也，不异者道也。故为作通义，并加旁注以详释之。先是，宋咸淳间钱塘道士褚伯秀尝作《义海纂微》，未行於世。王潼录其遗稿以授得之，得之因附刻於每段之下，先列《通义》，次及《义海》。前有得之自序。案伯秀《义海纂微》，采掇详博，今原本尚存，已著於录。得之所解，议论陈因，殊无可采。至於评论文格，动至连篇累牍，尤冗蔓无谓矣。</p>
<p>△《解庄》・十二卷（内府藏本）</p>
<p>明陶望龄撰。望龄字周望，号石篑，会稽人。万历癸丑进士，官至国子监祭酒。谥文简。事迹附见《明史・唐文献传》。是编仅寥寥数则，归安茅兆河取与郭正域所评合刻之，均无所发明。</p>
<p>△《南华经副墨》・八卷（两江总督采进本）</p>
<p>明陆西星撰。西星字长庚，号方壶外史，不知何许人。焦咦鳌蹲子翼》，引西星之说颇多，则其人在咭郧啊Ｊ槭子衅浯幼勇尚颍作於万历戊寅，则与呦嗑嘁嗖辉兑病Ｊ鞘楸啻危一依郭象本，而以天道篇虚静恬淡寂寞无为八字分标八卷，每篇逐节诠次。末为韵语，总论一篇之旨。其名副墨，即取大宗师篇副墨之子语也。大旨谓南华祖述道德，又即佛氏不二法门。盖欲合老、释为一家。其言博辨恣肆，词胜於理。其谓天下篇为即《庄子》後序，历叙古今道术，而以己承之，即《孟子》终篇之意，则颇为有见。故至今注《庄子》是篇者，承用其说云。</p>
<p>△《读庄小言》・一卷（江西巡抚采进本）</p>
<p>明文德翼撰。德翼有《宋史存》，已著录。此书就《庄子》诸篇随笔记其所得，然未能拔奇於旧注之外。</p>
<p>△《药地炮庄》・九卷（内府藏本）</p>
<p>明方以智撰。以智有《通雅》，已著录。是编乃所作《庄子解》。药地者，以智僧号也。以《庄子》之说为药，而己解为药之炮，故曰炮庄。大旨诠以佛理，借裳箜肆之谈，以自摅其意。盖有托而言，非《庄子》当如是解，亦非以智所见真谓《庄子》当如是解也。</p>
<p>△《古今南华内篇讲录》・十卷（浙江巡抚采进本）</p>
<p>题林屋洞藏书，不著撰人名氏，亦不著时代。卷一为南华旨要，皆言注《庄》之大旨。其第五节云，洞庭今日首提虚用，其言何徵，亦惟得宗印於阕先师。卷二以《庄子》寓言一篇升冠於诸篇。前有小序云，洞庭山缥缈峰林屋洞天梦蝶易师从蕙老农学《易》於天都峰，尝会门弟子详说南华反约旨要，弟子三林辈因记录师语，著为成书。而《南华旨要》中又有《庄子》至今二千年语，以长历推之，当为明末国初人也。卷三为逍遥游。卷四为齐物论。卷五为养生主。卷六为人间世。卷七为德充符。卷八为大宗师。卷九为应帝王。卷十为天下。盖以寓言为《庄子》前序，以天下为《庄子》後序，而内七篇之次第亦先後不同。其说以郭象注为今本，以向秀注为古本。然秀注《经典释文》尚引之，而陈氏《书录解题》已称亡佚，宋以来诸家书目皆不著录，不知何由见之。且古人一书无两序，其有序者必附於末，最可考者，《吕氏春秋》之序在十二纪末，《史记》自序、《汉书序传》、扬雄《太玄》、《法言》、王符《潜夫论》、袁康《越绝书》，下至刘勰之《文心雕龙》诸序，亦皆在书末。此以前序、後序指为古本，是用後世之例推测三代，其为依托无疑。又《唐书・艺文志》称唐天宝元载尊《庄子》为《南华真经》，而此乃云加之南华之名，吾兹未之闻焉。意者郭子欤，向子欤，其在後之人欤？吾无闻焉耳矣。乌在其见古本也。</p>
<p>△《南华评注》・（无卷数，山东巡抚采进本）</p>
<p>国朝张坦撰。坦字方平，号一罚泰安人。是书成於康熙戊午。自序谓广求古注数十馀家，采其简当，删其繁芜，又参以己意，为之评释，别为或问十条列於卷首。今案其书，分段加评，逐句加注，皆不言本某家之古注。其注似徐增之说唐诗，其评亦如金人瑞之评《西厢记》、《水浒传》而已。观其或问第二条，以《庄子》为风流才子，可知其所见矣。</p>
<p>△《庄子解》・三卷（内府藏本）</p>
<p>国朝吴世尚撰。世尚，贵池人。是编成於康熙癸巳，所说止《庄子》内七篇。大旨引《庄子》而附之儒家，且发挥其文字之妙。观其目录後附记，称向来解《庄子》者惟林西仲可观，但有不尽洽乎文义者，是不知古有向、郭；又开卷即云《庄子》自名其书曰《南华经》，是并《唐书・艺文志》亦未考也。</p>
<p>△《南华通》・七卷（陕西巡抚采进本）</p>
<p>国朝孙嘉淦撰。嘉淦有《春秋义》，已著录。是编取《庄子》内篇，以时文之法评之。使起承转合，提掇呼应，一一易晓，中亦颇以儒理文其说。</p>
<p>△《南华本义》・二卷（山东巡抚采进本）</p>
<p>国朝林仲懿撰。仲懿不知何许人。是编只注《庄子》内篇，语多附会。如释逍遥游以北冥有鱼为太极静而生阴，化而为鹏为太极动而生阳，以南冥北冥为无极而太极，太极本无极之类，皆强生意见。其馀诠释，亦多类金人瑞、徐增之流。</p>
<p>△《南华简钞》・四卷（浙江巡抚采进本）</p>
<p>国朝徐廷槐撰。廷槐字立三，号笠山，会稽人。雍正庚戌进士。是编於《庄子》内篇全录其文，外篇杂篇颇有刊削，渔父、盗跖、让王、说剑之属则全篇删之。每篇各为详注。其论文论理，纯以妙悟不测为宗。大抵原本禅机，自矜神解也。</p>
<p>△《南华模象记》・八卷（浙江巡抚采进本）</p>
<p>国朝张世荦撰。世荦字无夜，钱塘人。乾隆甲子举人。其学以禅为宗，因以禅解《庄子》。以天下篇为《庄子》自序，以寓言篇为开宗第一为首卷，如林屋洞南华讲录之说。其下则悉取外篇之文附内七篇之後，亦明人移掇《管子》、《晏子》之意。其篇目皆依佛经之例，以内篇之名标曰某品某品，删去盗跖、渔父、说剑三篇，又删去蒋闾{艹勉}数段。每篇之首，各为宗旨，叙其所以分并之故。昔苏轼撰《庄子祠堂记》，欲删渔父、盗跖等篇，然不过托之文字，非真有删本。今则分割并附，又多所芟郑是直修改《庄子》，非注释《庄子》矣。</p>
<p>△《观老庄影响论》・一卷（浙江巡抚采进本）</p>
<p>明释德清撰。德清字登印，全椒人。即当时所称憨山大师者也。其书多引佛经以证老、庄，大都欲援道入释，多惝恍恣肆之言。以其借老、庄为名，故姑附之道家。其曰影响论者，取空谷传声，众响斯应之义也。</p>
<p>△《周易参同契注解》・三卷（江苏周厚鲇家藏本）</p>
<p>明张位撰。位有《问奇集》，已著录。是书章次，一依陈致虚本而别为之注。大抵参取诸家之说，以己意发明之。其震庚、兑丁诸图，及上、下弦诸图，则皆位所补入也。</p>
<p>△《参同契章句》・一卷（安徽巡抚采进本）</p>
<p>国朝李光地撰。是书前有自序，谓《参同契》者，参之而同契也。三相类者，三字之义疏尔。魏氏作《参同契》，自以为阙略未备，复作《三相类》一篇，互相解剥，而二千年未有知者。心之不达，则窃易旧简以就肤见。故此书独无完编，惟《汉魏丛书》所载似是原本，间有窜互不多也。独其不知中断二书及截立标题，亦庸末者之妄云云。盖据篇末《参同契》者以下有今更作此命《三相类》之文，考《旧唐书・经籍志》载《周易参同契》二卷，《周易五相类》一卷，并注魏伯阳撰。三五字形相近，未详孰是，然足知伯阳原有此二书也。明杨慎称或掘地得石函，中有《古文参同契》，魏伯阳所著上、中、下三篇，後序一篇，徐景休《笺注》亦三篇，後序一篇，淳于叔通《补遗三相类》二篇，後序一篇，合为十一篇。其说颇怪。慎好伪托古书，疑其因《唐志》之言，别《三相类》於《参同契》，造为古本，光地是书又阴祖其说。惟慎以《三相类》为淳于叔通《补遗》，光地则以为亦伯阳著，与《唐志》相合，较为有本耳。书中分章，大概亦与杨本同，惟不载徐景休《笺注》，又厘《三相类》为三篇，而於二书之後各列炉火说一篇，与杨本异。则不知光地又何所据也。</p>
<p>△《参同契注》・二卷（江苏巡抚采进本）</p>
<p>国朝陈兆成撰。兆成字宜赤，上虞人。案《浙江遗书目录》，载有两陈兆成。其作《太极图说注解》者，称为常熟陈兆成，康熙初人。作此书者，称为上虞陈兆成。然《太极图说注解》末有乾隆戊辰兆成子鲁附记凡例，称是书与《参同契》互有异同，是刻可分为二，可合为一云云。则似乎二书又出一人，疑不能明也。其书尽废诸家旧注，独以文义推寻，分《参同契》为三篇。以补塞遗脱为後篇，亦分为三，与前篇相配。又统分为二十九章。大旨谓首篇专明易理，御政章乃言人君治世之事，即易之神化流通处，其後乃配以服食之法，而总不外乎易之中。又自作释例一篇附於末，反覆推阐，其说颇详。</p>
<p>△《古文周易参同契注》・八卷（陕西巡抚采进本）</p>
<p>国朝袁仁林撰。仁林字振千，三原人。是编以《参同契》旧注往往各自为说，反增障碍。因为随文解义，凡书中借喻之语，悉以身所自具者指明之。书成於雍正壬子。其曰古文者，盖据杨慎所称石函本云。</p>
<p>△《古参同契集注》・六卷（江西巡抚采进本）</p>
<p>国朝刘吴龙撰。吴龙字绍闻，南昌人。雍正癸卯进士，官至都察院左都御史。是集前有自序，称《参同契》自明杨慎掘地得原本，经传始分，因本元俞琰发挥而为是注。前载慎序，谓《参同契》书隋、唐经籍志是书原未著录，盖据《读书志》之说。考《旧唐书・经籍志・五行类》有《周易参同契》二卷，魏伯阳撰；《周易五相类》一卷，亦魏伯阳撰。《新唐书・艺文志》同。晁氏所说，未免失考。慎述之，亦为沿误。至慎所称古本，云掘地得之石函，夫文字托於金石，尚不免剥蚀销泐，石函所藏，如在彭晓以後，则五代至宋，不应无一人见之，至明始出。如在彭晓以前，则绢素纸札，入土五六百年尚完全无阙，有是理耶？至俞琬之发挥，实不及彭晓、陈致虚所注。独据以为本，亦未为确论也。</p>
<p>△《枕中书》・一卷（江苏巡抚采进本）</p>
<p>旧本题晋葛洪撰。考隋、唐、宋艺文志但有《墨子枕中记》及《枕中素书》，而无葛洪《枕中书》。此本别载《说郛》中，一名元始上真众仙记，而《通志》所列《元始上真记》无众仙字，似亦非此书。书中说多谬悠。若称太昊氏治岱宗山，颛顼治恒山，祝融氏治衡霍山，黄帝治嵩高山，金天氏治华阴山，尧治熊耳山，舜治积石山，禹治盖竹山，汤治元极山，武王为田极明公，汉高祖、光武为四明宾友之类，已属不经；至谓元始天尊与太玄玉女通气结精，遂生扶桑大帝、九天玄女，诞妄尤甚。又在真灵位业图诸书之下，其出後人伪撰无疑也。</p>
<p>△《真灵位业图》・一卷（内府藏本）</p>
<p>旧本题梁陶宏景撰。宏景有《真诰》，已著录。《真诰》见於唐、宋志，朱子谓其窃佛家至鄙至陋者。此书杜撰凿空，又出《真诰》之下。其用纬书灵威仰、赤放、曜魄宝、含枢纽之名，已属附会，而易叶光纪为隐侯局，尤为无据。至以孔子为第三左位太极上真公，颜回为明晨侍郎，秦始皇为酆都北帝上相，曹操为太傅，周公为西明公，比少傅，周武王为鬼官北斗君，则诞妄殆不足辨。王世贞、胡震亨乃取《真诰》及玉检大录诸书详为考核，殆亦好奇之过矣。</p>
<p>△《冥通记》・四卷（内府藏本）</p>
<p>梁周子良撰。《隋志》作一卷，《宋志》作十卷，与今本皆不同。然第四卷目录末云，大凡四卷真本书杂色合六十五番，或真或草行，所言乃与今本合，则《隋志》、《宋志》均误也。首有陶宏景所作《子良传》，称子良字元龠，本汝南县人，寓居丹阳。年十二，从宏景於永嘉，受仙灵怼独献印肺迩文，西岳公禁虎豹符。十一年从还茅山，受《五岳图》三星内文。十四年乙未岁五月二十三日，遂通真灵。後一年卒，年二十。其说荒诞不经。此书所记遇仙之事，起乙未五月十三日，至丙申七月末，逐日缕载，亦宏景《真诰》之流也。然其文颇古雅，时有奥字。黄生义府第二卷末附此书训释一篇，如治堂为道士之居，弥沦为梦魇，道义为道友，娄罗一作崖疲犹言委曲。水汤读为荡，谓以水涤器。道子为弟子，约尺为压书尺，五尺为床之别名，忄孔忄孔为梦魇鼻中作声，銮字即瓯字，角家为风角家，坛靖皆为修道之所，扌诲熘扌灰袈骞俜矗为二屐相叠，庹为横展两臂，乙为以墨灭字，甲乙告之为次第，<贝危>请为以财事神，登为登时，屏档为安置，传写误从木，畔等为同伴，扇削为起屋犯鬼神禁忌，靖棂为道室之窗，辅病为口颊病。各有考证，亦颇赅洽。惟薰陆为乳香，则可不必笺注耳。</p>
<p>△《金丹诗诀》・二卷（两江总督采进本）</p>
<p>旧本题唐纯阳真人吕岩撰，宋惴迳⑷讼脑鼎编。元鼎即作《阴符经讲义》者也。卷中诗句皆言坎离交媾，婴儿姹女，道家修养之术。其上卷末附载留题诗六首，厉鹗《宋诗纪事》亦采录之，然岩本唐人，其诗殊不类唐格。下卷歌行尤鄙俚。且唐人棋路，黑白各百五十，故《棋经》有枯棋三百之语。此所载下棋歌中乃称因看黑白，愕然悟顿，晓三百六十路，又窑头坯歌内有君不见洛阳富郑公，说与还丹如盲聋，又不闻三衢赵阅道，参禅作鬼终不懊之句，是直为入宋作矣。殆羽流所依托欤？下卷末附南岳遇师本末，亦题夏元鼎编，述元鼎遇赤城周真人指示得道事。考《蓬莱鼓吹附录》，称元鼎博极群书，屡试不第。应贾、许二帅幕，出入兵间。至上饶，夜感异梦，弃官入道。至南岳祝融峰，得遇异人传授。亦道家荒诞之言，不足信也。</p>
<p>△《韩仙传》・一卷（两江总督采进本）</p>
<p>旧本题唐瑶华帝君韩若阕。篇中自序，祖为韩仲卿，父为韩会，叔父为韩愈。即世俗所传韩湘事。然湘字北渚，不识何以称韩若阋病４中自称遇吕洞宾传授得道。考吕岩为吕渭之孙，当在湘後，何以湘转师之？又《太平广记》载解造逡巡酒，能开顷刻花，及牡丹瓣上现愫崆亓爰液卧冢雪拥蓝关马不前句，称为愈之疏从，自江淮来者，不云即湘；而愈集秦岭蓝关一诗题云，示侄孙湘，亦不云侄；与此传皆不合，其为伪托明矣。元陈栎跋《韩昌黎画图》一篇，辨湘事甚详，见所作《定宇集》中。</p>
<p>△《西山群仙会真记》・五卷（两淮盐政采进本）</p>
<p>旧本题华阳真人施肩吾撰。肩吾字希圣，洪州人。唐元和十年进士。隐洪州之西山，好事者以为仙去。此书中引海蟾子语。海蟾子刘操，辽时燕山人，在肩吾之後远矣。殆金、元间道流所依托也。其书凡五卷，卷各五篇。曰识道、识法、识人、识时、识物；曰养生、养形、养气、养心、养寿；曰补内、补气、补精、补益、补损；曰真水火、真龙虎、真丹药、真铅汞、真阴阳；曰炼法入道、炼形化气、炼气成神、炼神合道、炼道入圣。其大旨本於《参同契》，附会《周易》，参以《医经》。戒人溺房帷，饵金石，收心敛气，存神固命，有合於清净之旨，犹道书之不甚荒唐者。</p>
<p>△《仙苑编珠》・三卷（浙江汪启淑家藏本）</p>
<p>旧本题唐王松年撰。松年，天台道士。《文献通考》作唐人，然书中有梁开成二年事，则已入五代矣。是书以古来圣帝明王并在仙籍，与後世修真好道者并数，得三百馀人。仿《蒙求》体，以四字比韵。撮举事要，而附笺注於下。《通考》作二卷，又序文及《通考》所举人数，皆与今书不符。或後人有所附益欤？</p>
<p>△《道教灵验记》・十五卷（两淮盐政采进本）</p>
<p>蜀杜光庭撰。光庭有《了证歌》，已著录。其书历述奉道之显应，以自神其教。凡宫观灵验三卷，尊像灵验二卷，天师灵验一卷，真人王母等神灵验一卷，经法符录灵验三卷，钟磬法物灵验一卷，斋醮拜章灵验二卷。以光庭自序及宋徽宗序考之，尚阙五卷。张君房《泱牌咔》亦载此书，仅六卷一百十八条，又节删之本，更非其旧矣。陶岳《五代史补》载，光庭，长安人，僖宗时应九经举不第，尝从道士潘尊师游。会僖宗求可领蜀中道教者，潘荐光庭。遂奉诏披戴，赐号广成先生。而《青城山志》载元符中彭崇一序，则云光庭字宾圣，京兆杜陵人，与郑云更应百篇举不第，入天台为道士。扈僖宗入蜀，留居青城以卒。其说小异，未详孰是，然其为由儒入道则同。故所述皆娴於文字，较他道家之书词采可观。惜其纯为神怪之说，不足据为典要耳。旧本题曰唐人。考朱子《通鉴纲目》书王建以道士杜光庭为谏议大夫，而光庭《广成集》中又有谢户部侍郎表，则非惟入蜀，且仕蜀矣。故今改题焉。</p>
<p>△《神仙感遇传》・五卷（两淮盐政采进本）</p>
<p>蜀杜光庭撰。记古来遇仙之事。《泱牌咔》所载凡四十四条，此本凡七十五条。然第五卷末尚有阙文，不知凡佚几条也。</p>
<p>△《墉城集仙录》・六卷（两淮盐政采进本）</p>
<p>蜀杜光庭撰。记古今女仙凡三十七人。云墉城者，以女仙统於王母，而王母居金墉城也。张君房《泱牌咔》所载，与此本互异。然此本前数卷皆袭《汉武内传》、陶宏景《真诰》之文，真伪盖不可知。疑君房所录为原本，而此本为後人杂摭他书砌合成编。然均一荒唐悠谬之谈，真伪亦无足深辩耳。</p>
<p>△《洞天福地岳渎名山记》・一卷（两淮马裕家藏本）</p>
<p>蜀杜光庭撰。首仙山，次五岳，次十大洞天，附以青城山，次五镇海渎，次三十六精庐，次三十六洞天，次七十二福地，次灵化二十四，皆神仙幻之言。故虽纪山川，不隶之地理类焉。</p>
<p>△《洞仙传》・一卷（浙江汪汝栗家藏本）</p>
<p>不著撰人名氏。晁、陈诸家书目皆未著录，然《太平广记》尝引之，《泱牌咔》第十卷第十一卷亦全载其文，则宋以前人作也。所录自元君迄姜伯，凡为传七十有七。</p>
<p>△《集仙传》・十五卷（江苏巡抚采进本）</p>
<p>不著撰人名氏。《书录解题》载《集仙传》十二卷，曾忄造撰。称其书记岑道愿而下一百六十二人。今《说郛》所载，虽非完本，然与此书体例迥殊，知非忄造作。焦摺豆史经籍志》载《集仙传》十卷，亦不著撰人名氏。呤槌本刊本皆多讹误，岂十字下脱一五字欤？此书所载皆唐事，每条各注出典，如《太平广记》之例。以《广记》核之，无不符合，盖即好事者从《广记》钞出耳。</p>
<p>△《无上秘要》・一卷（浙江孙仰曾家藏本）</p>
<p>不著撰人名氏。案晁公武《读书志》载此书，称元始天尊说。《艺文志》止七十二卷，不知何时析出二十三通。此本仅数十则，前後杂乱无次第，不特非七十二卷之旧，即所谓二十三通者亦不可复辨。卷内引司命东乡君语，又列张子房司马季主诸人，疑非晁公武所见之本，或後人袭原书之名，剿他书以成编也。其大旨推演尸解之术，而尸解之术在炼录形灵丸。又云，尸解者，当遗脚一骨以归三官，馀骨随身而迁，男留左骨，女留右骨。又有火解、兵解诸术，俱怪诞不经。</p>
<p>△《胎息经》・一卷（内府藏本）</p>
<p>旧本题幻真先生注，不著名氏，亦不著时代。经与注似出一人。大旨本《老子》谷神不死一章，而畅发其义。</p>
<p>△《疑仙传》・三卷（兵部侍郎纪昀家藏本）</p>
<p>旧本题隐夫玉简撰，不著名氏。诸书或引作王简，字形相似，莫能详也。亦不著时代。中卷朱子真赵颖一条，称銮舆将幸蜀，忽失子真，颖服其药，果得二百馀岁。考唐玄宗、僖宗皆尝幸蜀，即以玄宗幸蜀计之，自天宝十四载乙未下推二百馀年，亦当乾德开宝之间，知为宋人所撰矣。所录凡二十二人，皆开元以後事。前有自序，称不敢便以神仙为名，因目之曰《疑仙传》。其词皆冗沓拙陋，或不成文，殆粗知字义者所为。虽宋人旧本，无足采录也。</p>
<p>△《翊圣保德传》・三卷（两淮盐政采进本）</p>
<p>宋王钦若撰。钦若爵里事迹具《宋史》本传。初，澶渊之役，钦若忌寇准功，以孤注之说进。真宗以为耻，乃谋以符命夸四裔。於是天书之事起，东封西祀，诸说并兴。钦若尝自言少时见天中赤文成紫薇二字，复於褒城道见异人，告以他日当位至宰相。视其刺，乃唐裴度。自以为深达道教，遂创修醮仪，领校道书，凡增六百馀卷。复自著道书数种，此传其一也。传中所言翊圣真君降汽敲裾攀卣婕遥太祖、太宗皆崇信之，事殊怪妄。盖自张鲁之教有三官，天、地之外独有水官，而木、金、火、土不与，故道家独尊玄武。此所谓翊圣真君，即玄武也。钦若小人，借神怪之说以固宠，不足多责。至著而为书，则无忌惮之甚矣。</p>
<p>△《案节坐功法》・一卷（编修程晋芳家藏本）</p>
<p>旧本题宋陈抟撰。所论坐功治病之法，分案节气行之。《宋史・艺文志》不著录，盖後人托名也。</p>
<p>△《极没要紧》・一卷（浙江巡抚采进本）</p>
<p>旧本题公是先生撰。公是先生，宋刘敞别号也。钱曾《读书敏求记》曰：《极没要紧》一卷，即刘原父弟子记也。於时人或书名，或书字，盖以微旨别其人之贤否。案公是先生《弟子记》载晁公武《读书志》，曾所述，即公武之语。然其书尚有传本。今别著录此书，皆采掇郭象《庄子注》语，联缀成文，与《弟子记》迥别，不知曾何以合为一书。岂曾所见别一本，而此为好事者所依托欤？《弟子记》本属儒家，此书既剽《庄子注》，则道家言矣。故附存其目於道家，而辨其伪妄焉。</p>
<p>△《三洞群仙录》・二十卷（浙江吴玉墀家藏本）</p>
<p>宋陈葆光撰。葆光，江阴道士。是书采摭古来仙人事实集为四字俪语，而自注之。盖王松年《仙苑编珠》之续。然所载但取怪异，不尽仙人事也。</p>
<p>△《道门定制》・十一卷（安徽巡抚采进本）</p>
<p>前五卷为西蜀道士吕玄素撰。所载皆斋醮中表状文牒之式，兼及符恚有淳熙戊申自序。後六卷为玄素门人吕太焕所补，兼录政和玉音长吟法事、短吟法事及道君自制道词，有嘉泰辛酉自序。皆道流以意为之，自神其教者也。玄素书作於孝宗时，太焕书作於宁宗时。而第五卷中有大元国乡贯字样，殆元代刊刻，又有所附益，非复二吕之旧。然本书既纯构虚词，则增窜亦不足诘，同归於诞而已矣。</p>
<p>△《梅仙观记》・一卷（浙江汪汝栗家藏本）</p>
<p>宋杨智远编。智远，仙坛观道士，其始末未详。是编记汉梅福仙迹。首列梅仙事实，不著撰人。称自汉至今凡二十二丙寅，自元始中至今贞元二年丙申，计一千二百五十九年，则当为唐人作。然其文前列福王莽时所上书，全录《汉史》，自变名为吴门市卒以下备言炼丹遇魔，逢师罹僦事，其词甚鄙，至称王莽为国舅，殆粗野道流所依托也。次列罗隐碑及萧山明、萧泰来题後。次列宋敕诰。次列宋人赞词及题咏，有後林李义山诗一首。考厉鹗《宋诗纪事》，宋别有李义山，非唐之商隐也。萧山明碑阴文称咸淳六年六月朔，则此书成於度宗时矣。</p>
<p>△《延寿第一绅言》・一卷（编修程晋芳家藏本）</p>
<p>旧本题宋愚谷老人撰，不著名氏。其论摄生以绝欲为第一义，力辟三峰采战之术。所引前人绪论居多，中及储泳嘁伤担则其人当在南宋末也。</p>
<p>△《广胎息经》・二十二卷（两淮盐政采进本）</p>
<p>不著撰人名氏，但题为宋人。然第二十一卷中引罗洪先、陈献章语，则明代道流所作，题宋人者妄矣。其书皆称养浩生问而丹庭真人答，分却病、延年、成真、了道四部，论吐纳之法兼及容成之术，非道家正传也。</p>
<p>△《玄学正宗》・二卷（江苏巡抚采进本）</p>
<p>宋俞琬撰。上卷列经传及儒先之说，以阐明《周易》坎离水火之旨；下卷载赋诗各一首，名《易外别传》，附於《周易集说》之後；後又附以琬所解吕岩《沁园春调》及《阴符经》，总名《玄学正宗》。案宋张伯端《悟真篇》自序曰：世之人以心肾为坎离，配肝肺为龙虎。皆日月失道，铅汞异炉，欲望还丹，必无所就。今琰之言乃曰子时曰坎卦，肾气生。午时曰离卦，心气生。又曰，内炼之道至简至易，惟欲降心火於丹田耳。与伯端之言乃截然相反。又琬《阴符经注》本自为一书，《易外别传》亦别有一书，今以《阴符经注》并入此编，而所谓《易外别传》者又止一诗一赋，不应两书同名。盖道流采合琬书，儿闯舌，非所手著也。</p>
<p>△《炉火鉴戒录》・一卷（编修程晋芳家藏本）</p>
<p>宋俞琬撰。琬所著书，多阐明玄学。此书专为言外丹炉火者而发。以为为之者未必成，而致祸者十居八九，历引古今事迹及前人议论以为鉴戒。自序谓兵後稿不复存，姑举其略。今核其文，即所作《席上腐谈》第二卷之下半卷。曹溶割裂其文，别为一书，收之《学海类编》中。然琬原有此书，特以散佚不完，附其大概於《席上腐谈》中。溶摘出别行，较所收凿空赝造之书，别立书名人名者，尚属伪中之真矣。</p>
<p>△《华山志》・一卷（浙江汪汝栗家藏本）</p>
<p>金王处一撰。处一始末未详。前有大定癸卯泥阳刘大用序。其书皆载华山神仙故事。盖道藏之馀文，非地志之正体，故隶之道家类焉。</p>
<p>△《海琼传道集》・一卷（两淮盐政采进本）</p>
<p>旧本题庐山太平兴国宫道士《洪知常集》。前有陈守默、詹继瑞序，称乙亥之秋，遇其师白玉蟾於武夷山。戊寅之春，复於庐山相会，有道友洪知常，字明道，号故离子云云。白玉蟾即葛长庚，宋末道士。则所谓乙亥者为宋德淘年，所谓戊寅者为元至元十五年，知常盖元人矣。其书称白玉蟾所传凡二篇，一曰金丹捷径，一曰钩锁连环经。文词鄙倍，殆村野黄冠所依托。前有钱曾名字二印，篆刻丑恶，亦庸劣书贾所赝造也。</p>
<p>△《摄生消息论》・一卷（编修程晋芳家藏本）</p>
<p>旧本题元邱处机撰。处机，登州栖霞道士。为全真之学，自号长春子。尝应元太祖召，入西域。还燕，居长春宫。事迹具《元史・释老传》。此书皆言四时调摄之法，其真出处机与否无可证验。考处机答元太祖之问，亦止以节欲保躬，无为清净为要，与此书颇相发明，或有所受之。亦未可知。然曹溶《学海类编》所收伪本居十之九，不能不连类疑之耳。</p>
<p>△《中和集》・三卷、《後集》・三卷（浙江巡抚采进本）</p>
<p>元李道纯撰。道纯字玄素，号清罚都梁人。又自号莹蟾子。是书乃其门人蔡志颐所编次。题曰《中和集》者，盖取其师静室名也。前集上卷曰玄门宗旨，曰画前密意，中卷曰金丹秘诀，下卷曰问答语录，曰全真活法。後集上卷曰论，曰说，曰歌，中卷曰诗，下卷曰词，曰隐语。大旨尽辟一切炉鼎服食修炼之说，归於冲虚浑化，与造化为一。前有大德丙午杜道坚序，盖世祖时人也。</p>
<p>△《三元参赞延寿书》・五卷（浙江巡抚采进本）</p>
<p>元李鹏飞撰。鹏飞至元间人。自称九华澄心老人。所言皆摄生之事，凡节嗜欲，慎饮食，神仙导引之法，俚俗阴阳之忌，因果报应之说，无不悉载。其说颇为丛杂，要其指归，则道家流也。前有自序，亦称得之飞来峰下道士云。</p>
<p>△《修真捷径》・九卷（内府藏本）</p>
<p>元余觉华撰。觉华字荣甫，建安人。其书成於至元中。辑道家服气炼神歌诀，论皆笃实。大旨阐发谷神不死之说者也。</p>
<p>△《金丹大要》・十卷（浙江巡抚采进本）</p>
<p>元陈致虚撰。致虚有《周易参同契分章注》，已著录。金丹二字，其源即出於《参同契》巨胜尚延年，还丹可入口，金性不败朽，故为万物宝之语。自唐人专以金石炉火为丹药，服之反促其生，是循名而失其实也。致虚是书，犹不失魏氏之本旨。其牵合老、庄、佛氏之书，皆指为金丹之说，则未免附会。学术各有源流，非惟佛、道异涂，即道家不能概以一轨也。</p>
<p>△《清微仙谱》・一卷、《附录》・三卷（两淮盐政采进本）</p>
<p>元陈采撰。采，建安道士。是书自序，道教启於元始，一再传至老君，分为四派，曰真玄，曰太华，曰关令，曰正一。十传至清微侍元昭凝元君，复合於一。元君，零陵女子也。继是八传，至混隐真人南公。南公传雷诨葡壬，黄传之於采，因著是谱。其所序四派传授，亦不甚明了。大概今所云全真者，乃关令派；张道陵者乃正一派。四派皆可以有清微之名，而采又自以会合四派别为清微派也。後附道迹灵仙记一卷，上清後圣道君列记一卷，洞玄灵宝三师记一卷，每卷各编为一、致一、有一、有二等号。盖自道藏抄出别行者也。</p>
<p>△《终南山祖庭仙真内传》・三卷、附《终南山说经台历代仙真碑记》・一卷（两淮盐政采进本）</p>
<p>《终南山祖庭仙真内传》，元道士李道谦编。《终南山说经台历代仙真碑记》，元道士朱象先编。终南山楼观为尹喜故居，故其徒目曰祖庭。是编载历代羽流居是观者。道谦所编，皆金、元人。象先所纂，则自尹喜而下，周、汉以来人也。象先自跋云，楼观先师传者，尹喜之弟尹轨所撰。至唐有尹文操者，续纪三十人，各列一传，为书三卷。今碑记仅一卷，而有三十五人。盖象先节录文操所传，又增入文操等五人耳。所言多涉神怪。异学之徒，自尊其教，不足与辨真伪也。</p>
<p>△《甘水仙源录》・十卷（两淮盐政采进本）</p>
<p>元道士李道谦撰。自老子言清静，佛言寂灭，神仙家言养生术，而张鲁等教人以符砥淼恢事，四者各别。至金源初，咸阳人王嘉弃家学道，状若狂疾。正隆中自称遇仙人於甘河镇，饮神水，疾愈，遂自号重阳子。大定中聚徒宁海州，立三教平等会，以《孝经》、《心经》、《老子》教人讽诵，而自名其教曰全真。元兴之後，其教益盛。都　度馀赘笔》曰：今之道家，有南北二宗。其南宗者谓自东华少阳君得老聃之道，以授汉锺离权，权授唐进士吕岩、辽进士刘操，操授宋张伯端，伯端授石泰，泰授薛道光，道光授白玉蟾，玉蟾授彭侣。其北宗者谓吕岩授金王嘉。嘉授七弟子，其一邱处机，次谭处端，次刘处玄，次王处一，次郝大通，次马珏及珏之妻孙不二。此外又有所谓全真者，其名始嘉。盖嘉大定中抵宁海州，马珏夫妇筑肥轮，题曰全真。由是四方之人凡宗其道者，皆号全真道士云云。其说甚详，然孰见其授受乎？厥後三教归一之说，浸淫而及於儒者。明代讲学之家矜为秘密，实则嘉之绪馀耳。是书作於至元中，集文士所为碑记诗歌，合为此编。以其源出重阳子，故取甘河镇神水之事名焉。</p>
<p>△《玄品录》・五卷（两淮监政采进本）</p>
<p>元张雨撰。雨字伯雨，一字天雨，别号贞居子，钱塘人，宋崇国公九成後也。年二十馀，弃家为道士。往来华阳、阌壹洌自称句曲外史。能诗词，工书翰，当时虞集、杨维桢亟称之。是编载历代道家者流，起周讫宋，列为十品，曰道品、道权、道化、道儒、道术、道隐、道默、道言、道质、道华，得百三十五人。然书名玄品，自应以清净为宗，故曹参、张良之流可以类入。至於神仙方士，别自成家；隐士逸人，各为一传；溷而一之，已昧老氏之宗。乃至范蠡权谋之士，鬼谷捭阖之师，亦复借材，未知其可。勐匏涓唬难免芜杂之讥矣。又雨自序中称题曰《玄史》，今标题之目与序不同，岂书後改名，而序则偶未及改欤？</p>
<p>△《徐仙翰藻》・十四卷、附《赞灵集》・四卷（浙江范懋柱家天一阁藏本）不著编辑者名氏。前有至元乙未福州教谕周壮翁序，似元时旧本矣。所载皆唐末徐温二子知证、知谔诗文，称降神於闽所作，然不言其所自来。考第三卷塞谤文中有今之箕笔语，乃知皆附乩书也。考倪岳集有《正祀典疏》，其第十条云，金阙上帝、玉阙上帝。谨案《大明一统志》，福州府闽县南旧有洪恩灵济宫一所，祀二徐真人，即今之金阙、玉阙二真人也。真人五代时徐温子，曰知证，封江王；曰知谔，封饶王。常提兵定福建，父老戴之，图像以祀，宋赐今额。又考御制碑文云，太宗文皇帝临御之十有五年，适遇疾弗愈，百药罔效。或有言神灵验者，祷之辄应，脱然卒复。於是大新闽地庙云云。又《春明梦馀录》载刘健革除滥祀疏云，谨案正史载徐温养子知诰篡伪吴王，杨氏诸子皆为节度使。知证夭死，知谔病死。五代石晋时无故立庙，称之为神。成化末年，加为上帝云云。是徐仙之祀肇於晋，显於宋，而大盛於明。此书元人辑之，明人刊之，盖有以矣。後附《赞灵集》四卷，皆颂神之文，其中无一知名者。盖未有端人正士肯列名於此等书也。</p>
<p>△《周颠仙传》・一卷（户部尚书王际华家藏本）</p>
<p>明太祖高皇帝御制，纪周颠仙事迹。颠仙，建昌人。少得狂病，其踪迹甚怪。初谒太祖於南昌，随至金陵。後从征陈友谅，旋即辞去。友谅既平，太祖遣使往庐山求之不得。洪武二十六年，太祖亲制此传，命中书舍人詹希庾书之，勒石庐山。後人录出别行，并附以太祖御制祭天眼尊者文一首，群仙诗及亦脚僧诗各一首。《明史・方技传》叙周颠事，即据此文也。</p>
<p>△《神隐志》・二卷（江西巡抚采进本）</p>
<p>明宁王权撰。权有《汉唐秘史》，已著录。此书多言神仙隐逸摄生之事。权本封大宁，为燕王所劫，置军中，使草檄。永乐元年，改封南昌。会有谤之者，乃退讲黄、老之术，自号瞿仙，别构精庐，颜曰神隐，并为此书以明志。永乐六年上之。盖借此韬晦以免患，非真乐恬退者也。</p>
<p>△《修龄要指》・一卷（编修程晋芳家藏本）</p>
<p>旧本题明冷谦撰。谦字启敬，嘉兴人。洪武初官太常协律郎。世或传其仙去，无可质验也。此本载曹溶《学海类编》中。所言皆养生调摄之事，如十六段锦、八段锦之类，汇辑成编。疑亦依托。</p>
<p>△《鹤林类集》・（无卷数，浙江鲍士恭家藏本）</p>
<p>明道士郭本中、步履常同编。以述其师周玄真之灵异者也。玄真字元初，吴县人，居玄妙观。以雨倨淼黄挠杏ρ椋故一时文士多以诗文投赠。本中等因萃为是编。又以玄真所授五雷法本於宋道士王文卿、莫起炎二人，故卷首先列二人绘像及事迹碑传像赞，以明渊源所自云。</p>
<p>△《龙门子凝道记》・二卷（内府藏本）</p>
<p>明宋濂撰。濂有《洪武圣政记》，已著录。是书乃元至正间濂入小龙门山所著。有四符、八枢、十二微，总二十有四篇，盖道家言也。旧载《潜溪集》中。嘉靖丙辰与刘基《郁离子》合刻於开封，李濂为之序。</p>
<p>△《实地论》・二卷（编修励守谦家藏本）</p>
<p>不著撰人名氏。有永乐乙酉自序，称养和子题。不知何许人也。上卷二篇，曰一宗，阐寡欲延年之旨；曰二要，言导引服食之事。下卷二篇，曰辨惑，斥烧炼之妄；曰破邪，诋御女之非。大旨谓清净以葆元神为道家之实地，一切异术皆虚幻之谈云。</p>
<p>△《霞外杂俎》・一卷（浙江范懋柱家天一阁藏本）</p>
<p>旧本题铁脚道人撰。有敖英序，称嘉靖丁酉泊舟空ぎ滩，遇仙翁所授。又有後跋，称铁脚道人姓杜氏，名巽才，魏人。亦未详其信否也。所言皆养生术，大旨阐黄老恬静之理。</p>
<p>△《至游子》・二卷（浙江巡抚采进本）</p>
<p>不著撰人名氏。上卷凡十有三篇，下卷凡十有二篇。大旨主於清心寡欲，而归於坎离配合，以保长生，且力辟容成御女之术，言颇近正。惟上篇多取佛经，而复附会以儒理，故谓颜子之不改其乐与庄子、竺乾氏皆殊涂而同归。《朱子语录》谓今世佛经皆六朝文士剽刂庄、老以润色之。此编又摭释典以为道书，盖二氏本出一源，宜相假借。至援儒以入之，则陋见也。前有嘉靖丙寅姚汝循序，谓原书不著名氏。考宋曾忄造号至游子，忄造尝作《集仙传》，盖亦好为道家言者，则似乎当为忄造作。然玉芝篇首引朝玄子，注曰，陈举宝，元人，则明人所撰矣。毛渐传《三坟》，世以为即出於渐；张商英传《素书》，世以为即出於商英；然则是书也，其亦汝循所托名欤？</p>
<p>△《诸真玄奥集成》・九卷（浙江巡抚采进本）</p>
<p>明朱载鑫け唷５谝痪砦宋张伯端《金丹》四百字，解者为黄自如。第二卷为石泰《还源篇》，泰字得之，号杏林。第三卷为薛式《还丹复命篇》，式字道源，又号紫贤，尝受诀於石泰。第四卷为陈楠《翠虚篇》，楠号泥丸。第五卷为《金液还丹印证图》，序称龙眉子，不著名氏，据林净後序，龙眉子之师为翁葆光，即注悟真篇者。第六卷为《白玉蟾指玄篇》，白玉蟾即葛长庚，尝受诀於陈楠，楠受之於薛式。第七卷为萧廷之《金丹大成集》，廷之号紫虚。第八卷为赵友钦《仙佛同源》，友钦即赵缘督，尝作革象新书者。第九卷为许逊《石函记》上下篇，逊即道家所谓旌阳真人也。宋、元之间以仙佛著称者，若石泰、薛式、陈楠、葛长庚之流，其源皆出於张伯端、萧廷之、赵友钦，所言亦皆悟真篇之旨。其仙佛同源一篇，繁称博引，谓仙佛皆有入室求丹之事。再传为陈致虚《金丹大要》，其发明仙佛同源之义尤详。但以为即释氏教外别传，不立文字之旨，则未知其果合否也。</p>
<p>△《群仙珠玉集成》・四卷（浙江巡抚采进本）</p>
<p>不著编辑者名氏。第一卷赋二十二篇，第二卷论十七篇，第三卷歌词六十六首，第四卷为钱道华《敲爻歌注》、李光元《海客论》。大概撕霾豢删口担其词亦多涉於鄙俚。</p>
<p>△《悟真篇注解》・三卷（江苏周厚鲇家藏本）</p>
<p>明张位注。位有《问奇集》，已著录。是编前有位序，谓《悟真篇》自叶文叔著外传，紊乱真经，使学者愈增惑误。故分此书为三，而又撰直指、详说、三乘秘要诸论，附於卷末。</p>
<p>△《玉洞藏书》・四卷（浙江巡抚采进本）</p>
<p>明李堪撰。堪号楚愚，应城人。书首何思沛序，称其屡失利於棘闱，则尝为诸生也。是书成於万历壬子。前二卷取宋张伯端《悟真篇》，句为笺释，而附以诸仙修炼之说，後二卷则注汉魏伯阳《参同契》、《三相类》。其以《三相类》为淳于叔通作，用杨慎本也。</p>
<p>△《黄白镜》・一卷、《续黄白镜》・一卷（两淮盐政采进本）</p>
<p>明李文烛撰。文烛字晦卿，自号梦觉道人，丹徒人。其第一卷专言丹汞之术，谓土禀中央之气，色象故黄。铅禀西方之气，色象故白。黄者为药，白者为丹。一药一丹，是谓黄白。自取药以至成仙，按其次序，分二十六条。前後有自序、自跋。其续编一卷则醒醒歌二十七则，水心篇五十则。卷末亦有自跋云，昔余遭刘青田累，几成孔北海祸。姑苏拙老独不避去，由是多老遂欲以修炼胎仙之法告之，故续此镜。题万历辛丑午月，然距刘基二百馀年，而称受其累为不可解。大抵荒诞之谈也。</p>
<p>△《观化集》・一卷（浙江范懋柱家天一阁藏本）</p>
<p>明朱约佶撰。约佶号阆桑又号弄丸山人，靖江王守谦之裔。居於广西。集中所载诗，皆论内丹之旨。篇首有三图，亦内养之法。原序称其得僧古光之传，盖专以修炼为事者。前有刑部郎中袁福徵序，称其别有诗集行世，又精於绘素云。</p>
<p>△《含玄子》・十二卷（浙江巡抚采进本）</p>
<p>明赵枢生撰。枢生字彦材，太仓人。是书仿《庄子》体例，自一卷至八卷为内篇，九卷、十卷为外篇，十一卷、十二卷为馀篇。其内篇大旨，皆言习静养生，修仙修佛之说。谓心中真灵种子，毫末不许外佚，则吾身之气与天地之气淡漠而合一。前後立言，皆本此意。然衍为八卷，不免有繁冗重复之弊。外篇多言历代帝王之事，间及於饮食植物之类，则随笔杂记也。馀篇意主发明五经，而究多剿袭，亦时伤穿凿。如论《易》之诸卦，圣王纯乾也，佛纯坤也，仙复也，水仙窈笠玻僧剥也。道士僖玻於义亦难通矣。</p>
<p>△《香案牍》・一卷（浙江孙仰曾家藏本）</p>
<p>明陈继儒撰。继儒有《邵康节外纪》，已著录。是书述神仙故事，自轩辕以下凡七十二人，皆自《列仙传》、《集仙传》诸书中抄撮成编，了无义例。末有王衡跋，称乙未正月继儒以此书寄衡云云。盖衡尝以书抵继儒，约为杨许碧落之游，故继儒以此相报也。然继儒声气通天下，与栖神山泽，吐纳清虚者，其趣固不同矣。</p>
<p>△《养生肤语》・一卷（编修程晋芳家藏本）</p>
<p>明陈继儒撰。以寡欲保神及起居调摄诸法为养生之要。杂采史传说部及前人绪论，大抵习见语也。</p>
<p>△《化机汇参》・五卷（江苏巡抚采进本）</p>
<p>明段元一撰。元一字思真，号涵虚子，又号永明道人，自称北郡人。明无北郡，不知为何地也。自云一行作令，遂归林下，则尝官知县矣。其书成於崇祯元年，摭拾道藏之言，以端的上天梯五字为号，列为五卷。凡六十四篇，皆内丹诀也。其序称亲请正於吕洞宾，殆为乩仙幻术所惑。所列编次姓名，有新安吕维祺，自称纯阳子二十六世从孙。维祺儒者，且殉节名臣，不知何以如是也，其托名耶？</p>
<p>△《含素子麈谭》・十卷（江西巡抚采进本）</p>
<p>明朱清仁撰。清仁号怀白，别号含素子，黄州人。流寓南昌为道士。此书分条蚣牵而以类分为十篇，曰行品，曰玄真，曰圣居，曰佛说，曰审世，曰博论，曰迂言，曰地形，曰杂记，曰疣批。疣批即诸篇之自评，汇之於末，其实九篇也。其说有颇切事理者，然大旨出於黄、老。艾南英序取其辟佛，然清仁为道士，自争释、老之胜负，非儒者之辟佛。其地形一篇杂采《山海经》、《神异经》及道家附会之说，绘为地图，尤为谬诞。</p>
<p>△《引年录》・二卷（两淮盐政采进本）</p>
<p>旧本题靖江朱应鼎撰。前有自叙，不著时代年月。书中引李时珍《本草纲目》，则万历後人也。大旨讲养生之术，故以引年为名。上卷分天地、时令、居处、服饰、人事五类，下卷分饮馔、稀⒉恕⒐、草、木、鳞介、禽、兽、虫、服饵、病之药忌十三类。其中如以狗肝合土泥灶，令婢妾孝顺诸条，亦不尽关於养生也。</p>
<p>△《读丹录》・（无卷数，浙江巡抚采进本）</p>
<p>明彭在份撰。在份号从野逸人，莆田人。是书论道家炼丹养生之法。前列道宗，起汉栾巴以下寥寥数则，次总论，次录杜道坚歌，次录白玉蟾玄关秘论。自是以下，皆所自著。详论修炼之法，自习静至昆仑，共分四十四篇。其大旨以断欲清净为宗，以炼气凝神为要云。</p>
<p>△《道书类抄》・（无卷数，浙江巡抚采进本）</p>
<p>不著编辑者名氏。前後无序跋，亦无卷数。盖偶於道藏摘取以备观览，非欲勒为成书者也。</p>
<p>△《摄生要语》・一卷（编修程晋芳家藏本）</p>
<p>旧本题明息斋居士撰。不著名氏。所载调摄之方，皆杂引旧文，无所论断。</p>
<p>△《二六功课》・一卷（编修程晋芳家藏本）</p>
<p>旧本题明石室道人撰，不著名氏。所录自辰至卯凡十二节，各有调摄事宜。盖道家导引术也。</p>
<p>△《列仙通纪》・六十卷（江苏巡抚采进本）</p>
<p>国朝薛大训撰。大训字六诂，吴县人。是书采摭道藏神仙故实，始於黄帝，次为穆天子传，次为广黄帝本行记，次为元始上真众仙记，次为老子史略，次关尹子以下至孙仙姑，凡八百七十七人。往往时代参错，莫明其例。次以文昌化书，次以玄天上帝启圣录，次以金莲正宗，次以纯阳神化妙道通纪，次以六仙外传、桓真人钕杉恰⒍刺旄５丶恰⑹洲记、阎祖师传、吴许二真君传、群仙总会录。前有华亭王宗熙、王辰熙二序，并称亲见许旌阳。辰熙又称见潜山司命神，与其兄宗熙对谈。其言尤怪异无稽。二序皆不署年月。考此书先刊於崇祯庚辰，名《神仙通鉴》，卷数相符。则序中所谓壬午者，崇祯壬午。己丑，盖先刊於明，名《神仙通鉴》。至国朝版毁重刊，改此名云。</p>
<p>△《真诠》・二卷（浙江巡抚采进本）</p>
<p>不著撰人名氏。前有自序，称葆真子所留真诠，余旧尝删节之，犹病其多。今重为订正，撮其要旨云云。後跋题丁酉立秋前二日梦觉子书，亦不知为谁。又一行署酉岩山人四字，知为无锡秦氏抄本，则丁酉当为顺治十四年也。其书皆言炼气还丹之术，大旨依傍《道德经》、《阴符经》而傅合以《易》义。较道家荒诞之说，颇为近理。</p>
<p>△《果山修道居志》・二卷（江苏周厚鲇家藏本）</p>
<p>国朝叶钅踝。钅跤小缎小学》，已著录。果山在嘉兴，钅醪肪悠涞兀创修道居。此其所自为志也。其所居以释教、道教与儒教合为一堂，殊为乖诞。後一卷为同时诸人赠言，亦大抵荒谬之谈。盖明林兆恩等之流亚也。</p>
<p>△《得一参五》・七卷（浙江巡抚采进本）</p>
<p>国朝姜中贞撰。中贞，会稽人。卷末有许尚质所作中贞小传，称尝遇紫清真人白玉蟾，因得仙术。盖妄人也。是书阐明修炼之旨，所注《阴符经》、《道德经》各一卷，《参同契》三卷，《黄庭经》、《悟真篇》各一卷，为书凡五，故以得一参五名。案《阴符经》、《道德经》皆黄、老之言，无所谓丹法也。自宋夏尚鼎始以《阴符》言内丹，葛长庚又以《道德经》言内丹，而宗旨大变。中贞以《阴符经》所言九窍三要为火候之诀，《道德经》所言有物混成，先天地生，为金丹之母。盖因二家之书而衍之，即在道家亦旁支别解而已。</p>
<p>△《万寿仙书》・四卷（浙江巡抚采进本）</p>
<p>国朝曹无极编。无极字若水，金坛人。是书裒辑调息导引之法，而崔子玉《座右铭》、范尧夫《布衾铭》之类亦采入焉。盖守静默，寡嗜欲，为黄、老养生之本。其文虽似不伦，而其理实一家之学也。</p>
<p>──右“道家类”一百部，四百六十四卷，内四部无卷数，皆附《存目》。 






</p></div>
  <div class="adBottom">
    <script src="../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='215958.html' class='pagedaohang'>【上一篇】<i>:卷一百四十八・集部一○楚辞类</i></a></span><span class="tomenu"><a href="sikuquanshuzongmutiyao.html" title="四库全书总目提要" class="returnIndex">【回目录】</a>
</span><span class="toup1"><a href='215956.html' class='pagedaohang'>【下一篇】<i>：卷一百四十六・子部五十六○道家类</i></a></span></div>
  <div class="adBottom">
    <script src="../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../js/foot.js" type="text/javascript"></script>

</body>
</html>
