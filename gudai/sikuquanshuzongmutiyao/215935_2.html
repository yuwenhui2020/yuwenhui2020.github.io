<?xml version="1.0" encoding="gb2312"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=gb2312" />
<title>四库全书总目提要_卷一百六十九・集部二十二○别集类二十二</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<script src="../../js/dm.js" type="text/javascript"></script>
<link href="../../css/wap2011.css" rel="stylesheet" type="text/css" />
<script src="http://apps.bdimg.com/libs/jquery/2.1.4/jquery.min.js"></script>
</head>
<body class="body">
<div class="mtop"> <a href="../../m_sbkk8_default.html" class="mindex"><img src="http://m.sbkk8.com/images/mindex.png" alt="回主页" /></a>
  <div class="mTitle"><a href="../../m_sbkk8_default.html" class="htitle1">天涯知识库</a> ・ <a href="sikuquanshuzongmutiyao_2.html">四库全书总目提要</a></i></div>
  <span class="mmenu" id="mmenu"><img src="http://m.sbkk8.com/images/mmenu.png" alt="目录" /></span> </div>
<div class="mnav" id="mnav"> <a href="../../m_sbkk8_default.html" targent="_blank">首页</a> <a href="../../zuowen/zuowen_2.html" targent="_blank">作文</a> <a href="../gudai_2.html" targent="_blank">古代文学</a> <a href="../../jiankangbaojian/jiankangbaojian.html" targent="_blank">健康保健</a> <a href="../../jiankangyinshi/jiankangyinshi_2.html" targent="_blank">健康饮食</a> <a href="../../xiandai/xiandai.html" targent="_blank">现代小说</a> <a href="../../gushihui/gushihui_2.html" targent="_blank">故事会</a> <a href="../../waiguo/waiguo_2.html" targent="_blank">外国文学</a> <a href="../../shenghuochangshi/shenghuochangshi.html" targent="_blank">生活常识</a> <a href="../../meirongyangsheng/meirongyangsheng_2.html" targent="_blank">美容知识</a> <a href="../../lishigushi/lishigushi_2.html" targent="_blank">历史故事</a> <a href="http://m.sbkk8.com/wangluoxiaoshuo/" targent="_blank">网络小说</a> <a href="../../juqingjianjie/juqingjianjie.html" targent="_blank">剧情简介</a> <a href="../../wangmingdaquan/wangmingdaquan.html" targent="_blank">网名大全</a> <a href="../../shuoshuo/shuoshuo.html" targent="_blank">说说大全</a> <a href="../../caipudaquan/caipudaquan.html" targent="_blank">菜谱大全</a>  </div>
<div class="search searchtop">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01 content02">
  <script src="../../js/pic.js" type="text/javascript"></script>
</div>
<div class="daohang"><strong>位置:</strong><a href='http://3g.sbkk8.com/'></a> > <a href='../gudai_2.html'>古代文学</a> > <a href='sikuquanshuzongmutiyao_2.html'>四库全书总目提要</a> > </div>
<div class="kind">
  <h1 class="h11">卷一百六十九・集部二十二○别集类二十二</h1>
</div>
<div class="articleContent"> <p>





△《明太祖文集》・二十卷（两江总督采进本）</p>
<p>明巡按直隶督学御史姚士观、南京户部督储主事沈仝校刊。分十八类。曰诏，曰制，曰诰，曰书，曰敕命，曰策问，曰敕问，曰论，曰乐章，曰乐歌，曰文，曰碑，曰记，曰序，曰说，曰杂著，曰祭文，曰诗。案《太祖集》初刻於洪武七年。刘基及宋濂《文集》所载序文俱云五卷，称翰林学士乐韶凤所编录。然黄虞稷《千顷堂书目》已不著录。所著录者有《太祖文集》三十卷。注曰：“甲集二卷，乙集三卷，丙集文十四卷、诗一卷，丁集十卷。”又《太祖文集类编》十二卷。又《太祖诗集》五卷。又《太祖御制书稿》三卷。均与此本不符。焦摺豆史经籍志》列《太祖文集》二十卷，又三十卷。此本卷数与咚列前一本合，当即咚著录欤。其刻在万历十四年，编次不知出谁手。《目录》之末有姚士观等《跋》语，乃据旧本刻於中都，亦未能详考所自来也。考朱彝尊《明诗综》载有太祖《神凤操》一首，而集内无之，则亦未为赅备。然所谓三十卷者，今未见传本，其存佚均未可知。近时诸家所藏┑，大抵皆即士观等所刻。今亦据以著录，存有明一代开国之著作焉。</p>
<p>△《宋学士全集》・三十六卷（内府藏本）</p>
<p>明宋濂撰。濂有《篇海类编》，已著录。元末文章，以吴莱、柳贯、黄氵晋为一朝之後劲。濂初从莱学，既又学於贯与氵晋，其授受具有源流。又早从闻人梦吉讲贯五经，其学问亦具有根柢。《明史》濂本传称其“自少至老，未尝一日去书卷，於学无所不通。为文醇深演迤，与古作者并。在朝郊社、宗庙、山川、百神之典，朝会、燕飨、律历、衣冠之制，四裔、贡赋、赏劳之仪，旁及元勋巨卿碑记刻石之词，咸以委濂，为开国文臣之首。士大夫造门乞文者，後先相踵。外国贡使亦知其名，高丽、安南、日本至出兼金购其文集”。《刘基传》中又称基所为文章，气昌而奇，与濂并为一代之宗。今观二家之集，濂文雍容浑穆，如天闲良骥，鱼鱼雅雅，自中节度。基文神锋四出，如千金骏足，飞腾飘瞥，蓦涧注坡。虽皆极天下之选，而以德以力，则略有间矣。方孝孺受业於濂，努力继之，然较其品格，亦终如苏之与欧。盖基讲经世之略，所学不及濂之醇。方孝孺自命太高，意气太盛，所养不及濂之粹也。</p>
<p>△《宋景濂未刻集》・二卷（浙江巡抚采进本）</p>
<p>明宋濂撰。濂集重刻於嘉靖中，行世已久。此本乃国朝顺治乙未濂裔孙实颖得文徵明家所藏旧稿以示金坛蒋超，超择其中今本未载者得三十八篇，编为此集，以补其遗。今以韩叔阳刻本重勘，其中跋何道夫所著宣抚郑公墓铭等十一篇，皆今本所已载，超盖检之未审。其馀二十七篇则实属佚文。推究当日之意，盖或以元代功臣诸颂及志铭诸篇大抵作於前朝，至明不免有所讳；或以尊崇二氏，不免过当，嫌於弈缫煅Ф隐之。观杨士奇《东里集》、倪谦《文僖集》并用杨杰《无为集》例，凡为二氏而作者，皆别为卷帙，附缀末简，不散入各体之中。则正德、嘉靖以前士大夫之持论，可大略睹矣。然古来操觚之士，如韩愈之於高闲、文畅，持论终始谨严，固其正也。其馀若苏、黄诸集，不入学派者勿论。至於胡寅、真德秀，皆讲学家所谓大儒，《致堂》、《西山》二集，此类正复不少。盖文章一道，随事立言，与训诂经义，排纂语录，其例小殊。宋儒尚不能拘，则濂作释、老之文，又何必欲灭其迹欤。</p>
<p>△《诚意伯文集》・二十卷（浙江巡抚采进本）</p>
<p>明刘基撰。基有《国初礼贤录》，已著录。其诗文杂著凡《郁离子》四卷、《覆瓿集》十卷、《写情集》二卷、《春秋明经》二卷、《犁眉公集》二卷，本各自为书。成化中，巡按浙江御史戴{既鱼}等始合为一帙，而冠以基孙チ等所撰《翊运录》。盖以中载诏旨制敕，故列之卷首。然其书究属チ编，用以编入卷数，使此集标基之名，而开卷乃他人之书，殊乖体例。今移缀是录於末简，以正其讹。馀十九卷则悉仍戴本之原次，以存其旧。基遭逢兴运，参预帷幄，秘计深谋，多所裨赞。世遂谬谓为前知，凡谶纬术数之说，一切附会於基，神怪谬妄，无所不至。方技家递相荧惑，百无一真。惟此一集，尚真出基手。其诗沈郁顿挫，自成一家，足与高启相抗。其文闳深肃括，亦宋濂、王酥亚。《杨守陈序》谓“子房之策不见词章，玄龄之文仅办符檄，未见树开国之勋业，而兼传世之文章，可谓千古人豪”。斯言允矣。大抵其学问智略如耶律楚材、刘秉忠，而文章则非二人所及也。</p>
<p>△《凤池吟稿》・十卷（浙江汪汝栗家藏本）</p>
<p>明汪广洋撰。广洋字朝宗，高邮人，流寓太平。元末举进士。太祖渡江，召为元帅府令史。官至右丞相，封忠勤伯。洪武十二年，坐贬广南，於中途赐死。事迹具《明史》本传。广洋有患貌牛屡参政柄，亦无他罪恶。徒以初与杨宪同为中书左右丞，又与胡惟庸同为左右丞相，俱隐忍依违，不能发其奸状，卒以党诛。盖巧宦而靡郧砂埽故史称其有负於爰立。至於学问文章，则史称其少师余阙，淹通经史，善篆隶，工为诗歌。今观是集，大都清刚典重，一洗元人纤媚之习。朱彝尊《静志居诗话》尝摘其五言之“平沙谁戏马，落日自登台”，“湖水当门落，松惆枕浮”，“怀人当永夜，看月上疏桐”，“对客开春酒，当门扫落花”，“天垂芳草地，渔唱夕阳村”等句数十联。以为可入《唐人主客图》。《静居》、《北郭》犹当逊之，毋论孟载，其论颇为允惬。虽当时为宋濂诸人盛名所掩，世不甚称。然观其遗作，究不愧一代开国之音也。</p>
<p>△《陶学士集》・二十卷（浙江汪汝栗家藏本）</p>
<p>明陶安撰。安字主敬，当涂人。元至正八年中浙江乡试。入明，官至江西行省参知政事。事迹具《明史》本传。其诗一曰《辞达集》，一曰《知新近稿》，一曰《黄岗寓稿》，一曰《鹤沙小记》，一曰《江行杂咏》，本各自为集。此本分体编次，与所作词赋共为十卷。其文亦十卷，而送人之序引居其半。或以安文章宿望，人得其赠言以为荣，故求之者多耶。又安以儒臣司著作，於郊社、宗庙典礼，皆有奏议。若明初分祭南北郊，及四代各一庙之制，皆定於安。又刑律亦安所裁。而集中均不载其文，殆以朝廷公牍，同署者不一人，故不复列入私集也。世言祝寿之序，自归有光始入集。考此集已有二篇，则不自有光始矣。安声价亚於宋濂，然学术深醇，其词皆平正典实，有先正遗风。一代开国之初，应运而生者，其气象固终不侔也。</p>
<p>△《西隐集》・十卷（浙江汪汝栗家藏本）</p>
<p>明宋讷撰。讷字仲敏，滑县人。元至正中举进士。官盐山知县。洪武十三年徵为国子助教，升翰林学士、文渊阁大学士，迁国子祭酒卒。正德中追谥文恪。事迹具《明史》本传。刘三吾撰讷墓志，称所著《西隐集》十七卷。而《明史・艺文志》、黄虞稷《千顷堂书目》俱作十卷。此本有东莱刘师鲁《序》，称其集初为上海张趋所手录。滑人王崇之令上海，从其後求得而刻之。岁久漫漶，师鲁因鸠工重刻，盖即十卷之本。岂张趋缮录之时，又有所删并，故与墓志不合欤。集前四卷为赋、诗，後六卷为杂文，附以明太祖手敕四道，及《白忝┪莞场范篇、《记》一篇。白忝┪菡撸讷所筑别墅之名也。讷领成均胄子之任，师道严正，为一时典型。文章亦浑厚醇雅，其奉敕制太学碑，极为太祖所赏，今具载集中。又有壬子岁考试《秋闱次北平诗》，及《秋闱即事》诸诗。壬子乃洪武六年，盖讷未仕之前，已应聘为北平考官，而本传、墓志均未之载。其《过元故宫诗》十九首，尤缠绵悱恻，有风人忠厚之遗。朱彝尊《静志居诗话》亦甚推其“半船凉色潮生海，两岸秋风浪拍沙，华表柱头相语鹤，秣陵江上独归鸿”诸佳句云。</p>
<p>△《王忠文公集》・二十四卷（浙江巡抚采进本）</p>
<p>明王俗。擞小洞笫录切编》，已著录。是集前十二卷题“鄱阳刘杰编辑，庐陵刘同校正”。十三卷以下则编辑者改题同，校正者改题杰。意二人各刊其半欤。杰即正统六年为义乌丞时表酥忠於朝，得赠官赐谥者也。怂著本为《华川前集》十卷、《後集》十卷，杰等合编为此本。卷端胡翰、胡行简二《序》，皆为《前集》作。宋濂、苏伯衡二《序》皆为《後集》作。其杨士奇一《序》，则为此本作也。耸黄氵晋、友宋濂，学有渊源，故其文醇朴宏肆，有宋人轨范。《濂序》称其“文凡三变：初年所作，幅程广而运化宏；壮年出游之後，气象益以沈雄；暨四十以後，乃浑然天成，条理不爽”。可谓知酥深矣。郑瑗《井观琐言》称其文“精密而气弱”，非笃论也。集中多代拟古人之作，盖学文之时，设身处地以殚揣摩之功。宋代诸集，往往有此，亦未可以游戏讥焉。</p>
<p>△《翠屏集》・四卷（浙江汪汝栗家藏本）</p>
<p>明张以宁撰。以宁有《春王正月考》，已著录。是集为宣德三年所刊，陈琏为之序。称以宁文集为其子孟晦所编，宋濂序之；诗集为其门人石光霁所编，刘三吾、陈南宾序之。其孙南雄教官隆，复以安南稿续版行世。今三序皆冠集首，而诗文集总题“光霁编次，嗣孙德庆州训导淮续编”，与序不同，未喻其故。其文神锋隽利，稍乏浑涵深厚之气。其诗五言古体，意境清逸；七言古体，亦遒警。惟《倦绣篇》、《洗衣曲》等数章，稍未脱元季绮缛之习。近体皆清新，间有涉於纤仄者，如《次李宗烈韵诗》“浮生万古有万古，浊酒一杯复一杯”之类。然偶一见之，不为全体之累也。《明史・文苑传》称“以宁在元以翰林侍读学士知制诰。在朝宿儒虞集、欧阳玄、揭斯、黄氵晋之属，相继物故。以宁有俊才，博学强记，擅名於时，人呼小张学士”云云。则以宁兼以文章显，不但以《春秋》名家。徐泰《诗谈》称以宁诗“高雅俊逸，超绝畦畛，如翠屏千仞，可望而不可跻”。虽推挹稍过，然亦几乎近似矣。</p>
<p>△《说学斋稿》・四卷（浙江鲍士恭家藏本）</p>
<p>明危素撰。素有《草庐年谱》，已著录。据《千顷堂书目》，其文集本五十卷，明代已散佚不存。此本乃嘉靖三十八年归有光从吴氏得素手稿传抄。其文不分卷帙，但於纸尾记所作年岁，皆在元时所作。《有光跋》称共一百三十六篇，此本乃止一百三十三篇。又王懋摺栋滋镌又》有是集《跋》，称赋三、赞二、铭二、颂三、记五十有一、序七十有六，共一百三十八首，以《有光跋》为传写之误。然据懋咚列，实止一百三十七首，数亦不符。殆旧无刊版，好事者递相传录，故篇数参差，不能画一，实则一本也。素晚节不终，为世晷Γ其人本不足称，而文章则欧、虞、黄、柳之後，屹为大宗。《懋甙稀烦破湮摹把蒎瞥毋，视之若平易，而实不可几及，非熙甫莫知其深”。其珍重钞传，盖非漫然矣。</p>
<p>△《懔旨》・二卷（浙江鲍士恭家藏本）</p>
<p>明危素撰。皆在元代所作之诗，乃贤为编次成集者也。素家居临川，相近有懔稚剑尝读书其上。方方壶为作《懔滞肌罚陈旅等俱赋诗以记其事，故集即以是为名。朱彝尊《曝书亭集》有是书《跋》，称发雕於後至元三年。则彝尊所见，乃元时旧版。此本卷帙相符，盖犹从原刻抄传者。特《彝尊跋》称前有《虞集序》，而此本所载乃集《赠行序》一篇，绝与诗集无涉，似为後人所附入。观其《静志居诗话》，亦称前有虞集《送行序》，则已自知其误而改之矣。素於元末负盛名，入明以後，其人不为世所重，其文亦遂不复收拾。故《说学斋集》仅存在元之文，而此集亦仅存在元之诗，不足尽素之著作。然气格雄伟，风骨遒上，足以陵轹一时。就诗论诗，要不能不推为元季一作者矣。原集共诗七十六首，浙江鲍氏知不足斋本复从他书鄄桑增入补遗十四首，较为完备，今并仍而录之焉。</p>
<p>△《白慵》・七卷（安徽巡抚采进本）</p>
<p>明唐桂芳撰。桂芳一名仲，字仲实，号白悖又号三峰，歙县人。教授元之第五子。少从洪焱祖学，弱冠为明道书院司训。元至正中，用荐授建宁路崇安县教谕。再任南雄路学正，以忧归。明太祖定徽州，召对称旨，命之仕，以瞽废辞。寻摄紫阳书院山长。卒年七十有三。此集在程敏政所编《唐氏三先生集》中。庐陵锺晦撰桂芳行状，称其文一以气为主。今观集中有《与陈浩书》，称尝慕苏老泉闭户探赜，古今上下，融液胸臆，故下笔源源，而无艰险窘迫态。辄谓文不可学而能，气可以养而致此，此苏老家传法也。盖其平生宗旨如此。故所作容与逶迤，绝无聱牙晦涩之习。诗亦清谐婉丽，颇合雅音。集中《重修兴安府孔子庙记》，称“龙凤元年，大丞相统军下太平，克应天。六年冬，佥事黄公行郡兴安，重建府学”。又《赠汪德元序》，称“大丞相吴国公”。又《黄宪佥唱酬诗序》，称“大丞相位冢宰之明年”。案龙凤乃韩林儿年号，大丞相即明太祖。盖明兴时实假伪宋号令，故用其纪年。徽州改兴安府在丁酉年，见《明史・地理志》。其为冢宰事则《明史》不载。盖必林儿所加官，而其後讳之。此亦可以证史也。</p>
<p>△《登州集》・二十三卷（福建巡抚采进本）</p>
<p>明林弼撰。弼字元凯，龙溪人。元至正戊子进士，为漳州路知事。明初以儒士修《礼乐书》，授吏部主事，官至登州府知府。弼尝与王廉同使安南，以却赆金为太祖所器。生平著作有《梅雪斋稿》、《使安南集》。是集总名《登州》，盖汇为一编，总题以所终之官也。凡诗七卷、文十六卷。其《使安南集》，宋濂曾为之序，称其文辞尔雅。王艘喑⒃以诗，与之唱酬。其墓志即王廉所作，称其诗文皆雄伟跌宕，清峻之语，俺龀颈怼８敲鞒趺瞿弦悦骶学古擅名文苑者，弼实为之冠也。弼又名唐臣，以时禁国号名氏，遂仍旧名。是弼其初名，唐臣乃其改名。朱彝尊《明诗综》则云弼初名唐臣，当由《宋濂序》谓唐臣更名为弼致误，然《宋序》未尝言初名唐臣也。至弼改名既久，而此本之首尚署“林唐臣撰”，殊乖其实。今仍署弼名，著之录焉。</p>
<p>△《槎翁诗集》・八卷（浙江汪汝栗家藏本）</p>
<p>明刘崧撰。崧字子高，初名楚，泰和人。元末举於乡。洪武三年以人材荐，授职方郎中。迁北平按察司副使，坐事输作京师。十三年，手敕召为礼部侍郎，擢吏部尚书致仕。十四年，复召为国子司业，未旬日卒。事迹具《明史》本传。崧七岁能赋诗，及长，日课一篇。读书天寒皲裂不少辍。其在官舍，孤灯讽诵，夜分不休。盖一生耽嗜吟咏，至为刻苦。故徐泰《诗谈》称其“如冬岭孤松，老而愈秀”。胡应麟《诗薮》称：“当明之初，吴中诗派，痨陡咂簦辉街惺派，痨读趸；闽中诗派，痨读趾瑁涣肽鲜派，痨端铳剩欢江右诗派，则痨夺隆！笔芬喑漆律莆诗，豫章人宗之，为西江派。大抵以清和婉约之音，提导後进。迨杨士奇等嗣起，复变为台阁博大之体，久之遂浸成冗漫。北地信阳乃乘其弊而力排之，遂分正、嘉之门户。然崧诗平正典雅，实不失为正声。固不能以末流放失，并咎创始之人矣。</p>
<p>△《东皋录》・三卷（两淮盐政采进本）</p>
<p>明释妙声撰。妙声字九皋，吴县人。元末居景德寺，後居常熟慧日寺，又主平江北禅寺。洪武三年，与释万金同被召，莅天下释教。所作诗文，缮写藏之山房。洪武十七年，其徒德┦伎行之。《明史・艺文志》、明僧宏秀集皆作七卷。此本有汲古阁印，盖毛晋家钞本。前有晋题识，亦称德┧刻凡诗三卷、杂文四卷。而其书、杂文及诗仅共为三卷，盖传录时所合并也。妙声入明时，年已六十馀，诗文多至正中所作，故顾嗣立《元诗选》亦录是集。然方外者流，不婴爵禄，不能以受官与否为两朝之断限。既已谒帝金门，即属归诚新主，不能复以遗老称矣。今系之明，从其实也。妙声与袁桷、张翥、危素等俱相友善，故所作颇有士风。当元季扰攘之时，感事抒怀，往往激昂可诵。杂文体裁清整。四六俪语，亦具有南宋遗风。在缁流之内，虽未能语带烟霞，固犹非气含蔬┺者也。</p>
<p>△《覆瓿集》・七卷、《附录》・一卷（两江总督采进本）</p>
<p>明朱同撰。同字大同，自号紫阳山樵，休宁人。翰林学士升之子。《明史》附见《升传》末。是集末有《范檩跋》，称洪武中以人材举，为东宫官，寻进礼部侍郎。而同时范准作《愫汗橐图跋》，则云由吏部员外郎升礼部侍郎。准字平仲，尝受业於升，与同交至契，所记宜得其实。又《明史》但载同坐事死，而不著其详。蒋一葵《尧山堂外纪》乃云“同以词翰受知，宫人多乞书便面。一日，御沟有浮尸，帝疑之，遂赐死”。其说颇荒唐，未可信也。集凡诗三卷，多元末之作，爽朗有格。文四卷，议论纯粹，不愧儒者之言。惟编录者不解体裁，知有拗体律诗，而不知何者为拗体，遂以七言古体之八句者，列为律诗，温殊甚。今姑仍旧本录之，而附纠其谬焉。</p>
<p>△《柘轩集》・四卷（两淮盐政采进本）</p>
<p>明凌愫沧。愫沧盅濠瘢钱塘人。元至正十九年举浙江乡试。除平江路学正，不赴。洪武辛酉，以荐授四川成都教授。坐贡举乏人，谪南荒以卒。事见《归田诗话》。瞿宗吉与之最契，语必不诬。或以为卒於官者，误也。所作诗文杂著，藏稿於家。至永乐中，其孙始编为四卷。朱彝尊《静志居诗话》称“愫惭ъ冻轮谥伲故其诗华而不为靡，驰骋而不离乎轨”。今案集有宣德中《王羽序》云：“莆田陈众仲提举浙路儒学政，以文鸣於东南，程以文声誉与之伯仲。柘轩迳ǔ堂牛获承指授。”其里人夏节，作愫残惺觯亦云早游黟南程以文之门。是愫菜师事者乃程文，而非陈旅，诸家所记甚明。彝尊之言未知何据。至谓其五言如《陪祭作》、七言如《鬼猎图》，才情奔放，不可羁跎祝直可搴郁离之旗，摩青邱之垒。则评品颇当，於愫卜且缌恳病</p>
<p>△《白愀濉贰の寰恚ㄕ憬汪启淑家藏本）</p>
<p>明朱右撰。右字伯贤，临海人，自号邹阳子。元至正二十一年尝诣阙献《河清颂》，不遇而归。洪武三年召修《元史》。六年修日历，除翰林院编修。七年修《洪武正韵》，寻迁晋府右长史，卒於官。《明史・文苑传》附载《赵埙传》中。所著《白愀濉繁臼卷。今世所传仅存五卷，杂文之後仅有《琴操》而无诗。检勘诸本并同，无可校补。朱彝尊《静志居诗话》谓“後五卷尝得内阁本一过眼，恨未钞成足本”。则彝尊家所藏亦非完帙也。右为文不矫语秦汉，惟以唐宋为宗，尝选韩、柳、欧阳、曾、王、三苏为《八先生文集》。八家之目，实权舆於此。其格律渊源，悉出於是。故所作类多修洁自好，不为支蔓之词，亦不为艰深之语。虽谨守规程，罕能变化，未免意言并尽。而较诸野调芜词，驰骋自喜，终不知先民矩酰为何物者，有上下床之别矣。</p>
<p>△《密庵集》・八卷（永乐大典本）</p>
<p>明谢肃撰。肃字原功，上虞人。元至正末，张士诚据吴，肃慨然欲见宰相，献偃兵息民之策。卒无所遇，归隐於越。洪武中举明经，授福建按察司佥事。以事被逮，下狱死。《明史・艺文志》、焦摺豆史经籍志》、黄虞稷《千顷堂书目》俱载肃《密庵集》十卷。而传本久稀，藏书家罕著於录。惟《永乐大典》中所收肃诗文颇多。其时肃没未久，而姚广孝等已录其遗集，与古人同列，知当日即重其文矣。朱彝尊《静志居诗话》称肃“初谒贡师泰於吴山仰高亭，时贡方奉诏漕闽广粟，当泛舟大海，因与同载至海昌，留居州北，执经问难。凡一诗之出，一文之就，折衷论议，必当於理乃已”。是肃之学问渊源，实出师泰。观集中《题天风海涛亭诗序》云：“用先师尚书贡公玩斋所咏诗一句为起，以仰止於公。”又师泰遗集亦肃所刊行，均哮喜煌其本。故所作古文词，格律具有法程。其在氵维州寄人一诗，载所与同徵修《礼书》者有张绅、杨翮等十人之名，为《明史・礼志》所未及。又《送行人蔡天英颁琉球国王印宝》一诗。考之《明史・外国传》，但有赐中山、山南、山北三王镀金银印一事，而不言曾遣行人。凡此之类，於考史尤有所裨益。谨采掇编次，厘为八卷。又戴良原《序》二首别见《九灵集》中，今并取弁简端，以略还其旧焉。</p>
<p>△《清江诗集》・十卷、《文集》・三十一卷（编修汪如藻家藏本）</p>
<p>明贝琼撰。琼字廷琚，一名阙，字廷臣，崇德人。元末领乡荐，遭乱退居殳山。明初徵修《元史》，除国子监助教。事迹附见《明史・宋讷传》。考程庆《充声文会选》以贝阙、贝琼为二人。然陶宗仪《辍耕录》载妓女真真事云：“嘉兴贝阙有诗。”今《真真曲》载此集中，则琼一名阙审矣。《两浙名贤录》载琼集二十卷，明万历中所刻乃止三卷。此本凡诗集十卷，文集分《海昌集》一卷，《慵浼》七卷、《两峰集》三卷、《金陵集》十卷、《中都稿》九卷、《归田稿》一卷，仅有钞本流传。康熙丁亥，桐乡金檀购得之，始为刊版。琼学诗於杨维桢，然其论文，称立言不在崭绝刻峭，而平衍为可观；不在荒唐险怪，而丰腴为可乐。盖虽出於维桢之门，而学其所长，不学其所短，宗旨颇不相袭。朱彝尊《静志居诗话》谓其诗“爽豁类汪广洋，整丽似刘基，圆秀胜林鸿，清空近袁凯，风华亚高启，朗净过张羽，繁缛愈孙ナ，足以领袖一时”。乡曲之言，未免过实。然其诗温厚之中自然高秀，虽不能兼有诸人之胜，而驰骤於诸人之间，实固无所多让。其文亦冲融和雅，有一唱三叹之音。史称宋濂为司业，建议立四学，并祀舜、禹、汤、文为先圣。琼作《释奠解》驳之，识者多是琼议。则其考证古礼，尤有依据，不但词采之工矣。</p>
<p>△《苏平仲集》・十六卷（浙江巡抚采进本）</p>
<p>明苏伯衡撰。伯衡有《空同子瞽说》，已著录。是集卷首有洪武四年《刘基序》，而集中《厚德庵记》云“庵成於洪武壬戌十二月”，则是《记》乃洪武十五年以後之作，基所序者，尚未定之初稿也。又集末有洪武八年《胡翰跋》，谓伯衡选为太学官，居太学六年。考《明史》称伯衡以丙午岁为国子学录。伯衡所著《国子学同官记》，称以丁未升学正。其诗又有《庚戌七月十日奉命编摩国史口号》。则伯衡由学正擢编修，实在洪武三年，上距丙午仅五年。翰与伯衡同时，所叙不应有误，或史误移後一年欤。集为正统壬戌处州推官黎谅所重刻。《宋濂序》称其不求似古人，而未尝不似。又《明史・文苑传》称“濂以翰林学士承旨致仕，荐伯衡自代，称其文词蔚赡有法”。殆非虚美。郑瑗《井观琐言》病其用意太苦，遣词太繁缛，不可为法。则过高之论矣。</p>
<p>△《胡仲子集》・十卷（浙江汪汝栗家藏本）</p>
<p>明胡翰撰。翰字仲子，一字仲申，金华人。洪武初，以荐为衢州府教授。事迹具《明史・文苑传》。是集乃其门人刘刚及浦阳王懋温所编，以洪武十四年刊版。今印本罕传，惟写本犹存於世。凡文九卷、诗一卷。史称其文曰《胡仲子集》、诗曰《长山先生集》，今合为一集，岂刚等所并欤。史又称翰少从吴师道及吴莱学为古文，复登同邑许谦之门。今观其文章，多得二吴遗法，而持论多切世用，与谦之坐谈诚敬小殊。然尝与修《元史・五行志》，序论即其所撰，今见集中。於天人和同之际，剖析颇微。《牺尊辨》、《宗法论》诸篇，亦湛深经术，则又未尝不精究儒理也。诗不多作，故卷帙寥寥，而格意特为高秀。朱彝尊《静志居诗话》曰：“金华承黄文献氵晋、柳文肃贯、吴贞文莱之後，多以古文词鸣，诗非所好。以诗论，吾必以仲申为巨擘焉。独孤及之论曰：五言之源生於《国风》，广於《离骚》，著於苏、李，盛於曹、刘。汉魏作者，质有馀而文不足。以今揆昔，则有朱弦疏越，太羹遗味之叹。诵仲申五言，正犹路鼗出於土鼓，篆籀生於鸟迹。庶几哉，升堂之彦乎。宜潜溪有学林老虎文渊鲸之目也。”斯言允矣。</p>
<p>△《始丰稿》・十四卷（浙江巡抚采进本）</p>
<p>明徐一夔撰。一夔有《艺圃搜奇》，已著录。朱彝尊《静志居诗话》曰：“大章遗稿罕传，余於京师见之新城王贻上所。凡四册，比余家藏者倍之。然验其目无诗，犹未是足本。”案今行世凡二本。其一本六卷，当即朱彝尊家所藏。此本自一卷至三卷为前稿，自四卷至十四卷为後稿，皆杂文无诗，当即王士祯家所藏矣。据《千顷堂书目》，载一夔《始丰类稿》十五卷，此本所佚不过诗一卷耳。其文皆谨严有法度，无元季冗沓之习。其《与王寺坌奘肥椤罚《明史》载之於本传。陈继儒尝称其《宋行宫考》、《吴越国考》研核精确。王士祯又称其《钱塘铁箭辨》精於考核。其《欧史十国年谱备证》一篇，谓“欧阳氏於吴越改元，止据宝石山制称宝正六年为证”。一夔复得钱Α将许俊墓砖有“宝正三年”字，以证《欧史》之不诬。又谓“元舷位後，不复改元”。立说皆有根据。观其所辨，始知明嘉靖间钱德洪所撰《吴越世家疑辨》，谓“改元之事别无证据者，特为先世讳耳”。是又多资考证，不但其文之工也。</p>
<p>△《王常宗集》・四卷、《补遗》・一卷、《续补遗》一卷（江苏巡抚采进本）</p>
<p>明王彝撰。彝字常宗，其先蜀人，本姓陈氏。父仕元为昆山教授，遂迁嘉定。洪武初，以布衣召修《元史》，赐金币遣还。寻选入翰林，以母老乞归养，自号妫蝣孔印ａ嵋晕汗凵狭何氖拢与高启并诛。《明史・文苑传》附载《赵埙传》中。其集本名《三近斋稿》，弘治中都穆编为文三卷、诗一卷。刘廷璋、浦杲又辑《补遗》一卷。今世所传钞本，又有《续补遗》一卷，不知何人所辑。考其体格，与全集相类，似非赝作也。王士祯《香祖笔记》曰：“王徵士集，都少卿元敬编。元敬称其古文明畅英发。又或以为‘吴中四杰’之一，以常宗代张来仪者。今观其诗，歌行拟李贺、温庭筠，堕入恶道，馀体亦不能佳，安能与高、杨相颉颃乎”云云。案彝之学出天台孟梦恂，梦恂之学出婺州金履祥，本真德秀文章正宗之派。故持论过严，或激而至於已甚。集中《文妖》一篇，为杨维桢而作者，曰：“天下所谓妖者，狐而已矣。俄而为女妇，而世之男子惑焉。则见其黛绿朱白，柔曼倾衍之容，无乎不至。虽然，以为人也则非人，以为妇女也则非妇女，而有室家之道焉。此狐之所以妖也。浙之西言文者必曰杨先生。予观其文，以淫词谲语裂仁义，反名实，浊乱先圣之道。顾乃柔曼倾衍，黛绿朱白，奄然以自媚。宜乎世之为男子者之惑之也”云云。其言矫枉过直，而诟厉亦复伤雅。虽石介作怪说以诋杨亿，不至於是。士祯所云或亦有激而报之乎。然其文大致淳谨。诗亦尚不失风格，虽不足以胜张羽，必以为一无可取，则又太过。《香祖笔记》成於士祯晚年，诋诃过厉，时复有之，固未可据为定论矣。</p>
<p>△《白石山房逸稿》・二卷（两淮马裕家藏本）</p>
<p>明张孟兼撰。孟兼名丁，以字行，浦江人。洪武初，徵为国子监学录，与修《元史》。以太常丞出为山西按察司佥事。迁山东按察司副使，以执法不阿，为吴印所诬讦，弃市。《明史・文苑传》附载《赵埙传》中。《艺文志》载《孟兼文集》六卷。焦摺豆史经籍志》亦同。其本久已散佚。近时有孟兼十一世孙思煌者，始掇拾他书所载，重编定为五卷。而集内收他人唱和题赠之作几十之七八，孟兼著作乃寥寥无多。此本不知何人所辑，视思煌本较多数首，疑尚出明人裒集，故思煌未之见也。孟兼与宋濂同里，其被召也，濂实荐之。太祖与刘基论一时文人，基称宋濂第一而己居其次，又其次即孟兼。今虽不睹其全集，而即二卷以观，其诗文温雅清丽，具有体裁，而龙骧虎步之气，亦隐然不可遏抑。接迹二人，良足骖驾。基虽一时之论，即以为定评可矣。</p>
<p>△《沧螺集》・六卷（两淮马裕家藏本）</p>
<p>明孙作撰。作字大雅，以字行，一字次知，江阴人。元至正末，避兵於吴。初受张士诚之招，旋去之松江。洪武癸丑，召修日历。书成，除翰林院编修。以老病乞外，授太平府教授。入为国子助教，寻迁司业。以事废为民。後复官长乐县教谕。作自号东家子，宋濂为作《东家子传》，推挹甚至。《明史・文苑传》附载《陶宗仪传》末。是集凡诗一卷、文五卷。其诗力追黄庭坚，在元季自为别调。集中《与陈检校诗》有曰：“苏子落笔崩海江，豫章吐句敌山岳。汤汤涛澜绝崖岸，￣Ｄ臼森剑槊。二子低昂久不下，薮泽遂包ァ与筘。至今杂Ш呼从宾，谁敢崛强二子角。吾尤爱豫章，抚卷气先愕。磨牙咋舌熊豹面，以手扪膺就束缚。士如此老固可佳，不信後来无继作。”其宗旨灼然可见。然才力不及庭坚之富，柚陶冶亦不及庭坚之深，虽颇拔俗而未能造古。《东家子传》一字不及其诗，盖有微意，非漏略也。至於文则磊落奇伟，而隐有程度，卓然足以自传。《东家子传》谓“他人之文束於理则词不畅，肆於词则理不直。惟作洞瞩千古之上，析之则理胜，辟之则词严，动有据依，皆非臆说”。《明史・文苑传》亦称其文“醇正典雅”云。</p>
<p>△《临安集》・六卷（永乐大典本）</p>
<p>明钱宰撰。宰字子予，一字伯均，会稽人。元至正中中甲科。亲老不赴公车，教授於乡。明初徵修《礼乐书》，寻以病去。洪武六年授国子助教。以赋《早朝诗》忤旨，遣归。二十七年又召修《书传会选》。书成，优赉，加博士致仕。事迹附见《明史・赵ㄈ传》。考集中《金陵形胜论》，末署“洪武二十七年六月国子博士致仕钱宰进”。是致仕即在奉召之年。盖留京师者不及一岁也。宰学有原本，在元末已称宿儒，韩宜可、唐之淳皆其弟子。其诗吐辞清拔，寓意高远，刻意古调，不屑为艳仄之体。徐泰《诗谈》譬以霜晓鲸音，自然洪亮。古文虽非所擅长，而谨守法度，亦无卑冗之习。其集《明史・艺文志》、焦摺豆史经籍志》俱未著录．则在明代行世已稀．今从《永乐大典》中采掇编排。参以诸选本所录，厘为六卷，以备明初之一家。宰本浙东人，集以“临安”名者，盖自以为吴越武肃王十四世孙，从其旧贯也。</p>
<p>△《尚纟姓集》・五卷（编修朱筠家藏本）</p>
<p>明童冀撰。冀字中州，金华人。洪武九年徵入书馆，後为湖州府教授。调北平，坐罪死。此集不知何人所编，分诗文为二集，体例杂糅，殆不可读。就其编目考之，原目当为《金华集》、《南行集》、《翊集》、《北游集》四种。前三集兼载诗文，惟《北游集》有诗无文。後人不知古法，以诗归诗，以文归文，分为二集。而诗文之中，又不各归其类。前後复叠，职此之由。幸其虽经割裂，尚未窜乱，其次第犹有端绪可寻。今详考标题，仍分为四集，中间时有阙文。又《翊集》末《跋唐五王醉归图》一篇、《书柳子厚伊尹五就桀赞後》一篇、《书王简死事传後》一篇、《书金节妇传後》一篇、《书集芳诗文卷後》一篇、《卜释》一篇，悉有录无书。盖蠹蚀残阙，今亦仍其旧。冀在明初，与宋濂、张羽、姚广孝相唱和，词意清刚，不染元季绮靡之习。虽名不甚著，而在一时作者之中，固亦足相羽翼也。</p>
<p>△《考古文集》・二卷（浙江巡抚采进本）</p>
<p>明赵跚撰。跚有《六书本义》，已著录。《明诗综》引黄宗羲之言，谓其诗集名《考古馀事》，凡千首，不传於世。今考焦摺豆史经籍志》，跚集已不著录。黄虞稷《千顷堂书目》虽列其名，而不著卷数，则亦未见原本，信乎其久不传也。此本所录诗仅十馀篇，古文亦只五十馀篇。前有顺治丁酉《黄世春序》，称“其子孙式微已甚，而能录其遗集，出没於藏书之家，殆天将藉是而彰考古”云云。盖其後人掇拾散亡，重裒成帙者耳。集後附遗言十六条，又载其裔孙诸生<音>《上琼州姜参政请复姓书》，及与浙中族姓札数通。盖跚没後，其幼子流寓海南，依母族冒吴姓，故<音>请於姜而复之。又跚所作《造化经纶图》，亦附於後，编次颇无条理。然传刻先集者多因祖父以附子孙，自宋元以来即往往以文集为家牒。陋例相沿，亦不自是编始矣。跚以小学名家，不甚以文章著。此本又仅存残，未必得其精华，而意度波澜，颇存古法，究与钞语录者有别。是则学有原本之故也。</p>
<p>△《刘彦奔》・九卷（编修汪汝藻家藏本）</p>
<p>明刘炳撰。炳字彦保以字行，鄱阳人。洪武初，献书言事，授中书典签。出为大都督府掌记，除东阿知县。阅两考，引疾归。《明史・文苑传》附载《王冕传》中。所著诗文本名《春雨轩集》，乃其门人刘子钏编，杨维桢尝为评定。其评亦附载集中，维桢及危素、宋濂、徐矩皆为作序，王恕⒂嵴昴尽⒅芟蟪踅晕作跋。此本题曰《刘彦奔》，不知何人所改也。炳当元季兵乱时，与弟煜结里酉啾＃寇至辄却走。依余阙於安庆，以其孤军不振，辞归。盖亦才识之士。故诗格伉爽挺拔，类其为人。惟末附杂文一卷，气象ぃ弱，殊逊其诗。知所长不在此，特以馀事及之耳。案炳事迹略具《明史・文苑传》中。而《江西通志》引《豫章人物志》，所纪炳历官本末与史多有不合。如《史》云“炳至正中从军於浙”。而《志》乃云“为参政于光使金陵”，不知所据。《史》云“炳以言事为典签”，而《志》乃云“先参赞沐总制守镇江，寻授广东卫知事”。考其《吊余阙墓》文，结衔称大都督府掌记，在洪武十二年。而《哀曹国公》诗有“三年参记府”句，《沐西平趺馐》有“十年参幕府”句。李文忠以洪武三年领大都督事，沐英以洪武四年同知大都督府。以年数计之，不应未授典签，先参赞沐英军事，前後亦相舛迕。盖稗官野史，传闻异词，往往如此。今一以《史》文为据，而并存其同异以备考核。又旧本中书元国号皆作“原”字。盖以明初刊版之时，犹未奉二名不偏讳之诏，故以“原”代“元”，而传写者仍之欤。事隔前朝，理无避忌。今悉改正，从本文焉。</p>
<p>△《蓝山集》・六卷（永乐大典本）</p>
<p>明蓝仁撰。仁字静之，崇安人。《明史・文苑传》附载《陶宗仪传》末，称“元末杜本隐居武夷山，仁与弟智往师之。授以四明任松乡诗法，遂谢科举，一意为诗。後辟武夷书院山长。迁邵武尉，不赴”。又称其明初内附，随例徙临濠，则必尝仕张士诚。又集中有《甲寅仲冬摄官诗》。甲寅为洪武七年，则放归又尝仕宦，特其始末不可考耳。仁诗规摹唐调，而时时流入中晚。蒋易作是集序，称：“其和平雅澹，词意融怡，语不埏耍气无脂粉，出乎性情之正，而有太平之风。惜其不列承明著作，浮湛里闾，傲睨林泉。有达士之襟怀，无骚人之哀怨。即屡更患难，而心恒裕如。要其所作，皆治世之音也。”虽推之稍过，实亦近之。闽中诗派，明一代皆祖十子，而不知仁兄弟为之开先。遂没其创始之功，非公论也。《明史・艺文志》载仁集六卷，朱彝尊作《明诗综》时犹及见之。今外间绝少传本，杭世骏言吴焯家有之（语详《蓝涧集》条下）。然吴氏藏书今进入书局者，未见此本。其存佚不可知，恐遂湮没。谨从《永乐大典》中采掇裒辑，得诗五百馀篇，仍厘为六卷，以符原目，著之於录焉。</p>
<p>△《蓝涧集》・六卷（永乐大典本）</p>
<p>明蓝智撰。其字诸书皆作“明之”，而《永乐大典》独题“性之”。当时去明初未远，必有所据，疑作“明之”者误也。《明史・文苑传》附载《陶宗仪传》末，称“洪武十年以荐授广西按察司佥事，著廉声”。志乘均失载其事迹。考集中有《书怀诗》十首，乃在粤时所作，以寄其子闼砷哉摺Ｕ砰拔之跋，称“其持身廉正，处事平允，三载始终无失”。则史言著廉声者，当必有据。《刘彦奔》有《趺饫妒侠ゼ臼》云：“桂林持节还，高风振林谷。”则晚年又尝谢事归里矣。智诗清新婉约，足以肩随其兄。五言结体高雅，胰怀就猓虽雄快不足，而隽逸有馀。七言顿挫浏亮，亦无失唐人矩酢Ｓ搿独渡健芬患卓然可称“二难”。《静志居诗话》谓“《蓝山》、《蓝涧》集中诗，选家互有参错”。殆亦因其格调相近，不能猝辨欤。智集原目已不可考。观焦摺毒籍志》所载，惟有《蓝静之集》，而《蓝涧集》独未之及。是明之中叶已有散佚，近亦未见传本。故杭世骏《榕城诗话》曰：“二蓝集闽人无知者。何氏《闽书》，蓝仁有《蓝山集》，蓝智有《蓝涧集》。竹统⒓入《诗综》中，以为十子之先，诗派实其昆友倡之。集本合刻。吴明经焯尝於吴门买得《蓝山集》，是洪武时刊，有蒋易、张榘二《序》，与竹脱晕呛稀６《蓝涧集》究不可购。徐惟和辑《晋安风雅》时，二蓝阙焉。则此集之亡久矣”云云。惟《永乐大典》各韵中所收尚夥，奂裒缀，共得古今体三百馀首。虽篇什不及《蓝山集》之富，而大略已见。谨以类编次，厘为六卷。俾其兄弟著作，均不致泯没於後世云。</p>
<p>△《大全集》・十八卷（副都御史黄登贤家藏本）</p>
<p>明高启撰。启字季迪，长洲人。元末避张士诚之乱，遁居松江之青邱，自号青邱子。洪武初，召修《元史》，授翰林院国史编修，官至户部侍郎。後坐撰魏观上梁文被诛，年仅三十九。事迹具《明史・文苑传》。所著有《吹台集》、《江馆集》、《凤台集》、《娄江吟稿》、《姑苏杂咏》，凡二千馀首。自选定为《缶鸣集》十二卷，凡九百馀首。启没无子，其侄立，於永乐元年镂版行之。至景泰初，徐庸掇拾遗佚，合为一编，题曰《大全集》，刘昌为之序，即此本也。启天才高逸，实据明一代诗人之上。其於诗，拟汉魏似汉魏，拟六朝似六朝，拟唐似唐，拟宋似宋。凡古人之所长，无不兼之。振元末纤晴壤鲋习而返之於古，启实为有力。然行世太早，殒折太速，未能柚变化，自为一家。故备有古人之格，而反不能名启为何格。此则天实限之，非启过也。特其摹仿古调之中，自有精神意象存乎其间。譬之褚临禊帖，究非硬黄双钩者比。故终不与北地、信阳、太仓、历下同为後人诟病焉。</p>
<p>△《凫藻集》・五卷（两江总督采进本）</p>
<p>明高启撰。唐时为古文者主於矫俗体，故成家者蔚为钜制，不成家者则流於僻涩。宋时为古文者主於宗先正，故欧、苏、王、曾而後，沿及於元，成家者不能尽辟门户，不成家者亦具有典型。启诗才富健，工於摹古，为一代巨擘，而古文则不甚著名。然生於元末，距宋未远，犹有前辈轨度，非洪、宣以後渐流为肤廓冗沓，号台阁体者所及。是集不知谁所编，以其诗集例之，殆亦启自定。末有魏夫人宋氏墓志铭。魏夫人者，苏州知府魏观母也。按《明史》本传，启坐为观作上梁文见法，则为其末年之作。盖平生古文，尽於此集矣。初无刻本。周忱为苏州巡抚时，始得钞本於郡人周立。立之姑，即启妇也。正统九年，监察御史钱塘郑士昂又得本於忱，因命教授张素校刊之，而忱为之序。此本为雍正戊申桐乡金檀所刻，即因郑本而正其讹，多所校正。坛檀即注启诗集者，故并刻是集，成一家完书云。</p>
<p>△《眉庵集》・十二卷（安徽巡抚采进本）</p>
<p>明杨基撰。基字孟载，其先嘉州人。祖官吴中，因家焉。始为张士诚记室。洪武初，起为荥阳县知县，历官山西按察使。寻以事夺官输作，卒於工所。《明史・文苑传》附载《高启传》中。史称基少以铁笛歌为杨维桢所称。与高启、张羽、徐贲号“明初四杰”。其诗颇沿元季窍酥习。都穆《南濠诗话》摘其佳句十二联，其所品题，得失参半。李东阳《怀麓堂诗话》谓孟载《春草诗》最传，然“绿迷歌扇，红衬舞裙”，已不能脱元诗气习；至“帘为看山尽卷西”，更过纤巧；“春来帘幕怕朝东”，直艳词耳。故徐泰《诗谈》谓其“天机憬酰自然美丽，独时出纤巧，不及高启之冲雅”。王世贞《艺苑卮言》谓其“情至之语，风雅扫地”。朱彝尊《静志居诗话》亦摘其诗语类词者至数十联，而独推重其五言古体。然近体之佳者，亦自清俊流逸，虽不能方驾青邱，要非馀子所及也。集初为郑钢版行。成化中吴人张习重刻，嘉州江朝宗为之序，习为後志云。</p>
<p>△《静居集》・四卷（浙江巡抚采进本）</p>
<p>明张羽撰。羽字来仪，後以字行，更字附凤。本浔阳人，侨居吴兴。元末领乡荐，为安定书院山长，再徙於吴。洪武初，徵授太常寺丞，寻坐事窜岭南，未半道召还。羽自知不免，投龙江死。《明史・文苑传》附载《高启传》中。史称其文章精洁有法，尤长於诗。太祖重其文，洪武十六年，尝自述滁阳王事，令羽撰庙碑。何乔远《名山藏》亦称其文词典雅，纪载行事，详而有体。顾其诗名尤著，故编集者亦仅录其诗，而文则未之及也。朱彝尊《静志居诗话》谓其五言微嫌郁踟模近体亦非所长，颇不免於微词。今观其集，律诗意取俊逸，诚多失之平熟。五言古体低昂婉转，殊有浏亮之作，亦不尽如彝尊所云。至於歌行，笔力雄放，音节谐畅，足为一时之豪。以之接迹青邱，先驱北郭，卢前王後之间，亦未必遽作蜂腰矣。</p>
<p>△《北郭集》・六卷（安徽巡抚采进本）</p>
<p>明徐贲撰。贲字幼文，其先蜀人，徙常州，再徙平江。张士诚开阃，辟为属官。贲与张羽俱避居湖州之蜀山。洪武七年，被荐至京。尝奉使晋、冀，有所廉访。及还，检其橐惟纪行诗数首。太祖悦，授给事中，历官河南左布政使。会征洮岷兵过其境，坐犒劳不时，下狱死。《明史・文苑传》附载《高启传》中。贲善画，亦工於书。李日华《六研斋笔记》称其楷笔秀整端慎，不为沓拖自恣。詹景凤《小辨》亦称其小楷，法锺兼虞，然皆拘拘法内。盖其天性端谨，不逾规矩。故其诗才气不及高、杨、张，而法律谨严，字句熨贴，长篇短什，并首尾温丽，於三家别为一格。其客吴时，尝居城北之齐门，故名集曰“北郭”。旧本为吴人张习编次。今是集前後无序跋，题曰“陈邦瞻校”。盖万历间重刻之本，又非习所编之旧矣。</p>
<p>△《鸣盛集》・四卷（浙江汪启淑家藏本）</p>
<p>明林鸿撰。鸿字子羽，福清人。洪武初，以荐授将乐县训导，历官礼部精膳司员外郎。年未四十，自免归。事迹具《明史・文苑传》。明初，闽中善诗者有长乐陈亮、高廷礼，闽县王恭、唐泰、郑定、王褒、周元，永福王裕侯官黄元，而鸿为之冠，号十才子。其论诗，惟主唐音，所作以格调胜。是为晋安诗派之祖。李东阳《怀麓堂诗话》曰：“林子羽《鸣盛集》，专学唐。袁凯《在野集》，专学杜。盖能极力摹拟，不但字面句法，并其题目亦效之。开卷骤视，宛若旧本。然细味之，求其流出肺腑，卓尔自立者，指不能一再屈也。是在弘、正之间，已有异议。故论者谓闽中才隽辈出，彬彬风雅亦云盛矣。第晋安一派，流传未已，守林仪部、高典籍之论，若金科玉条，凛不敢犯。动为七律，如出一手”云云。是其末流且驯至为世口实。然鸿倡始之时，固未尝不舂容谐雅，自协正声，未可以作法於凉遽相诋斥。况高秉尚不免庸音，鸿则时饶清韵，尤未可不分甲乙，一例摈排矣。此本为成化初鸿郡人温州知府邵铜所编。末有铜《跋》，称览其旧稿，慨然兴思。因详加校勘，补其阙略。然如张红桥唱和诗词，事之有无不可知。即才人放佚，容或有之，决无存诸本集之理。此必铜摭小说妄增之。《梦游仙记》一首，疑亦寓言红桥之事。观其名目，乃袭元稹《梦游春诗》，可以意会。铜亦附之简末，殊为无识。叶盛《水东日记》载铜天顺中为御史，以言事忤权奸，左迁知县，则其人亦铮铮者。或平生以气节自励，文章体例，非所素娴欤。</p>
<p>△《白汩猿集》・四卷、《附录》・一卷（浙江范懋柱家天一阁藏本）明王恭撰。恭字安中，闽县人。自称皆山樵者，“闽中十子”之一也。成祖初，以儒士荐，修《永乐大典》，授翰林院典籍。《明史・文苑传》附载《林鸿传》中。其诗凡三集：一曰《凤台清啸》，乃官翰林以後作；此集及《草泽狂歌》，则皆未仕以前所作。恭没之後，湮晦不传。成化癸卯，南京户部尚书黄镐酃б鸥澹始得此集於吏部郎中长乐黄汝明家。因属汝明编次，分为前、後二集。卷首有永乐三年林环旧序，兼为三集而作者。序中所列次第，以此集为首。知其诗在《草泽狂歌》以前。卷末又有永乐中林蕙诸人所作《皆山樵者传》、《赞》、《辞》、《说》，则刻成之後，续为增入者也。恭与同邑高秉齐名，同以布衣徵入翰林。然秉出山以後诗，应酬潦倒，无复清思。恭则历官未久，投牒遽归。迹其性情，本耽山野。此集又作於田居之日，故吐言清拔，不染俗尘，得“大历十子”之遗意，其格韵远在秉上。当时次第甲乙，以秉居第三，恭居第四，殆亦所谓耻居王後者矣。</p>
<p>△《草泽狂歌》・五卷（编修汪如藻家藏本）</p>
<p>明王恭撰。案恭所作三集，《凤台清啸》，已不传。故《千顷堂书目》有其名，而阙其卷数。范氏天一阁藏本仅存其《白汩猿》，而无此集。此集出自秀水汪氏，盖几佚而仅存也。大致与《白汩猿》相近，而中年所作，情思较深。《静志居诗话》尝摘举其集中佳句数联。然如“渭水寒流秦塞晚，灞陵残雨汉原秋”，“祥狄渡暇新雨，砧杵声中忆故园”，“几处移家惊落叶，一年归梦在孤舟”诸句，皆诗家常语。至“愎槎朗魈毂咝。雪罢孤峰鸟外青”句，则“小”字形容颇拙，“罢”字节次未明。又“鸟外明河秋一叶，天涯凉月夜千峰”句，尤为疵累。夫昼见飞鸟，不见明河；夜见明河，不见飞鸟，上四字自不相贯。一叶落而知秋，不系乎明河；天河夏月已明，不系乎落叶，下三字亦不相属。盖兴之所到，偶然拈及，不足以尽其所长。读恭诗者毋执是以刻舟求剑可矣。</p>
<p>△《半轩集》・十四卷（两淮马裕家藏本）</p>
<p>明王行撰。行字止仲，长洲人。少授徒於城北齐门，洪武初，有司延为学校师。後馆凉国公蓝玉家。玉荐之太祖，得召见。玉诛，行亦坐死。事迹具《明史・文苑传》。是时文士以蓝党诛者，有行与孙ナ。然ナ特为玉偶题一画，无所攀附於其间，其诗今在ナ集中，亦并无假借溢分之语。行则性喜谈兵，当元末两浙兵起时，尝默坐筹其胜负，与所亲言之，恒百不失一二，益以自负。及蓝玉延之课其子，遂数以兵法说玉，颇与密议。又与道衍深相投契，尝告以盍有所待，不当以浮屠老。盖负其桀黠之才，有不肯槁死牖下者。故其文往往踔厉风发，纵横排，极其意所驰骋，而不能悉归之醇正，颇肖其为人。诗格亦清刚萧爽，在“北郭十子”之中（案《明史・文苑传》，行与高启、徐贲、高逊志、唐肃、宋克、余尧臣、张羽、吕敏、陈则号“北郭十友”，亦曰“十才子”），与高启称为蔚小＞臀穆畚模不能不推一代奇才也。</p>
<p>△《西芳》・九卷（浙江汪汝栗家藏本）</p>
<p>明孙ナ撰。ナ字仲衍，广东顺德人。洪武三年举於乡，旋登进士。授工部织染局使，迁虹县主簿。召入为翰林院典籍。出为平原主簿，坐累逮系。旋释之，起为苏州经历。复坐累戍辽东。既而以尝为蓝玉题画，坐玉党，论死。事迹具《明史・文苑传》。是编前有黄佐、叶春及所撰小传，称ナ著述甚富，自兹集外，尚有《通鉴前编纲目》、《孝经集善》、《理学训蒙》、《和陶》、《集古律诗》。其《孝经集善》则宋濂为之序。ナ殁，诸书散逸。其诗文今行世者为门人黎贞所编。然佐称《西芳》八卷，而是编诗八卷、文一卷。卷端题姑苏叶初春选。或初春别加厘订，抑佐但举其诗集欤。ナ当元季绮靡之馀，其诗独卓然有古格。虽神骨隽异不及高启，而要非林鸿诸人所及。小说载书生见苏轼侍姬朝阒魂者，得集句七言律诗十首、七言绝句十五首，今乃在此集第八卷末。盖ナ游戏之笔，即《黄佐传》中所称《集古律诗》一卷是也。黎贞乃缀於集後，又并载其序。遂似ナ真有遇鬼事者，殆与林鸿集末附载张红桥诗同一无识。姜南《蓉塘诗话》又从而盛称之，更无当矣。</p>
<p>△《南村诗集》・四卷（浙江鲍士恭家藏本）</p>
<p>明陶宗仪撰。宗仪有《国风尊经》，已著录。是编毛晋尝刻入《十元人集》。刘体仁《七颂堂集》有《与张实水尺牍》，称读史不载陶南村，窃谓此君靖节一流人。今考《十元人集》内，如倪瓒、顾阿瑛亦皆亲见新朝。然瓒遁迹江湖，阿瑛随子谪徙，未沾明禄，自可附朱子《纲目》陶潜书晋之例。宗仪则身已仕明，孙作《沧螺集》中有《陶九成小传》可证。晋仍列之元人，非事实矣。观集中《洪武三十一年皇太孙即位诗》曰：“老臣忭舞南村底，笑对儿孙两鬓霜。”则宗仪臣明，原不自讳。又集中《三月朔日至都门》、《二日早朝》、《三日率诸生赴礼部考试》、《十日给赏》、《十一日谢恩》诸诗，即《明史》本传所谓洪武二十九年率诸生赴礼部试时作也。是又岂东篱采菊之人所肯为之事。又何必曲相假借，强使与栗里同称乎。是集不知何人所编。考其题中年月及诗中词意，入明所作十之九。惟《铙歌》、《鼓吹曲》诸篇，似为元时作耳。其编次年月，颇为无绪，殆杂收遗稿而录之，未遑铨次。又顾阿瑛《玉山草堂雅集》所载《驶陈ァ菲呗梢皇住《送殊上人》七律一首，皆不见收，知非宗仪自编也。毛晋品其诗如疏林早秋，殊不甚似。然格力遒健，实虞、杨、范、揭之後劲，非元末靡靡之音。其在明初，固屹然一巨手矣。</p>
<p>△《望慵》・五卷（浙江鲍士恭家藏本）</p>
<p>明郭奎撰。奎字子章，巢县人。早从元余阙学，慷慨有志节。朱文正开大都督府於南昌，尝参其军事。後文正得罪，奎亦坐诛。《明史・文苑传》附见《王冕传》中。奎当干戈扰攘之际，仗剑从军，备尝险阻，苍凉激楚，一发於诗。五言古体，原本汉魏，颇得遗意。七言古体，时近李白。五言律体，纯为唐调。七言律体，稍杂宋音。绝句则在唐宋之间。元末明初，可云挺出。赵氵方、宋濂皆为之序，推崇甚至，良不诬矣。五卷之末，附短札三篇。案嘉靖辛卯吴廷翰重刊是集，但称五言古诗三十七、词歌曲十三、五七言律百有九、排律杂诗四十四，不言有文。岂後人得其手稿附入耶。集中《送陈克明归茶陵诗》，瑚琏字押入平韵，盖古人三声之法。古诗《上山采蘼芜》，以“素”、“馀”、“故”同押。刘琨《赠卢谌诗》，以“ギ”、“叟”同押。盖即其例，非落韵也。</p>
<p>△《蚓窍集》・十卷（两江总督采进本）</p>
<p>明管时敏撰。时敏初名讷，以字行，华亭人。洪武九年，徵拜楚王府纪善，从王之国。後进左长史，事楚王桢。二十五年乞致仕归里。桢请命於朝，留居武昌，禄之终身。筑室黄屯山，命曰全庵。而名其集曰《蚓窍》，盖取韩愈《石鼎联句》语也。是集即楚王所刊，中有丁鹤年评语。鹤年家於武昌，与时敏皆为楚王所礼重，故并其评语刻之。时敏学诗於杨维桢，而不蹈袭维桢之体，所作舂容淡雅，多近唐音。张汝弼作《董纪集序》，历数松江诗人，独谓时敏诗清丽优柔，足与袁凯方驾。盖不诬也。时敏又有《秋香百咏》、《还乡纪行》诸篇在集外别行，见周子治所作《全庵记》中。今皆未见，殆久而佚矣。</p>
<p>△《西郊笑端集》・一卷（两淮盐政采进本）</p>
<p>明董纪撰。纪字良史，以字行，更字述夫，上海人。洪武壬戌举贤良方正，廷试对生策称旨，授江西按察使佥事，未几告归，筑西郊草堂以居，因即以名其集。然未及锓版，稿藏其门人周鼎家。成化中，鼎孙光禄寺少卿庠始为刊印。此本有宣德辛亥鼎《後跋》，又有成化戊子《钱溥序》。盖又从庠刻本传写者也。纪诗平易朴实，视袁凯诸人稍为不逮。故张汝弼作是集《序》，谓其“漫尔而仕，漫尔而归，诗文亦漫尔而著，弗冀有传”。颇致微词。而朱彝尊《静志居诗话》则举其《题海屋诗》“过桥沩嗵焯ㄋ拢泊岸风帆日本船”句，谓亦不为率漫。然纪集明世未经再刻，流播颇稀，《明史・艺文志》亦阙而不载。彝尊《明诗综》所录但采之赖良《大雅集》中，未及见其全帙，故所摘佳句仅此。今观此集，过质伤俚之弊诚所不免。然其合作，往往得元、白、张、王遗意。汝弼以一格绳人，不足以尽诗体。彝尊执一二语以争之，亦未尽纪所长也。</p>
<p>△《草阁集》・六卷、《拾遗》・一卷、《文集》一卷、附《筠谷诗》・一卷（两淮盐政采进本）</p>
<p>明李昱撰。昱字宗表，号草阁，钱塘人。《南雍志》作临安人，盖偶署宋代地名，非明之临安也。洪武中官国子监助教。昱元季避地永康、东阳间，馆於胡氏，故集中与胡伯宏兄弟赠答之什最多。此集乃昱没後伯宏及其友徐孟玑、陈公明所辑。《拾遗》一卷则其门人唐光祖所辑。《拾遗》之後又附杂文四篇，题曰《文集》，不知何人所续辑，或亦出光祖之手欤。昱诗才力雄赡，古体长篇，大抵清刚隽上，矫矫不群，近体亦卓荦无凡语。虽为高、杨、张、徐诸人盛名所掩，实则并驾中原，未定孰居先後也。末附《筠谷诗》一帙，不著名氏。案宋濂作昱诗《序》，称其子辕字公载，为诗能继其家。《千顷堂书目》亦载有李辕《筠谷集》，注为李昱之子。官宜纶县丞。殆编录者以卷帙无多，附其父後。观诗内有《冬至前日侍父宴胡伯奇济生堂》七言一首，是辕作之明证矣。朱彝尊《曝书亭集》有昱《草阁集跋》，而不言末附《筠谷诗》，或所见之本偶佚此卷也。</p>
<p>△《樗防喔濉贰ざ卷（永乐大典本）</p>
<p>明郑潜撰。潜字彦昭，歙县人。元末由内台掾广东帅府从事，上计京师，遂为监修国史掾。後擢正字。历官监察御史、福建行省员外郎、海北道廉访副使、泉州路总管。入明，起为宝应县主簿，迁潞州同知，至洪武十年乃致仕。程敏政《新安文献志》载其始末甚详。黄虞稷《千顷堂书目》列之元人，误也。虞稷载《樗防喔濉范卷。今从《永乐大典》裒辑得古体诗五十首、近体诗一百四十六首，并原序三篇，仍可编为二卷，计所遗亦无几矣。是集皆其在元所作。《程以文序》称《行役小稿》二卷，豫章邓文著所编，凡一百五十馀篇。其时方为监察御史。《贡师泰序》称集其歌诗为二卷，题曰《行役稿》、《揽辔稿》。其时为福建廉访副使。《揭ι序》始称为《樗防喔濉罚不言卷数。据其所言，仍成於元末官福建时。盖初为《行役稿》二卷，後删并为一卷，而益《揽辔稿》一卷，仍为二卷，终乃合为一编，改题曰《樗防喔濉贰８鞘经增损而後勒为定本，则其成集亦不苟矣。潜虽起家掾吏，而天资绝异，其诗词意轩爽，有玉山朗朗之致，视元末纤侵格，特为俊逸。入明以後，名位不昌，距纂修《永乐大典》之时年代又近，而书局诸人顾特编录其遗稿，追配古人。知当时必有以取之，非徒然也。</p>
<p>△《春草斋集》・十卷、《附录》・一卷（编修汪如藻家藏本）</p>
<p>明乌斯道撰。斯道字继善，慈人。洪武初，官石龙县知县，调永新。坐事谪戍定远，寻放还。《明史・文苑传》附见《赵埙传》中。所著有《秋吟稿》及此集。《千顷堂书目》载《秋吟稿》之名，而阙其卷数，盖明代已佚。此集凡诗五卷、文五卷，与《千顷堂书目》卷数相合，盖犹旧本。又《附录》传赞一卷，则万历间其八世孙献明所续辑也。斯道诗寄托深远，吐属清华，能戋刂涤元人繁缛之弊；文亦雅令，不为剑拔弩张之状，夷犹淡宕，颇近自然。宋濂为作集序，所谓俊洁如明月珠者，盖状其圆润。所谓汹涌如春江涛者，则与其文之纡馀为妍，颇不相肖。推濂之意，特状其词源之不竭，非谓其骋才恃气，以惊风骇浪为奇特也。史称斯道工古文，兼精书法，不及其诗，殆在当时文尤见重於世欤。</p>
<p>△《耕学斋诗集》・十二卷（浙江巡抚采进本）</p>
<p>明袁华撰。华字子英，昆山人。生於元季，洪武初为苏州府学训导。後坐累逮系，死於京师。此集凡古体诗七卷、近体诗五卷，不知何人所编，《明史・艺文志》不著录。考杨维桢为作《可传集序》，称“华自二十岁後三十年所积，无虑千馀首，吾选之得若干首”云云。疑即所谓千馀首者後人裒辑以传也。明之初年，作者林立。华为诸家盛名所掩，故人与诗皆不甚著。实则衔华佩实，具有典型，非後来伪体所能及，固未可以流传未广轻之。华《赠闵中孚初度诗》，有“同生延瘫辰年”句，以干支推之，下至明太祖洪武元年，已五十三岁。故集中诗句，元代所作为多。如甲午、丙申、己亥、庚子、乙巳、丙午、丁未诸纪年，皆在顺帝至正中。惟《癸丑正月风雨中偶成一首》作於洪武六年，颇露悲凉感慨之语，盖欲自附於元之遗民，然已食明禄，不必作是语矣。</p>
<p>△《可传集》・一卷（浙江鲍士恭家藏本）</p>
<p>明袁华撰。其本为至正癸卯杨维桢所删定。华，维桢弟子也。前有《维桢序》，称“吾铁门称能诗者，南北凡百馀人，求如张宪、袁华者，不能十人”。其集名亦维桢所题，盖推奖之甚至。而维桢与李五峰论诗，又称“梅一於酸，盐一於咸，食盐梅而味常得咸酸之外，若华之作，仅一於咸酸而已”。其说自相剌谬。今观其诗，大都典雅有法，一扫元季纤侵习，而开明初舂容之派。维桢所论，盖标举司空图说以味外之味务为高论耳。其实一於咸酸，不犹愈於洪熙、宣德以後所谓台阁体者，并无咸酸之可味乎，未可遽以是薄华也。华《耕学斋稿》卷帙较富，世多行之。此集《明史・艺文志》亦不著录，《千顷堂书目》虽著录而不载卷数，盖黄虞稷亦未见之。今以其为杨维桢所手定，去取颇严，故一取其备，一取其精，与全集并著於录焉。</p>
<p>△《强斋集》・十卷（两淮盐政采进本）</p>
<p>明殷奎撰。奎字孝章，号强斋，昆山人。洪武初，以荐例授州县职。以母老请近地，除咸阳教谕，卒。奎受业於杨维桢之门，学行纯正，为当时所重。是集乃其门人余气所编。诗文杂著凡九卷，又益以其交游赠答诗文暨行实墓志，共为十卷。元明之间，承先儒笃实之馀风，乘开国浑朴之初运，宋末江湖积习，门户流波，湔除已尽，故发为文章，虽不以华美为工，而训词尔雅，亦颇有经籍之光。如奎等者，在当时不以词翰名，而行矩言规，学有根柢，要不失为儒者之言。视後来雕章缋句，乃有迳庭之别矣。集本刊於洪武十五年，昆山儒学训导钱塘陈振祖为之序。其文亦朴雅，可想见一时风气云。</p>
<p>△《海桑集》・十卷（江苏巡抚采进本）</p>
<p>明陈谟撰。谟字一德，泰和人。生於元成宗时。洪武初召赴阙，以疾辞归。後屡聘为江浙考试官。事迹具《明史・儒林传》。是集有谟家传，称卒年九十六。考集中年月止於洪武十七年。晏璧於永乐七年作《海桑集序》，称谟卒後二十年，则卒於洪武二十一年戊辰也。谟《书刘氏西斋唱和卷後》称生大德间，为前朝太平幸民六十馀年。由洪武戊辰上推大德元年丁酉，仅九十二年，或晏璧所称乃约成数也。其诗集、文集各五卷，为其甥杨士奇所编。国朝康熙庚申，其裔孙邦祥重刊。然《灵山寺诗》以五言长律入古体，《悼刘生诗》以七言拗律入古体，而《崆峒憔邮》又以古体入律体，士奇未必舛误如是，殆邦祥又有所窜乱欤。集中《通塞论》一篇，引微子、箕子反复申明，谓革代之时不必死节，最为害理。故其客韶州时为太祖吴元年，元尚未亡，已为卫官作贺表。而集中颂明功德，不一而足，无一语故君旧国之思。其不仕也，虽称以老病辞。然孙仲亨跋其墨迹，称“太祖龙兴，弓旌首至，先生虽老，犹舆曳就道。一时老师俗儒，曲学附会先生之论，动辄矛盾。是以所如不合，遂命驾还山，拂衣去国”云云，则与柴桑东篱之志固有殊矣。至於文体简洁，诗格舂容，则东里渊源实出於是。其在明初，固氵风氵风乎雅音也。</p>
<p>△《畦乐诗集》・一卷（江西巡抚采进本）</p>
<p>明梁兰撰。兰字庭秀，又字不移，泰和人。右赞善梁潜之父也。田居不仕，故以“畦乐”自号。於杨士奇为姻家，士奇尝从之学诗。此集即士奇所编，前有洪武三十一年《士奇序》。考士奇所作兰墓志，称卒於永乐八年，则编此集时，兰犹及见之也。旧本列《泊芳》後，盖用《山谷集》後附刻《伐檀集》之例。今以各自为集，仍分著於录。原目列古今体诗二百三十四首，而五言古诗中注阙七首，实二百二十七首。题中有阙字二处，诗中亦有阙字二处，均无别本可补，今亦仍之。《士奇序》称其志平而气和，识精而思巧，氵风氵风焉，穆穆焉，简寂者不失为舒徐，疏宕者必归於雅则。优柔而确，讥切而婉。虽自重其师，过相推重。而於繁声曼调之中，独胰淮嫣铡⑽ぶ致，抑亦不愧於作者矣。</p>
<p>△《竹斋集》・三卷、《续集》・一卷、《附录》・一卷（两淮盐政采进本）明王冕撰。冕字仲章。《续高士传》作字元肃。诸暨人。本农家子，家贫，依沙门以居。夜潜坐佛膝上，映火读书。後受业於安阳韩性，遂传其学。然行多诡激，颇近於狂。著作郎李孝光、秘书卿泰哈布哈皆尝荐於朝。知元室将乱，辞不就。明太祖下婺州，闻其名，物色得之，授谘议参军，未几卒。宋濂为作传，载《潜溪集》中，叙其始末甚备。《明史・文苑传》亦同。《续高士传》以为太祖欲授以参军，一夕卒，《浙江通志》据以列入《隐逸传》。旧本亦题为元人，非其实矣。诗集三卷，其子周所辑，刘基序之。《续集》诗及杂文一卷，又《附录》吕升所为王周行状，则冕女孙之子骆居敬所辑。冕天才纵逸，其诗多排遒劲之气，不可拘以常格。然高视阔步，落落独行，无杨维桢等诡俊纤仄之习，在元明之间要为作者。集中无绝句，惟《画梅》乃以绝句题之。《续集》所收，皆自题画梅诗。史称其隐居九里山时，种梅千株，自号梅花屋主，尤善画梅，求者踵至，以幅长短为得米之差云。</p>
<p>△《独醉亭集》・三卷（两淮马裕家藏本）</p>
<p>明史谨撰。谨字公谨，昆山人。洪武初以事谪居隳稀ａ嵊眉鑫应天府推官，降补湘阴县丞。寻罢归，侨居金陵以终。是集前有《陈琏序》，称洪武壬午九月。按洪武无壬午，壬午为建文五年，盖革除之後，传录者所追改。又有《独醉亭记》一篇，不著作者名氏，称谨为“滇阳史先生”，则窜谪之时，即以编管之地著籍也。据琏所序，是集盖谨所自编。但以体分，不题卷数。自《武当八景》以下九十三首，别题曰《遗稿》。疑谨没以後，其後人掇拾晚年所作附於集末。然中有《经人∥褪》、《谒黔宁王庙诗》，则皆在谪隳鲜薄Ｓ钟小堆┚莆金粟公赋诗》，金粟道人乃顾阿瑛别号，则元末明初之作亦在其中。殆杂采佚篇，不复甄别。观所载题画之诗特多，必丹青手迹，一一录入矣。今以原本所有，亦并存之，与谨所自定诸诗共厘为三卷。其诗不涉元季缛靡之习，亦不涉宋季酸腐之调。平正通达，而神采自然高秀，在明初可自为一家。偶桓选《乾坤清气集》，号为精鉴，其论诗多否少可，而此集有《送桓诗》及《题桓家揽胜楼诗》。二人契分颇深，则谨之诗格可见矣。</p>
<p>△《海叟集》・四卷、《集外诗》・一卷（副都御史黄登贤家藏本）</p>
<p>明袁凯撰。凯字景文，华亭人。洪武中由举人荐授监察御史，以病免归。事迹具《明史・文苑传》。其集旧有祥泽张氏刻本，乃凯所自定，岁久散佚。天顺中朱应祥、张璞所校选者名《在野集》，多以己意更窜。如“烟树微茫独倚栏”，改为“烟树微茫梦里山”，盖以诗用“删山”韵而“栏”字在“寒桓”韵。不知《洪武正韵》已合二部为一。凯用官韵，非奸韵也。“故国飘零事已非”，改为“老去悲秋不自知”，盖以凯已仕明，欲讳其前朝之感。不知据陶宗仪《辍耕录》，是诗作於至正末，乃用金陵王谢燕事，下句自明，非为元亡作也。至“雨声终日过闲门”，改为“雨声随处有闲门”，更不知其点窜之意何居矣。弘治间，陆深得旧刻不全本，与何景明、李梦阳更相删定，即所刊《瓦缶集》、《既悔集》是也。隆庆时，何元之得祥泽旧刻，以活字校印百部传之。万历间，张所望复为重刻。此本乃国朝曹炳曾所校，以张本为主，而参以何氏本，正其谬误，较诸本差完善焉。凯以《白燕诗》得名，时称“袁白燕”。《李梦阳序》则谓“《白燕诗》最下最传，其高者顾不传”。今检校全集，梦阳之说良是。《何景明序》谓明初诗人以凯为冠。盖凯古体多学《文选》，近体多学杜甫，与景明持论颇符，故有此语。未免无以位置高启诸人，故论者不以为然。然使凯驰骋於高启诸人之间，亦各有短长，互相胜负，居其上则未能，居其下似亦未甘也。陆深《金台纪闻》载启《赠凯诗》曰：“清新还似我，雄健不如他。”其语殊不似启，殆都穆等依托为之。（案二语启集不载，深闻之於穆，穆闻之史鉴，鉴闻之朱应祥云。）然深以两言为实录，则颇不谬云。</p>
<p>△《荣进集》・四卷（江西巡抚采进本）</p>
<p>明吴伯宗撰。伯宗名佑，以字行，金人。洪武辛未进士第一。官至武英殿大学士。後降检讨以终。事迹具《明史》本传。伯宗守正不阿，虽忤旨贬谪，不少悔。胡惟庸擅权之日，势焰张甚，独毅然上疏劾之，风节棱棱，殊不可及。所著有《南宫集》、《使交集》、《成均集》，共二十卷，又《玉堂集》四卷，今皆未见。此本中有《奉使安南》、《国学释奠》、《玉堂燕坐》诸诗，疑原集散佚，後人掇拾残剩，合为此编也。一卷冠以廖道南《殿阁词林记小传》一篇，次为乡试、会试、御试卷。二卷、三卷皆诗，而附以赋及诗补遗。四卷为杂文。目录首列序文，而卷首无之，盖传写佚脱。诗文皆雍容典雅，有开国之规模。明一代台阁之体，胚胎於此。其乡试、会试诸篇，可以考见当时取士之制，与文字之式。惟陆深《金台纪闻》称：“洪武前三科犹沿元制，用经疑。至二十一年戊辰，始定今三场之制。”而集中所载试卷，乃经义而非经疑，殊不可解。又第三卷有《上问安南事》五言诗，与诸选本所载日本使臣害哩嘛哈《答明太祖诏问日本风俗诗》，仅字句小异，未详孰是。然其诗皆夸大日本之词，不应出自伯宗之手，或伯宗後人因其曾使安南，误剽入之欤。今姑仍旧本录之，而记其所疑，以备参考焉。</p>
<p>△《梁园寓稿》・九卷（山西巡抚采进本）</p>
<p>明王翰撰。翰字时举，禹州人。元季隐居中条山。明初出为周王肃长史。王素骄，有异志。翰屡谏弗纳，断指佯狂去。後王败，得不坐。其事附见《明史・周王传》中。後起为翰林编修，寻谪廉州教授。夷獠乱，城陷，抗节死。《明史・艺文志》载所著有《敝帚集》五卷、《梁园寓稿》九卷。《敝帚集》今未见。此书卷数与《明史》合。焦摺毒籍志》止称《寓稿》二卷，误也。《焦志》别载翰《山林樵唱》一卷，今亦未见，殆并佚欤。翰始抗骄王，终殉国难，其立身具有本末。发为文章，率具刚劲之气，故古体往往有质直语。然自抒性情，无元人窍酥习。七言古体，声调亦颇高朗。朱彝尊辑《明诗综》，未录翰诗，当由未睹斯集。今以其人而特存之，亦圣代表章忠烈，阐扬幽隐之意也。</p>
<p>△《自怡集》・一卷（浙江巡抚采进本）</p>
<p>明刘琏撰。琏字孟藻，青田人，诚意伯基长子。洪武十年为考功监丞，兼试监察御史。出为江西布政司右参政，为胡惟庸所胁，堕井死。事迹附见《明史・刘基传》。是集为其子チ所编。末附洪武十三年国史院编修官吴从善所作哀辞，备述基从太祖起兵，琏在南田山，制驭诸草窃，请设谈洋巡检，以靖逃盗之源，及沮沈立本媚附权臣事。惟以材略气节称之，不及其文章。卷首载秦府纪善《黄伯生序》，乃称尝见其遇事刚果，坐折奸佞，不挠不阿。宜其少年锐气，盛满於中。今读其诗，顾乃温柔冲淡，怛然有爱君忧国之至情，而自视然如有不足，以为庶几於闻道。今观其诗，惟七言律诗颇涉流利圆美，不出元末之格。然仅三首，盖非所喜作。至於五言古体，居集中之太半，皆词旨高雅，而运思深挚，殆於驾两宋而上之。以继《犁眉》诸集，可谓不愧其父。而明人罕称道之者，殆转以勋阀掩欤。</p>
<p>△《斗南老人集》・六卷（两淮盐政采进本）</p>
<p>明胡奎撰。奎字虚白，海宁人。生元至顺间，尝游贡师泰之门。明初以儒学徵，官宁王府教授。是集前有宁王权《序》，称其“晚年泊舟鄱阳望湖亭，见石刻东坡《黑愣涯未遮山诗》，次韵和之。俄见一叟来，诵其诗曰：子非斗南老人耶？因以自号。”其事颇怪，疑好事者附会之，莫由诘其真妄也。朱彝尊《静志居诗话》称：“吾乡愣逸史曾手录其稿，旧藏项氏天籁阁，继归高氏稽古堂，後为华山马思赞所藏。”案今世所传奎集皆出天籁阁抄本，止有四卷。前有项元汴题识，而无宁王原《序》。此本为明初宁王府文英馆所刊，见於《宁藩书目》。昆山徐氏传是楼又从原刻影抄，实分六卷。凡诗一千九百馀首，与项氏所藏互校，乃知彼多所脱佚，不为足本。观《宁王序》中，又载：“宗哲徐将军居西山，有道士过访，食蕨。道士吟一绝句云：‘一拳打得地皮穿，握住东风不放拳。只待杜鹃啼血後，展开凤尾始朝天。’问其所作，以箸书‘斗南一人’四字。时先生未有是称，後得先生稿，方知先生诗也。”与望湖亭和诗一事，文相连属，而朱彝尊《静志居诗话》独未采录。知彝尊所见惟天籁阁残本。其记望湖亭事亦从都穆《南濠诗话》摭入耳。奎诗不事雕饰，往往有自然之致。彝尊谓其功力既深，格调未免太熟，诵之若古人集中所已有者。其言诚不为过。然舂容和雅，其长处亦不可掩。视後来之捃拾摹拟者，固有间矣。</p>
<p>△《希澹园诗》・三卷（编修汪如藻家藏本）</p>
<p>明虞堪撰。堪字克用，一字胜伯，长洲人。至正中隐居不仕。故其《题赵孟ぽ画绝句》有曰：“王孙今代玉堂仙，自画苕溪似辋川。如此青山红树里，可无十亩种瓜田。”深讽其出事二姓。然堪至洪武中，竟起为隳细学教授，卒於官。盖与仇远入元事同一例。原本题曰：“元虞堪”，非其实也。堪隶籍长洲，而集中《岩居高士图歌》有“我亦本是青城人”句，《画山曲》有“家山万里隔，蜀道正难行”句，《朱仲叔山水引》有“西蜀书生”句。而《西蜀二绝句》、《三峡谣》、《旅怀诗》、《忆锦官诗》、《送张士皋归闽中诗》、《次韵陆高士见寄诗》、皆於蜀有故乡之思。而《成都使君王季野席上诗》，则并作於蜀。考《宋史》虞允文本蜀人，而虞集亦每自署西蜀。堪於允文为七世孙，於集为从孙，意其流寓长洲，而於蜀仍往来未绝欤。此集後有《自跋》，称丁未岁冬至前一日。案丁未为元至正二十七年，则皆元时所作，而入明以後篇什，遂不复见。相传堪没後，所遗翰墨尚数箧。其子孙不读书，漫置屋中，久而亡之，则其散佚者固亦多矣。诗多题画之作。又丁元末造，时有忧时感事之言。古体气格颇高，近体亦音节谐婉。惟七言律诗，刻意欲效黄庭坚，而才力浅薄，终不相近。然大致婉约秀逸，颇饶情韵，无当时茄拗习，亦可谓娟娟独立矣。世又有堪诗别本，题曰《鼓透濉氛撸与此集互相检勘，其诗篇数多寡并同。惟前後编次稍异。或即堪之原本，或後人别题以行，均未可定。今附存其目於此，不复录焉。</p>
<p>△《鹅湖集》・六卷（永乐大典本）</p>
<p>明龚枳。瑁铅山人。《明史》无传。惟《太祖本纪》载：“洪武十三年九月丙午，置四辅官，以儒士王本、杜佑、龚琛⒄悦裢、吴源为春夏官。”又《宋讷传》称：“讷为祭酒，与讷定学规者，司业王嘉会、龚琛Ｈ人年俱高，须漯┌祝终日危坐，堂上肃然。”而亦不详其本末。考《铅山县志》，称：“柘纫悦骶分教广信，辑朱子之说，补六经图。御史叶孟芳荐其学行，徵入为四辅官，以老乞归。又召为国子祭酒，卒於官。著有《经野类抄》二十八卷。”盖亦穷经笃学之士也。其集见於焦摺毒籍志》者六卷，流传甚鲜。程敏政《明文衡》、黄宗羲《明文海》鄄杉博，而均不及其名姓，则亡佚久矣。今惟《永乐大典》尚颇载其诗文。诗虽多沿元季馀波，而清婉谐畅，亦自琅琅可诵。文则原本经术，结构谨严，实能不愧於作者。其《送周倬张溥使高丽序》，称“洪武十八年命倬等往封国王”，而《明史・高丽传》失载其事。又《赠刘叔勉奉使西洋回序》，称：“洪武二年春，诏叔勉往使。三年夏，才至西洋。”而《明史・氵孛泥传》乃称：“三年八月命御史刘敬之往使，阅半年始抵其国。”年月参错不合，自当以杷记为得其实，是亦足以资考证也。谨掇拾荟髯洌仍依原目，定为六卷著於录。</p>
<p>△《荥阳外史集》・七十卷（两淮盐政采进本）</p>
<p>明郑真撰。真字千之，鄞县人。《成化四明郡志》称其研穷六籍，尤长於《春秋》。吴澄尝策以治道十二事，皆经史之隽永，真答之无凝滞。洪武四年乡试第一。授临淮县教谕，升广信府教授。与兄驹、弟凤并以文学擅名，真尤以古文著。初与金华宋濂声价相埒，尝与濂共作《裴中著存堂记》，真文先成，濂为之阁笔。後濂致位通显，黼黻庙廊。真偃蹇卑栖，以学官没世，故声华阒寂，传述者稀。今观所作，虽不能与濂并骛词坛，而义有根柢，词有轨度，与濂实可肩随，未可以名位之升沉，定文章之优劣也。原集百卷，明代已佚其三十卷。今所存者亦多残阙失次，讹不胜乙，或至於不可句读。殆世不甚传，故莫为是正，其不全佚者幸耳。今推验文句，各为校定。其必不可通者，则仍原本录之，庶不失阙疑之义焉。</p>
<p>△《全室外集》・九卷、《续集》・一卷（安徽巡抚采进本）</p>
<p>明僧宗泐撰。宗泐字季潭，临安人。洪武初举高行沙门，命住天界寺。寻往西域求遗经，还授左善世。太祖欲授以官，固辞。太祖为撰《免官说》。其後胡惟庸谋逆，词连宗泐，特原之。是编题曰《外集》，盖释氏以佛经为内学，故以诗文为外，犹宋释道璨《柳塘外集》例也。首二卷为应制诗，及乐府供佛、赞佛诸曲。三卷至八卷为古近体诗。九卷为疏及题跋。《续集》诗文合编，而诗文之间阙四页，其原数遂不可考。今所存者凡诗三十六首、题跋十五篇。《千顷堂书目》作《全室外集》十卷，盖合此一卷言之耳。宗泐虽托迹缁流，而笃好儒术。故其诗风骨高骞，可抗行於作者之间。徐一夔作是集《序》，称其：“如霜晨老鹤，声闻九皋，清庙朱弦，曲终三叹。彷佛近之。皎然、齐己固未易言，要不在契嵩、惠洪下。与句曲外史张羽，均元明之际方外之秀出者也。”《千顷堂书目》载宗泐尚有《西游集》一卷，盖奉使求经时道路往还所作。见闻既异，其记载必有可观。今未见其本，存佚殆不可知矣。徐祯卿《翦胜野闻》谓宗泐奉使西域，未至其地，途遇神僧幻化而归者。盖未知宗泐有此集，故造是齐东之语，与所谓宗泐蓄浠顾渍咄一谬妄也。






</p> </div>
<ul class="pagelist">
  <span class="todown1"><a href='215936_2.html' class='pagedaohang'>【上一篇】<i>:卷一百七十・集部二十三○别集类二十三</i></a></span><span class="tomenu"><a href="sikuquanshuzongmutiyao_2.html" title="四库全书总目提要" class="returnIndex">【回目录】</a>
</span><span class="toup1"><a href='215934_2.html' class='pagedaohang'>【下一篇】<i>：卷一百六十八・集部二十一○别集类二十一</i></a></span>
</ul>
<div class="content01">
  <script src="../../js/bottom.js" type="text/javascript"></script>
</div>
<div class="kind">
  <h2>推荐阅读</h2>
</div>
<div class="index_list">

<a href="../sidawenxuemingzhu/sidawenxuemingzhu_2.html" target="_blank">四大文学名著<i>></i></a>

<a href="../tangshi/tangshi_2.html" target="_blank">唐诗<i>></i></a>

<a href="../songci/songci_2.html" target="_blank">宋词<i>></i></a>

<a href="../zhuzibaijia/zhuzibaijia_2.html" target="_blank">诸子百家<i>></i></a>

<a href="../shishu/shishu_2.html" target="_blank">史书<i>></i></a>

<a href="../gudaiyishu/gudaiyishu_2.html" target="_blank">古代医书<i>></i></a>

<a href="../fujingdaquan/fujingdaquan_2.html" target="_blank">佛经大全<i>></i></a>

<a href="../mengxue/mengxue_2.html" target="_blank">蒙学<i>></i></a>

<a href="../yijingshuji/yijingshuji_2.html" target="_blank">易经书籍<i>></i></a>

<a href="../gudaibingshu/gudaibingshu_2.html" target="_blank">古代兵书<i>></i></a>

</div>
<div class="content01">
  <script src="../../js/image3.js" type="text/javascript"></script>
</div>
<div class="kind">
  <h2>阅读分类导航</h2>
</div>
<div class="bot"> <a href="../sidawenxuemingzhu/sidawenxuemingzhu_2.html" targent="_blank">四大文学名著</a><a href="../tangshi/tangshi_2.html" targent="_blank">唐诗</a><a href="../songci/songci_2.html" targent="_blank">宋词</a><a href="../zhuzibaijia/zhuzibaijia_2.html" targent="_blank">诸子百家</a><a href="../shishu/shishu_2.html" targent="_blank">史书</a><a href="../gudaiyishu/gudaiyishu_2.html" targent="_blank">古代医书</a><a href="../fujingdaquan/fujingdaquan_2.html" targent="_blank">佛经大全</a><a href="../mengxue/mengxue_2.html" targent="_blank">蒙学</a><a href="../yijingshuji/yijingshuji_2.html" targent="_blank">易经书籍</a><a href="../gudaibingshu/gudaibingshu_2.html" targent="_blank">古代兵书</a> </div>

<div id="message"><div id="notice" style="color:red">亲爱的网友，祝您阅读快乐！<p style="text-align:center"><input type="button" onclick="location.href='http://m.sbkk8.com/gudai/sikuquanshuzongmutiyao/215935.html'" class="btn" value="点击继续访问"><br></p></div></div><script type="text/javascript">$("#message").hide();</script>

<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="../../book_sbkk8_default.html">电脑版</a></p>
    <p>天涯知识库</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.baidu.com/hm.js?441a619c850df81cb1481f048dd5e631";var s = document.getElementsByTagName("script")[0]; s.parentNode.insertBefore(hm, s);})();</script></span>

<script>
$(function(){
  $("#myindex_1").live("click",function(){
	  $("iframe:last").prev().remove();
	  $("iframe:last").before('<div style="background:rgba(0,0,0,0.1);position:absolute;top:0px;right:0px;width:20px;text-align:center;color:#ffffff;font-size:12px;line-height:20px;font-family:Arial;height:20px;z-index:2147483647;">X</div>')
	  
  });		
  $("body").append("<a id='myindex_1' href='215935_2.html#'></a>");;
  $("#myindex_1").click();
}) 	
</script>
</body>
</html>