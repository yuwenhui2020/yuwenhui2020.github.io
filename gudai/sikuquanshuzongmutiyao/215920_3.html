<?xml version="1.0" encoding="gb2312"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=gb2312" />
<title>四库全书总目提要_卷一百八十四・集部三十七○别集类存目十一</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<script src="/js/dm.js" type="text/javascript"></script>
<link href="/css/wap2011.css" rel="stylesheet" type="text/css" />
<script src="http://apps.bdimg.com/libs/jquery/2.1.4/jquery.min.js"></script>
</head>
<body class="body">
<div class="mtop"> <a href="/" class="mindex"><img src="/images/mindex.png" alt="回主页" /></a>
  <div class="mTitle"><a href="/" class="htitle1">天涯知识库</a> ・ <a href="/gudai/sikuquanshuzongmutiyao/">四库全书总目提要</a></i></div>
  <span class="mmenu" id="mmenu"><img src="/images/mmenu.png" alt="目录" /></span> </div>
<div class="mnav" id="mnav"> <a href="/" targent="_blank">首页</a> <a href="/zuowen/" targent="_blank">作文</a> <a href="/gudai/" targent="_blank">古代文学</a> <a href="/jiankangbaojian/" targent="_blank">健康保健</a> <a href="/jiankangyinshi/" targent="_blank">健康饮食</a> <a href="/xiandai/" targent="_blank">现代小说</a> <a href="/gushihui/" targent="_blank">故事会</a> <a href="/waiguo/" targent="_blank">外国文学</a> <a href="/shenghuochangshi/" targent="_blank">生活常识</a> <a href="/meirongyangsheng/" targent="_blank">美容知识</a> <a href="/lishigushi/" targent="_blank">历史故事</a> <a href="/wangluoxiaoshuo/" targent="_blank">网络小说</a> <a href="/juqingjianjie/" targent="_blank">剧情简介</a> <a href="/wangmingdaquan/" targent="_blank">网名大全</a> <a href="/shuoshuo/" targent="_blank">说说大全</a> <a href="/caipudaquan/" targent="_blank">菜谱大全</a>  </div>
<div class="search searchtop">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01 content02">
  <script src="/js/pic.js" type="text/javascript"></script>
</div>
<div class="daohang"><strong>位置:</strong><a href='http://3g.sbkk8.com/'></a> > <a href='/gudai/'>古代文学</a> > <a href='/gudai/sikuquanshuzongmutiyao/'>四库全书总目提要</a> > </div>
<div class="kind">
  <h1 class="h11">卷一百八十四・集部三十七○别集类存目十一</h1>
</div>
<div class="articleContent"> <p>




△《湖海集》・十三卷（山东巡抚采进本）</p>
<p>国朝孔尚任撰。尚任有《节序同风录》，已著录。尚任官国子监博士时，随侍郎孙在丰在淮扬疏浚海口，因辑其入淮以後诗文，自编此集，故以湖海为名。</p>
<p>△《幸跌草》・三卷（浙江巡抚采进本）</p>
<p>国朝黄百家撰。百家有《体独私抄》，已著录。是集凡杂文二十篇，其《序〈卢氏春秋三传纂凡〉》，谓《春秋》之本旨皆显以示人，无暗藏机括，使人如猜谜射覆者，深得圣人作《春秋》之意。其《王刘异同序》，亦深见两家之阃奥，大致颇肖其父，但苍老不及耳。书首题曰《学箕五稿》，则卷帙尚多，此其稿中之一种耳。</p>
<p>△《眺秋楼诗》・八卷（浙江巡抚采进本）</p>
<p>国朝高岑撰。岑字岘亭，商邱人，官丰城县知县。其诗每卷各为集名，终之以《和月泉吟社》、《田园杂兴》六十首。岑为吏部尚书宋荦外孙，故其诗法亦本於荦，与宋至《纬萧草堂集》体格相近，所谓酷似其舅者也。</p>
<p>△《赤嵌集》・四卷（两淮马裕家藏本）</p>
<p>国朝孙元衡撰。元衡字湘南，桐城人，康熙中官至东昌府知府。是集，皆其为台湾同知时所作，以地有“赤嵌城”，故以为名。多纪海外风土物产，颇逞才气；而未能尽轨於诗律，王士祯为之点定，谓其追踪建安，蹑迹长公。似乎太过也。</p>
<p>△《四香楼集》・四卷（江苏巡抚采进本）</p>
<p>国朝范缵撰。缵字武公，娄县人。其诗源出晚唐，而参以南宋，如“蜂憎绿蚁晴偷蜜，燕觅青虫昼哺雏。一潭水聚三更月，四野山围小阁灯。三秋树老蝉声尽，八月江寒雁影迟。蝉声送过秋多少，鹤梦凭他夜短长”之类。皆绰有思致，而格调未高。陈元龙《序》称，其长堪舆学，盖尝馆於元龙家，相传《格致镜原》即其所纂，亦博洽之士也。</p>
<p>△《酿川集》・十三卷（浙江巡抚采进本）</p>
<p>国朝许尚质撰。尚质字又文，山阴人。是集赋一卷，杂文二卷，诗五卷，词五卷，宋祖煜《序》谓，尚质少而业诗，亦喜饮，指邑中所谓“沈酿川”者自号，因以名集。其文颇有法度，词亦修整，惟歌诗稍嫌放纵，或不入律云。</p>
<p>△《南园诗钞》・十卷（江苏巡抚采进本）</p>
<p>国朝尤世求撰。世求字念修，长洲人，官南充县知县。是集分《金台草》一卷，《冰壶草》二卷，《湛华草》一卷，《怀新草》二卷，《沁雪草》二卷，《逢辰草》一卷，《都历草》一卷。世求为侗之孙，故诗格亦与《西堂杂俎》相近。</p>
<p>△《舟车初集》・二十卷（浙江巡抚采进本）</p>
<p>国朝陶季撰。季原名剩字季深，後以一字为字，又以字行，宝应人。王士祯《渔洋诗话》记其与莱阳董樵同以一字为字，因而赋诗定交者是也。其平生足迹半天下，诗多於舟车得之，因名《舟车集》。其诗多才锋踔厉，风发泉涌，不为边幅所窘；然有警句，亦有率句；有健句，亦有弱句。盖跌宕有馀，而陶炼未至者也。</p>
<p>△《燕堂诗钞》・八卷（户部尚书王际华家藏本）</p>
<p>国朝朱径撰。径字恭亭，宝应人，乔莱之婿也。是集为径所自编，自康熙丙寅至己卯凡十四年之诗，缘情绮靡，颇有格韵，特少作居多，尚未能尽谢铅华耳。</p>
<p>△《钝斋文钞》・七卷（江西巡抚采进本）</p>
<p>国朝杨兆詹撰。兆詹字又平，瑞金人。是集前有《自序》，谓著文三百馀首，汰其三之二授诸梓，则兆詹所自定也。又有张尚瑗《序》，称其文似归有光。使汰其冗句俗字，固亦近之矣。</p>
<p>△《集古梅花诗》・（无卷数，浙江巡抚采进本）</p>
<p>国朝张吴曼撰。吴曼字也倩，上海人。居吴淞江上，其地多梅，因为集句赋咏，凡《和中峰禅师韵》者一百首，《和陈涉江韵》者三十首，自和者十首；又一百首，则吴曼以同里沈球本有是体，为继作而合刻之者；又一百首，则吴曼六十生日，其仲兄文卿取“十月先开岭上梅”句，集古为寿，吴曼因续为之者。末附《集唐梅歌》一首，乃七十六岁所作，殆终身咏此一花也。</p>
<p>△《根味斋诗集》・二十卷（编修徐天柱家藏本）</p>
<p>国朝徐志莘撰。志莘字任可，一字商农，德清人。工部尚书元正子，以父荫，官顺天府通判。是编凡《趋庭集》二卷，《壮图集》三卷，《小草集》三卷，《弃担集》七卷，《起乾集》二卷，《老傅集》三卷。诗多取法苏、陆，不事雕饰。盖其家学然也。</p>
<p>△《笏峙楼集》・五卷（江苏周厚鲇家藏本）</p>
<p>国朝张祖年撰。祖年有《道驿集》，已著录。是书《释疑孟》一卷，以司马光有《疑孟》一书，而祖年逐条为之辨；《废言》四卷，则其所自著也。中多游戏之词，与《道驿集》之正色讲学者又殊。</p>
<p>△《观树堂诗集》・十四卷（浙江巡抚采进本）</p>
<p>国朝朱樟撰。樟字鹿田，钱塘人，由举人官至泽州府知府。其诗为《叱驭集》一卷，入蜀时作也；《问绢集》一卷，《白舫集》二卷，《古厅集》四卷，皆令江油时作也；《冬秀亭集》四卷，官泽州时作也；《剡曲集》一卷，则天台纪游诗也；《一半勾留集》一卷，则忧归居杭诗也。</p>
<p>△《恕谷後集》・十卷、《续刻》・三卷（直隶总督采进本）</p>
<p>国朝李龉ё。龉в小吨芤状注》，已著录。是集所作古文也，前有其门人阎镐《序》，称恕谷者，自名其里也。後集者，自康熙癸未以前俱置之，而惟存其後焉者也。集首第一篇为《送黄宗夏序》，後有题曰：此王昆绳改本也。恕谷初学八大家，昆绳言当宗秦、汉，章法订此。恕谷後谓唐、宋，不如秦、汉；秦、汉不如“六经”，於文法一宗圣经，题曰《後集》云云。昆绳者，大兴王源字也，尝撰《文章练要》，分六宗百家，谈古文之法，後与龉同师颜元，龉遂从学古文，尽弃其少作。後集之名，盖别其前之所弃也。今观其文，根柢仍出八家，但开合断续，不主故常，异乎明以来学欧、曾者，惟以纡馀曼衍为长耳。遽曰秦、汉，曰“六经”，溢其量矣。龉天分本高，其学自成一家，以经世致用为主，亦具有根柢；然负气求胜，其文或失之粗豪，少古人淳穆之气；其持论又自命太高，自信太果，几於唐、宋、元、明诸儒，无一人能当其意，亦未免伤於褊激。盖前明自万历以後，心学盛行，儒、禅淆杂，其曲谨者，又阔於事情，沿及国初，犹存商俗，故颜元及龉Ф懒σ晕袷迪嗾，存其说以补诸儒之枵腹高谈，未为无益。然不可独以立训，尽废诸家，譬诸礞石、大黄，当其对证，实有解结涤滞之功；若专服久服，则又生他疾耳。</p>
<p>△《东山草堂文集》・二十卷、《诗集》・八卷、《续集》・一卷（户部尚书王际华家藏本）</p>
<p>国朝邱嘉穗撰。嘉穗有《考定石经大学经传解》，已著录。其文颇条畅，诗则浅弱。集後旧附《陶诗笺注》五卷，《迩言》六卷，又《考定石经大学经传解》一卷，今各分著於录，俾从其类。</p>
<p>△《在陆草堂集》・六卷（两淮马裕家藏本）</p>
<p>国朝储欣撰。欣有《春秋指掌》，已著录。欣以制艺名於时，而古文亦谨洁明畅，有唐、宋家法，大致於苏轼为近。所作《蜀山东坡书院记》，宗旨可概见也；其中如《周公太公论》、《挞伯禽辨》、《挟天子辨》，皆少近迂；《与龄辨》，则先儒久言之，亦不免为屋下之屋；其正统辨不取帝蜀之说，亦不免失之好辨也。</p>
<p>△《息庐诗》・一卷（江苏周厚鲇家藏本）</p>
<p>国朝陶尔オ撰。尔オ字颖儒，华亭人。是集前有曹溶《序》，称其入巧极，天工错。颜光敏《序》，称其七古似青莲、长吉；近体不专一家，而各尽其妙。今观所作，大抵以才思擅长，品格故未能超诣，《雪美人》七律二首，世所艳称，实则小巧也。</p>
<p>△《陈恪勤集》・三十九卷（浙江巡抚采进本）</p>
<p>国朝陈鹏年撰。鹏年字北溟，号沧洲，湘潭人。康熙辛未进士，官至兵部侍郎，河道总督，谥恪勤。是集凡分十编：曰《耦耕集》者，以舍北“耦耕堂”而名也；《水东集》者，以其先人陇墓所在也；《蒿庐集》者，忧居前後所作也；《浮石集》、《朐山集》、《淮海集》者，皆宦游地也；《于山集》、《香山集》、《武夷集》者，皆往来游息处也；末附《喝月词》五卷，则诗馀也。</p>
<p>△《道荣堂文集》・六卷（两江总督采进本）</p>
<p>国朝陈鹏年撰。此本为鹏年所自编，刻於《恪勤集》之前，其生平以清操受主知，诗文非所注意。集中亦皆应酬之作，更不见所长。</p>
<p>△《固哉叟诗钞》・八卷（浙江巡抚采进本）</p>
<p>国朝高孝本撰。孝本字大立，号青华，嘉兴人。康熙辛未进士，官绩溪县知县。孝本虽年届四十始为诗，然罢官後放浪山水以老，故其诗洒落有清气，但深厚不足耳。是编分十七集：曰《趋庭集》，曰《江汉集》，曰《径山集》，曰《琴溪集》，曰《岭南集》，曰《秦游集》，曰《大鄣集》，曰《葛园集》，曰《晋游集》，曰《津门集》，曰《南州集》，曰《幔亭集》，曰《海岱集》，曰《黄梅集》，曰《台雁集》。皆孝本七十八岁所自编，为雍正丙午以前诗；至丁未，又编其病中所作为《维摩集》，附十七集後，故《自序》但列十七集云。</p>
<p>△《葛庄诗钞》・十三卷（内府藏本）</p>
<p>国朝刘廷玑撰。廷玑有《在园杂志》，已著录。其诗以陆游为宗，《在园杂志》尝自记其“童去自埋生后火，饭来还掩读残书”一联，或以为剿袭陆游“呼童不至自生火，待饭未来还读书”句。自辨其用意不同。是固诚然。然夺胎换骨，要不能谓不出於游也。又自记有人评其诗曰：此亦出入於香山、剑南之间而未纯者，自以为允。可谓自知矣。</p>
<p>△《葛庄编年诗》・（无卷数，江西巡抚采进本）</p>
<p>国朝刘廷玑撰。《葛庄诗钞》，止於官九江道时。是编又其官淮徐道时所作，分年排次，起康熙丁巳，止於壬辰，後复有《补遗》一卷。</p>
<p>△《咸斋文钞》・七卷（浙江巡抚采进本）</p>
<p>国朝查旭撰。旭字咸斋，海宁人，康熙癸酉副榜贡生。是集，凡书一卷，序二卷，祭文一卷，论一卷，传一卷，杂著一卷。旭有孝行，尝於兵乱中崎岖万里，寻父遗柩，士论称之。其文源出南宋，颇清雅有法度，使假之年，尚可追古作者。前有益都赵执信《序》，作於旭在之日；又有杨中讷《序》，则旭没後所作也。</p>
<p>△《冰斋文集》・四卷（浙江巡抚采进本）</p>
<p>国朝怀应聘撰。应聘字莘皋，秀水人。是编，刊於康熙癸酉，盖所自编，皆散体古文，而时文选本之《序》，最多。</p>
<p>△《清端集》・八卷（江西巡抚采进本）</p>
<p>国朝陈宾撰。宾字文焕，一字眉川，海康人。康熙甲戌进士，官至福建巡抚，谥清端。是集，凡文七卷，诗一卷，皆非当行，然宾居官以廉介称，其节概足以自传，亦不必以文章传也。</p>
<p>△《梦月岩诗集》・二十卷（浙江巡抚采进本）</p>
<p>国朝吕履恒撰。履恒字元素，号坦罚河南新安人。康熙甲戌进士，官至户部侍郎。此集，乃雍正乙巳其侄缵曾等校刊，诗以体分，末附诗馀二十四首。前有凡例，称其诗或经岁一改，或一月数改，如《洛阳秋思》、《河上寓目诗》之颔联，嫌其调近七子，辄加窜易。《金陵杂感》之结句，嫌其涉於怒骂，亦复易之。又称《盛朝诗选》载其《秦中怀古诗》、《洛阳秋思诗》、《怀公毅诗》字句皆有所窜乱，今悉从原本云云。或刊版时有所点定欤。</p>
<p>△《冶古堂文集》・五卷（浙江巡抚采进本）</p>
<p>国朝吕履恒撰。是集为履恒殁後，淳安方羧缂捌涿湃耸屏张汉所选定。凡一百九十二篇，每篇各有评语，如制义之式。</p>
<p>△《雪鸿堂文集》・四卷（山东巡抚采进本）</p>
<p>国朝李锺璧撰。锺璧号鹿岚，通江人。检讨蕃之子也。康熙丙子举人，官平南县知县。考古来集部之名，往往相复，然无一家之中，共一集名者，惟吕本中、吕祖谦俱称《东莱集》。然祖谦集加“太史”字以别之。（见《文献通考》。）又洪岩虎及其子希文皆名《轩渠集》，然希文集加“续”字以别之，非竟相同。锺璧之父蕃有《雪鸿堂集》，已著录；而锺璧此集仍以《雪鸿堂》为名，父子竟无所别，亦未有之创例也。其诗皆信笔挥洒，於声律多未能谐，叠韵诗九十一首，尤多累句。《自序》谓，随手涂抹，长短得失，在所不计，谅矣！其文亦惟意所如，如《与陈敷相书》，引原宪“贫也，非病”之语，至以圣贤为戏，更轶乎规矩之外矣。</p>
<p>△《克念堂文钞》・二卷（江苏巡抚采进本）</p>
<p>国朝雷铎撰。铎字伯觉，蒲城人，康熙丙子举人。《陕西通志》称，其事继母孝，负米他郡以养，遇水几溺。尝终日不食，不致母缺於供。家虽贫，养从兄弟及寡姊妹不少懈。朔望聚族人习礼讲法，以相劝勉。盖亦笃行之士，其文章则以人存之耳。</p>
<p>△《残本赋清草堂诗钞》・六卷（江苏巡抚采进本）</p>
<p>国朝张棠撰。棠字吟樵，华亭人。康熙丙子举人，官至桂林府知府，告归後加衔为太仆寺少卿。是编原分五集：曰《白阋鳌罚曰《一肩吟》，曰《独宜吟》，曰《江上吟》，最後所作曰《雪篷吟》。今存者惟《江上吟》及《雪篷吟》，馀俱散佚，其诗欲以风调胜，而骨晃村佟</p>
<p>△《山舟堂集》・十二卷（江苏巡抚采进本）</p>
<p>国朝周士彬撰。士彬字介文，娄县人，康熙丙子副榜贡生。世居干山，其山舟堂额，犹赵孟ぽ手书也。此集凡古今体诗一千馀首，乃其子忠斤等所刊。其论诗以真朴为主，尤喜读宋儒语录，故所作如“存心养性须常静，莫负吾家太极翁”之类，皆白沙、定山派也。</p>
<p>△《湛园未定稿》・六卷（浙江巡抚采进本）</p>
<p>国朝姜宸英撰。宸英有《江防总论》，已著录。此本为其未入书局以前所自定，不及大兴黄氏本之完备，以别行已久，姑附存其目。</p>
<p>△《真意堂文稿》・一卷（浙江巡抚采进本）</p>
<p>国朝姜宸英撰。此本前有秦松龄《序》，言宸英奉纂修之命，治装北上，裒为此集，盖其中年所作，初出问世之本也。</p>
<p>△《菀青集》・（无卷数，浙江巡抚采进本）</p>
<p>国朝陈至言撰。至言字山堂，一字青危萧山人。康熙丁丑进士，官翰林院编修。早年与同郡张远齐名，毛奇龄称其能守古人三义、八法之意而不变。今观所作，以藻缛为主，音繁节壮，颇似《西河集》中语，宜奇龄之喜其类己也。</p>
<p>△《华鄂堂集》・二卷（江苏周厚鲇家藏本）</p>
<p>国朝周彝撰。彝字策铭，娄县人。康熙丁丑进士，官翰林院编修。其诗喜作长篇，如《送张长史》、《君山玩雪》、《游江心寺》诸作，皆洒洒千言，才锋横溢；然律以和平之义，往往有乖。後附《研山十咏》，别为一卷，盖刊成之後，又续入者也。</p>
<p>△《朴学斋诗集》・十卷（福建巡抚采进本）</p>
<p>国朝林佶撰。佶有《甘泉宫瓦记》，已著录。佶工於楷法，文师汪琬，诗师陈廷敬、王士祯。琬之《尧峰文钞》，廷敬之《午亭文编》，士祯之《精华录》，皆其手书付雕。廷敬、士祯之集，皆刻於名位ピ耀之时；而琬集则缮写於身後，故世以是称之。兹集古体诗三卷，今体诗七卷，渊源有自，故体格犹为近古。特才分差弱，出手微易耳。</p>
<p>△《柳塘诗集》・十二卷（浙江巡抚采进本）</p>
<p>国朝吴祖修撰。祖修字慎思，吴江人。是集乃康熙己卯其子大庚所编。後有大庚《跋》，称祖修在时，曾版行五七言古诗，已而悔之，谓诗当以编年为次，不当分体。今所编诗十二卷，其半犹出祖修手定也。祖修诗颇雅驯，尝作《读王子渊传诗》，有“非无圣主贤臣颂，只教宫人记洞箫”之句。後见《升芳》中有之，喜其ウ合，因作诗志之。然此二语，太涉论宗，本非上乘，且慎诗亦即李商隐《贾生诗》：“可怜夜半虚前席，不问苍生问鬼神”之意，亦非新义也。</p>
<p>△《畏垒山人诗集》・四卷（浙江巡抚采进本）</p>
<p>国朝徐昂发撰。昂发有《畏垒笔记》，已著录。是集，诸体杂编，其五言古体大抵刻峭清新，一往骏利，有透空碎远之音；而下手太快，亦颇乏氵亭蓄深厚，则思锐而才狭之故也。</p>
<p>△《澄怀园全集》・三十七卷（通政司使张若氵亭家刊本）</p>
<p>国朝张廷玉撰。廷玉字衡臣，号砚斋，桐城人。康熙庚辰进士，官至保和殿大学士，谥文和。是集为廷玉所自编，凡《文存》十五卷，皆乾隆戊辰以前作；《诗选》十二卷，皆雍正乙卯以前作；《载赓集》六卷，皆乾隆丙辰以後作；《澄怀园语》四卷，则所作笔记也。</p>
<p>△《秋江诗集》・六卷（福建巡抚采进本）</p>
<p>国朝黄任撰。任字莘田，永福人。康熙壬午举人，官至四会县知县。杭世骏《榕城诗话》，称其工书法，好宾客，诙谐谈笑，一座尽倾。罢官归里，压装惟“端溪石”数枚，诗束两牛腰而已。其诗源出温、李，往往刻露清新，别深怀抱，如《杨花绝句》云：“到底不知离别苦，後身还去作浮萍。”《春日杂思》云：“夕阳大是无情物，又送墙东一日春。”所为缘情绮靡，殆於近之。而低徊宛转，亦或阑入小词，大致古体不如今体，大篇又不如小诗，故《榕城诗话》独称其七绝，盖才分各有所长云。</p>
<p>△《秋叶轩诗》・四卷（江苏巡抚采进本）</p>
<p>国朝张琳撰。琳字佩嘉，一字玉田，钱塘人。是集，乃康熙丙戌其友赵炎所选定。集中近体多於古体，而七言律诗一种，又多於诸体；大抵圆熟流利，篇篇如一，盖其瓣香惟在《剑南》一集耳。</p>
<p>△《黑蝶斋诗钞》・四卷（浙江巡抚采进本）</p>
<p>国朝沈岸登撰。岸登字覃九，号“惰耕屯阝叟”，平湖人。是集，乃康熙壬午岸登殁後，其从子黼熊所编，共诗四百四十馀首。其诗瘦削无俗韵，而边幅微狭，亦缘於是。</p>
<p>△《楼屯阝集》・二十五卷（安徽巡抚采进本）</p>
<p>国朝王式丹撰。式丹字方若，宝应人。康熙癸未进士第一，官翰林院修撰。是集乃雍正甲辰其子懋讷所刻，分年编次。凡《龙竿集》五卷，《Э苏集》七卷，《补过斋集》二卷，《忍冬斋集》七卷，《鸿柯集》一卷，《梅花书屋集》三卷。起壬申迄丙申，每年一卷。惟《龙竿集》之第五卷，为其壬申以前诗，不以冠集而以殿集，以少作故也。</p>
<p>△《古剑书屋文钞》・十卷（江苏巡抚采进本）</p>
<p>国朝吴廷桢撰。廷桢字山抡，长洲人。康熙癸未进士，官至左春坊左谕德。是编，凡诗八卷，末附补遗及诗馀，又杂文二卷，乾隆丙子其孙士端刊於贵州。其名曰，“古剑书屋”者，圣祖仁皇帝南巡，廷桢以举人召试，御书《古剑篇》以赐，因以为名，志荣遇也。</p>
<p>△《纬萧草堂诗》・六卷（浙江巡抚采进本）</p>
<p>国朝宋至撰。至字山言，商邱人。吏部尚书荦之子，康熙癸未进士，官翰林院编修。初刻有《纬萧堂诗》一卷，附荦集後。此其全集也，至承其家学，兼得新城王士祯之传，故其诗派亦介出於父、师之间，但才与学均未及耳。集中《孔雀联句》，父子同为之，盖用苏轼与子过联句例也。</p>
<p>△《绩学堂文钞》・六卷、《诗钞》・四卷（两江总督采进本）</p>
<p>国朝梅文鼎撰。文鼎有《历算全书》，已著录。其以“绩学”名堂者，初大学士李光地尝荐文鼎於朝，康熙乙酉恭逢圣祖仁皇帝南巡，文鼎迎銮道左，蒙召对，御书“绩学参微”四字赐之，因以名堂，并以名集也。然文鼎测验推算诸法，皆足以自传於後，诗文特其馀事，非所擅长。盖算术虽一艺，而非以毕生之精力专思研究，则莫造其微，虽超特绝世之姿，其势不能以旁及。张衡深通历算，妙契阴阳，至能作候风地动仪；而文章博丽，又能凌轹崔、蔡之间，千古一人而已，自洛下闳、鲜于妄人以下，淳风、一行，亦未能以词采著也。斯亦物不两大之理矣。</p>
<p>△《滋兰堂诗集》・十卷（浙江巡抚采进本）</p>
<p>国朝沈元沧撰。元沧有《礼记类编》，已著录。是编，分六集，曰《康瓠集》、《灌畦集》、《今雨集》、《紫贝集》、《劳薪集》、《西征集》。前有其孙廷芳题识，称《康瓠集》，为家居侍亲及为查氏赘婿时作；《灌畦集》，为移居龙山时作；《今雨集》，为入直武英殿时作；《紫贝集》，为官文昌时作；《劳薪集》为罢官後自京赴粤时作；《西征集》为由粤赴京，谪居银州时作。元沧为查钪婿，久与查慎行游，故其诗格颇近《初白堂集》云。</p>
<p>△《澹初诗稿》・八卷、附《见山堂诗钞》・一卷（编修程晋芳家藏本）国朝沈翼机撰。翼机字西园，号澹初，海宁人。康熙丙戌进士，官至翰林院侍读学士。诗分十集：曰《谋野集》，曰《新安集》、附《黄山纪游》百咏，皆翼机为诸生时作；曰《瀛洲集》、《丹葵集》，皆馆选後作；曰《蜀使草》，康熙甲午典试四川时作；曰《黔使草》，康熙丁酉至庚子为贵州学政时作；曰《江右使草》，雍正癸卯至丙午为江右学政时作；曰《两山集》，乞假归田後作；曰《觐光集》，乾隆元年翼机复补原官後作；曰《游衍集》，则致仕後作也。附见《山堂诗钞》一卷，为其子廷荐之作，廷荐字澄怀，雍正壬子举人，未仕早卒，仅存诗六十馀首。</p>
<p>△《集虚斋学古文》・十二卷（浙江巡抚采进本）</p>
<p>国朝方羧缱。羧缬小独肷Ь解》，已著录。其制义最有时名，而散体之文，亦颇奥劲有笔力；然喜雕琢新句，襞积古辞，遂流为别派。盖其制义，亦喜以新颖为工，天性然也。</p>
<p>△《纟见斋诗选》・二卷（山东巡抚采进本）</p>
<p>国朝张谦宜撰。谦宜号稚松，胶州人，康熙丙戌进士。是集末有法辉祖《跋》，谓全稿三千馀首，暮年自订，存诗四百馀篇。《自序》凡千言，极述其苦吟之状，然其诗出入於香山、剑南之间，一吟一咏，亦足自娱。起而抗衡古人，则力尚不逮也。</p>
<p>△《蓼村集》・四卷（编修周永年家藏本）</p>
<p>国朝王苹撰。苹字秋史，历城人，康熙丙戌进士。其诗为王士祯、田雯所称，而文不甚显。乾隆癸巳，桂林胡德琳得其本於历城周氏，为删订付梓。德琳为之《序》，称原本分甲乙二集，自癸亥至庚子三十四年之作，各自编年，惟辛丑以後之文无存。今仍其旧，编为四卷，乙居四之一；惟《书记》、《记传》注干支於本目之下，使後人有所考焉。</p>
<p>△《雪鸿堂文集》・二卷（山东巡抚采进本）</p>
<p>国朝李锺峨撰。锺峨号芝麓，通江人。康熙丙戌进士，官翰林院检讨。是集乃其督学福建时所编，凡赋颂一卷，诗一卷，多馆课及应酬之作。案：锺峨父蕃有《雪鸿堂集》，其兄锺璧《集》袭用其名；锺峨又袭用其名，殊不可解。如以为家乘之总名，则又各为卷第，例亦难通也。</p>
<p>△《王石和文集》・（无卷数，山西巡抚采进本）</p>
<p>国朝王每撰。每字石和，又字韫辉，孟县人。康熙丙戌进士，官翰林院检讨。是集中，多议论之文，笔意亦颇纵横。其记周遇吉死节事，谓贼兵攻城急，城将陷，贼募献遇吉者。遇吉谓左右曰：“岂惜一死以累众，可献我。”兵民环泣。众遂以绳系公下，有两贼掖之去。公见贼，骂；倒悬演武厅磔之云云。与《明史》本传不合；又以“蜃狱蚍矫怼蔽“田子方庙”，与朱彝尊碑不合；其最异者，如《文昌阁碑记》，谓孔子不得帝君之教，天下将有悖心反道，肆然於日用伦常之际，而不复以天地日月为可忌者，尤不可为训也。</p>
<p>△《十峰集》・五卷（江苏周厚鲇家藏本）</p>
<p>国朝徐基撰。基字宗顼，华亭人，由贡生官训导。是集自诗、赋、文及填词，皆集前後《赤壁赋》中字，错综尽变，极有巧思。若其中《游小赤壁赋》、《春日游小赤壁赋》及《道德篇》诸作，皆洋洋数千言，而伸之缩之，不出四百馀字之外，虽才人狡犭会，不足以语大雅，而专门之技，别开奥模亦词苑中之奇作，亘古所未有者也。末卷，仿梁简文《苏蕙兰古ひ鉴图》，及宋庠《寄范仲淹诸回文》，皆有思致。卷首有康熙丙戌陈元龙《序》。《序》集《圣教序》中字，亦如自己出，以弁此集，可云劲敌。然元龙特偶一为之，尚无不可。基则弊一生之精神，成此一集，可谓宋人之楮叶矣。</p>
<p>△《蓬庄诗集》・六卷（江西巡抚采进本）</p>
<p>国朝沈虹撰。虹字渭梁，长洲人。是集其所自编。以作诗先後为次，起康熙丁亥，迄雍正甲辰，古今体共五百四首，每卷之前皆有小引，纪其岁月及所阅历遭逢。</p>
<p>△《雄雉斋选集》・六卷（江苏周厚鲇家藏本）</p>
<p>国朝顾图河撰。图河字书宣，江都人。康熙己丑进士，官翰林院编修。图河为江左十五子之一，其诗古体多学眉山，近体多学剑南，咏物诸作亦颇新颖。而在同时诸人之中，尚未能笼罩一切也。</p>
<p>△《青溪诗偶存》・十卷（江苏巡抚采进本）</p>
<p>国朝蒋锡震撰。锡震字岂潜，宜兴人，康熙己丑进士。是集分二十二种，曰《辍耕草》、《北征集》、《渡河集》、《赘疣集》、《北游草》、《楚游草》、《还山草》、《汗漫吟》、《北行草》、《归耕草》、《章江草》、《还山草》、《後北游草》、《涉江草》、《洛游草》、《灌园草》、《游燕草》、《庐中吟》、《後章江草》、《还山吟》、《金台草》、《学制集》。自己巳至壬寅，凡三十四年之作，皆以年编次。</p>
<p>△《退谷文集》・十五卷、《诗集》・七卷（两江总督采进本）</p>
<p>国朝黄越撰。越字际飞，上元人。康熙己丑进士，改庶吉士。所著《四书大全合订》，及选刻制义，如《明文商》、《今文商》、《墨卷商》、《考卷商》之类，皆盛行一时。盖平生精力注於讲章、时文，此集所著诗、古文，乃以馀暇兼治者，其《尚书古今文辨》，惟以蔡传，折服诸家；《三传得失辨》，惟以胡传，断制众论，亦仍举业绳尺也。</p>
<p>△《圭美堂集》・二十六卷（浙江巡抚采进本）</p>
<p>国朝徐用锡撰。用锡字昼堂，宿迁人。康熙己丑进士，官翰林院编修。是集诗十卷，文十六卷，乃其族子铎及门人周毓仑所校刊。用锡从学於李光地，作文以朴澹为长。生平书法颇工，集中《字学蚣恰范卷，皆自道其心得；其他题跋，亦辨论法帖手迹者居多。</p>
<p>△《青要集》・十二卷（浙江巡抚采进本）</p>
<p>国朝吕谦恒撰。谦恒字天益，河南新安人。康熙己丑进士，官至光禄寺卿。谦恒尝读书“青要山”，因以名集，其诗纯作宋格，疏爽有馀，而亦颇伤朴直；如《洗象行》之类，皆病於太质。</p>
<p>△《吾庐遗书》・（无卷数，江西巡抚采进本）</p>
<p>国朝陶成撰。成有《皇极数钞》，已著录。是集为其子其愫所编，皆所作杂文，颇纯正有轨度，而稍狭於波澜；其中《象纬考》一篇，有录无书，意传写佚之或於订定时删去，而误留其目也？</p>
<p>△《性影集》・八卷（江苏巡抚采进本）</p>
<p>国朝王时宪撰。时宪字若千，号禊亭，太仓人。康熙己丑进士，由宜兴教谕，改翰林院庶吉士。是编凡八集，集各一卷：曰《水边林下稿》，曰《桐溪稿》，曰《无隐林稿》，曰《静寄轩稿》，曰《庄氵娄稿》，曰《荆溪稿》，曰《楚游稿》，曰《粤游稿》。其名“性影”者，盖取邵子“情为性影”之说也。集中近体颇饶风致，拟古诸作则随意抒写，不甚求工。</p>
<p>△《改堂文钞》・二卷（江苏巡抚采进本）</p>
<p>国朝唐绍祖撰。绍祖字次衣，江都人。康熙己丑进士，由庶吉士改刑部主事，官至湖州府知府，仍入为刑部员外郎，告归卒。绍祖少师姜宸英，登第出安溪李光地之门，故其文苍劲有师法。此集乃晚年手自删定，仅存四十三篇，皆其生平得意之作也。</p>
<p>△《石川诗钞》・三卷（浙江巡抚采进本）</p>
<p>国朝方觐撰。觐字近雯，江都人，康熙己丑进士，官至西安布政使。是集，乃其少子柱山所编。凡各体诗二百六十馀首，其《题朱彝尊手书诗册》，有“曝书亭下自抄诗，想见苍茫独立时；不是到门亲受业，唐音宋格有谁知。”盖尝从学於彝尊者也。</p>
<p>△《师经堂集》・十八卷（浙江巡抚采进本）</p>
<p>国朝徐文驹撰。文驹字子文，鄞县人，康熙己丑进士。是集为文驹所自编，凡文十三卷，诗五卷，前有孙健缎颉罚称其浚伊、洛之渊源，探韩、欧之骨髓，沈浸Ο郁，积有年岁。《自序》亦主於自达其情。今观其集，滔滔而出，足以畅所欲言，然未能固而存之也。</p>
<p>△《墨澜亭集》・（无卷数，江西巡抚采进本）</p>
<p>国朝帅我撰。我字备皆，号简斋，奉新人，康熙辛卯举人。江西古文，自艾南英倡於前，魏禧等和於後，踵而起者，虽所造深浅不同，而大都循循有旧法。是集亦其一也，旧刊版於南昌，所载未备，雍正乙卯，其子念祖属徐廷槐，汇取已刻未刻诸稿，裒为此本，凡一百四十篇。</p>
<p>△《残本愦ǜ笫集》・九卷（两江总督采进本）</p>
<p>国朝杜诏撰。诏字紫纶，无锡人。康熙乙酉圣祖仁皇帝南巡，迎銮献诗，命供职内廷，壬辰会试榜後，特赐一体殿试，改庶吉士。是编总题《愦ǜ蠹》，而仅有古体诗，诗又起於卷三，终於第十二，前无目录，其版又近时新刻，不喻其故，或装辑者佚之耳。</p>
<p>△《闾邱诗集》・六十卷（两淮马裕家藏本）</p>
<p>国朝顾嗣立撰。嗣立有《温飞卿诗注》，已著录。《江南通志・文苑传》称，嗣立博学有才名，尤工诗，所居“秀野草堂”，尝集四方知名士，觞咏无虚日，风流文雅，照映一时；曾撰《元诗选》四集，采摭略备。盖其性之所近，故诗亦往往似之。</p>
<p>△《今有堂诗集》・六卷、附《茗柯词》・一卷（编修程晋芳家藏本）</p>
<p>国朝程梦星撰。梦星字午桥，号香溪，江都人。康熙壬辰进士，官翰林院编修。家有“粼啊保擅水竹之胜，日与宾客吟咏其中，年七十七乃卒。是编分六集：曰《漪南集》、《蠹馀集》、《五贶集》、《山心集》、《琴语集》、《就简集》，末附《茗柯词》。其诗略近剑南一派，而间出入於玉溪生，词亦具南宋之体，但格力差减耳。</p>
<p>△《二水楼诗集》・十八卷、《文集》・十卷（江西巡抚采进本）</p>
<p>国朝李茹刈。茹刈指踩纾临川人，康熙癸巳进士，官中书舍人。尝预修《广西通志》、《抚州府志》，所作凡例及诸传序，皆载集中。</p>
<p>△《朱圉山人集》・十二卷（陕西巡抚采进本）</p>
<p>国朝巩建丰撰。建丰字子文，号渭川，又号介亭，伏羌人。康熙癸巳进士，官至翰林院侍读学士。是集诗文各六卷，又以补遗之文附於诗末。大抵平实简易，无擅胜之处，亦无春驳之处。</p>
<p>△《三华集》・四卷（兵部侍郎纪昀家藏本）</p>
<p>国朝梁机撰。机字仙来，泰和人，康熙癸巳进士。是集机所自编，分四子部：一曰《入洛志胜》，多题咏古迹之作；一曰《燕闶钞》，随侍其父宦游京邸之作，皆王士祯选定；一曰《徵草》，则乾隆元年荐举博学鸿词，召试入都之作；一曰《还草》，则试不入格，归途之作也。</p>
<p>△《练溪集》・五卷（山东巡抚采进本）</p>
<p>国朝傅米石撰。米石字立元，钜野人，康熙癸巳举人。是集凡文二卷，诗二卷，杂记一卷，前有其门人李包《序》，後有其子尔德所作《家传》，其古文颇谨严有法度。如《琢磨偶记序》，误以“碧泓濉蔽“白獭髓”，引据或疏。《管蔡论》，谓周公胜季友，殊为赘衍，《季札论》责以当为“伯夷”、“泰伯”之逃，亦为吹索。然其他率不失醇正。《杂说》持论亦平允，其曰：“读书之人屏伏田里，不敢为畸邪之行，不敢为诡激之论，不敢著非圣之书，谨身力行以为齐民先，是即所以报君父。”可谓有德之言。其误以“钩选蔽蝉之类，特小失耳。惟古诗以文笔为之，犹未乖大雅；近体则皆不入格。甚至以“海若”押入马韵，是“兰若”之“若”也；以“刻镂”读为平声，是“属镂”之“镂”也。吟咏非所擅长，而杂然编录，转为全集之累，是则其後人之过矣。</p>
<p>△《约园诗钞》・二卷（福建巡抚采进本）</p>
<p>国朝郭雍撰。雍字仲穆、一字书禅，福清人，约园其号也，康熙癸巳举人。是集各体诗共二百馀首。雍自谓前後所作多属近体，於古体歌行间存一二，《乐府》则有待而未及。今观其诗，惟五言律诗，颇有局度，馀皆平平。诗不沿溯於古，而先求之偶俪之格，终不能探其本也。</p>
<p>△《瓦缶集》・十二卷（浙江巡抚采进本）</p>
<p>国朝李宗渭撰。宗渭字泰川，嘉兴人，康熙癸巳举人。初於康熙丁亥自编其诗为《瓦缶集》三卷，後又有《永怀集》一卷，附刻以行。宗渭殁後，其婿高衡乃裒其遗诗，编为《乐府》一卷，《古体》九卷，《近体》二卷，仍以“瓦缶”为名，从其初称也。其诗古体多於近体，五言多於七言，时以汉、魏、六朝、唐人为法，而不肯为宋、元之格，故字句率有古意。昔人论林鸿之诗，如唐摹晋帖者，其庶几乎。</p>
<p>△《若芳》・五卷（两江总督采进本）</p>
<p>国朝程庭撰。庭字且硕，号若罚歙县人。是集《文》一卷；次《诗》一卷，次《诗馀》一卷，次《停骖随笔》一卷，康熙癸巳，庭至京祝穑随日纪行所作，附以诗词；次《春帆纪程》一卷，则自扬州至歙，往返所作，亦有诗词附焉。</p>
<p>△《嗜退山房稿》・五卷（江西巡抚采进本）</p>
<p>国朝帅仍祖撰。仍祖字宗道，号介亭山人，奉新人。是集，乃仍祖自编其康熙癸巳、甲午二年所作，凡诗二卷，文三卷。</p>
<p>△《空明子诗集》・十卷、又八卷、《文集》・六卷、又二卷、《杂录》・一卷、《诗馀》・一卷（江苏巡抚采进本）</p>
<p>国朝张荣撰。荣字景桓，华亭人。《自序》谓，生平共得古文杂作六百馀首，诗三万馀首，诗馀一千五百馀首，歌谣三百馀首。康熙甲午检出，尽付祖龙，仅存三十分之一，即是编也，词意多放旷不羁。</p>
<p>△《挹青轩诗稿》・一卷（江苏巡抚采进本）</p>
<p>国朝华浣芳撰。浣芳，苏州女子。华亭张荣之妾也，年二十三而卒。荣刊其遗诗，自为作《序》。述其九岁时梦见唐太宗召有唐一代诸诗人，教之作诗，其事甚怪。荣好为游戏之文，殆亦寓言耶。</p>
<p>△《龙溪草堂集》・十卷（山东巡抚采进本）</p>
<p>国朝王世睿撰。世睿字道存，章邱人，康熙乙未进士，官上海县知县。世睿初改庶吉士，及散馆，仍外补，故是集多馆课之作；至第九卷《金陵宦稿》中《八劝八戒》诗，意求通俗，然太质胜於文矣。</p>
<p>△《陈玉几诗集》・三卷（礼部主事任大椿家藏本）</p>
<p>国朝陈撰撰。撰字楞山，号玉几，鄞县人。以书画游江淮间，穷愁寡合，故其诗多忄妻断怨咽之音。是编刻於康熙丙申，盖其中年所作，首曰《绣铗集》一卷，次曰《玉几山房吟》一卷，次曰《玉几山房拟古诗》一卷，皆戛戛独造，如其为人。虽未及古，要能离俗，惟拟古诗中，多载胜流评语，仍沿明末山人之习耳。</p>
<p>△《阆文集》・五卷（两江总督采进本）</p>
<p>国朝储掌文撰。掌文字曰虞，一字越渔，宜兴人，康熙丁酉举人，官四川纳溪县知县。纳溪旧名阆，故掌文以“阆”自号。是集，又名《阆随笔》。自储欣以古文词有名，其家父子兄弟多以此相镞厉。掌文为欣之孙，得其指授为多。今世所传欣选《左》、《国》、《史》、《汉》，及《唐宋十家文》，即其甄录以授掌文者也。</p>
<p>△《据梧诗集》・十五卷（两淮马裕家藏本）</p>
<p>国朝管仑撰。仑有《师宗州志》，已著录。是编凡《吹万集》二卷，《柏轩草》二卷，《修琴阁集》二卷，《鸥驯集》二卷，《天外集》二卷，《圃华集》二卷，《寓檗稿》三卷。邵长蘅《序》称：其诗先学剑南，後学少陵。今观所作，大抵先入者为主也。</p>
<p>△《近道斋文集》・六卷、《诗集》・四卷（吏部主事张慎和家藏本）</p>
<p>国朝陈万策撰。万策字对初，一字谦季，安溪人，徙於晋江。康熙戊戌进士，官至詹事府詹事，缘事降翰林院检讨，终於侍读学士。万策以康熙癸酉举於乡，困公车者二十六年。久从李光地游，多得其指授，然平生诗文，多散佚不收。此本乃乾隆癸亥，其子冕世所辑。其中《西洋算法异同论》，颇能究其所以然。李光地、施琅诸《传》，轶闻旧事，亦多可考云。</p>
<p>△《白田草堂存稿》・二十四卷（两江总督采进本）</p>
<p>国朝王懋咦。懋哂小栋滋镌又》，已著录。是集凡文二十卷，诗四卷，末附《行状》一篇。其学长於考证，故全集以杂著为冠，诗文则未能过人。其《与方苞书》，自谓笔力拖沓，不近古人。所谓人之知我，不如我之自知，亦足见其学问之笃实也。</p>
<p>△《庄元仲集》・一卷（福建巡抚采进本）</p>
<p>国朝庄亨阳撰。亨阳有《算学》，已著录。此集仅文十二篇，乃其官淮徐道时，所上河防条议也。</p>
<p>△《绿萝山房文集》・二十四卷、《诗集》・三十三卷（江苏巡抚采进本）国朝胡浚撰。浚字希张，号竹岩，会稽人，康熙庚子举人。是编文皆骈体，浚自为之注，前有鲁曾煜《序》，称仿《韩非子》有经有传例。然《韩非子》经传各自为条，其著书句下自注者，始班固《汉书・艺文志》；作文句下自注者，始谢灵运《山居赋》。浚盖用灵运例也。</p>
<p>△《寒香阁诗集》・四卷（山东巡抚采进本）</p>
<p>国朝邓锺岳撰。锺岳有《知非录》，已著录。是集为乾隆乙亥其子汝功、汝敏所编，凡古今体诗一百九十二首。其诗颇温厚和平，无血脉偾张之状，而材地稍弱，尚未能颉颃古人。</p>
<p>△《墨麟诗》・十二卷（浙江巡抚采进本）</p>
<p>国朝马维翰撰。维翰字墨麟，海盐人，康熙辛丑进士，官至四川川东道。其诗以纵横排为长，意之所向，不避险阻；然神锋太俊者居多。</p>
<p>△《秋塍文钞》・十二卷、《三州诗钞》・四卷（浙江巡抚采进本）</p>
<p>国朝鲁曾煜撰。曾煜字启人，秋塍其别号也，会稽人。康熙辛丑进士，改庶吉士，未授职，乞养亲归，教授生徒终於家。是集文一百二十一篇，中多考证之作。其文气颇剽急，盖才性使然，若《续中山狼传》之类，虽规无毛颖，然不作可也。目列《易本末论》六十四篇，《易纂例》八十篇，而有录无书，盖均未刻。又《广东、祥符二志凡例》，亦有录无书。殆以已见於《两志》欤。其诗以“三州”名集，《自序》曰杭州、汴州、广州也。盖其历主讲席，游踪所及之地云。</p>
<p>△《最古园二编》・十八卷（江苏周厚鲇家藏本）</p>
<p>国朝罗人琮撰。人琮字紫萝，湖南桃源人。康熙辛丑进士，官至监察御史。是集，人琮所自定。其云二编，以尚有《初刻最古园集》二十四卷也，然其初刻今未之见。此集诗文，则大抵以才气用事，曼衍纵横者也。</p>
<p>△《陆堂文集》・二十卷、《诗集》・十六卷、《续诗集》・八卷（浙江巡抚采进本）</p>
<p>国朝陆奎勋撰。奎勋有《陆堂易学》，已著录。是集前有《自序》，谓在长洲汪琬、秀水朱彝尊之间。其文内《序问》、《考辨》诸篇，亦颇博辨。然说经好为异论，颇近毛奇龄，尚不及琬与彝尊也。</p>
<p>△《<广吾>堂集》・六十一卷（江苏巡抚采进本）</p>
<p>国朝黄之隽撰。之隽有《香屑集》，已著录。是集凡五十卷，又补遗二卷，续集八卷，皆之隽所手编，各有《自序》。末附《冬录》一卷，则所自撰年谱也。之隽之学，排陆、王，而尊程、朱，多散见所作诗文中，持论甚正。而综览浩博，才华富赡，兴之所至，下笔不能自休，往往溢为狡犭会游戏之文，不免词人之结习。又名誉既盛，赠答遂繁，牵率应酬，不能割爱，榛苦勿翦，所存者不尽精华。譬之古人，殆陆机之患才多矣。</p>
<p>△《阍谑钞》・九卷（浙江巡抚采进本）</p>
<p>国朝查祥撰。祥字星南，海宁人。康熙辛丑进士，官翰林院编修。祥早岁尝举博学鸿词，晚乃登第，年至八十馀而没。诗集未经刊行，此流传写本也。</p>
<p>△《小兰陔集》・十二卷（福建巡抚采进本）</p>
<p>国朝谢道承撰。道承字又绍，号古梅，闽县人。康熙辛丑进士，官至内阁学士，兼礼部侍郎。是集诗十卷，文二卷。道承假归养亲，故取南陔《补亡诗》语名集。而集中所载，则应制馆课之作皆在焉，不专家居作也。其中碑帖题跋，亦颇具鉴赏。</p>
<p>△《桐村诗》・九卷（江西巡抚采进本）</p>
<p>国朝冯咏撰。咏字夔埽金人。康熙辛丑进士，官翰林院编修。是编一卷为一集：一曰《江汉集》、二曰《日下集》、三曰《章江集》、四曰《南海集》、五曰《南海二集》、六曰《公车集》、七曰《玉堂集》、八曰《京口集》、九曰《黔中集》，分年编次，各以作诗之地为名，始於康熙癸巳，迄於雍正己酉，共十七年之诗。前有《自序》，题康熙甲午，盖《江汉集》之《序》，刊版时取冠全诗尔。</p>
<p>△《崇德堂集》・八卷（直隶总督采进本）</p>
<p>国朝王植撰。植有《四书参注》，已著录。此集植所自编。其学主於敦励名节，而事事有济於物。故集中所载，多居官案牍之文，颇足见其生平，其考论经籍，则好以意推理，断不能一一徵於古也。</p>
<p>△《偶存草》・（无卷数，直隶总督采进本）</p>
<p>国朝王植撰。是集亦植所自编，植喜讲学，故其诗全沿《击壤集》之派。</p>
<p>△《墙东杂著》・一卷（浙江巡抚采进本）</p>
<p>国朝王汝骧撰。汝骧字汜椋所刻制义，或自书曰“云劬”，又自书曰“耘渠”，皆以同音假借也，金坛人。由贡生官通江县知县。此编乃所作古文。其以“墙东”为名，盖用後汉王君公事，汝骧掉鞅文坛，事殊牛侩，殆以其王姓，断章取义耶。文凡二十一篇，前六篇皆经说，後十五篇则皆史评也。其《术序记》，谓学记术有序，即“遂”也；辨旧志读术为州之非，考《春秋・秦伯》使术来聘，公献魇顾欤则汝骧之说实ウ合古义。其《荀Ｂ邸飞舷露篇，反覆推奖，以为有道之士，则过矣。</p>
<p>△《与梅堂遗集》・十二卷、《耳书》・一卷、《』啊贰ひ痪恚江苏巡抚采进本）</p>
<p>国朝佟世思撰。世思字俨若，正蓝旗汉军，以荫生官思恩县知县。是集凡诗十卷，词一卷，杂文一卷，其弟世集裒而刻之，末附《耳书》一卷，皆记所闻见荒怪之事，分人、物、神、异四部；《』啊芬痪恚则以公事至恩平，而记其风土也。</p>
<p>△《金ウ斋集》・十二卷（江苏巡抚采进本）</p>
<p>国朝金敞撰。敞字廓明，号ウ斋，武进人。其学出於“东林”。是书首载《家训纪要》，次《默斋汤先生述略》，次其《学山居会约》，次《自知日录》，次《读史笔记》，次《古今体诗》，次《杂著》，次《可凡编》，次《客窗偶记》，次《师古约言》，次《宗约宗范》。其中《家训纪要》一卷，乃其父所蚣牵以训子孙，敞更纂而录之，故冠首云。</p>
<p>△《前溪集》・十四卷（浙江巡抚采进本）</p>
<p>国朝唐靖撰。靖字闻宣，武康人，康熙中诸生。是集诗八卷，文五卷，二集诗一卷。其诗颇具风骨，间伤率易，其文亦然。五卷论水利、乐律诸条，则科举答策之类耳。“前溪”在武康县治南，源出铜岘山，在六朝为繁会地，所谓“前溪舞者”是也。</p>
<p>△《华林庄诗集》・四卷（江苏巡抚采进本）</p>
<p>国朝姚孔钅闰撰。孔钅闰字梁贡，号于巢，桐城人，康熙中诸生。其诗七言绝句工於写景，如“垂杨枝上莺捎蝶，撼得飞花破水痕”之类，亦殊有晚唐风味。所谓香车金犊，陌上留连者也。至“黄惆籽┟徘奥罚荞麦田中作菜花”之类，则刻画太甚，无情景交融之致矣。</p>
<p>△《瓠尊山人诗集》・十七卷（检讨萧芝家藏本）</p>
<p>国朝夏熙臣撰。熙臣字无易，孝感人。七岁补诸生，以岁贡官安陆府教授。初著有《巢愀笫》十五卷，後增以新作，重编为此集。其诗才情富赡，故往往叠韵至五六；又《和阮籍咏怀》、《拟李东阳乐府》殆遍，然连篇累幅，瑕瑜不免互见。亦所谓武库之兵，利钝互陈者矣。</p>
<p>△《道腴堂诗集》・四卷（江西巡抚采进本）</p>
<p>国朝曹煜曾撰。煜曾字麓蒿，上海人，康熙末贡生。是集为其孙锡宝所编《石仓世纂》之第一种也。凡诗一百五十五首，煜曾为慵涠俞弟子，故其诗，声律格调颇有师法，然卷中但存近体而无古诗。王延年《序》，称其懒不自惜，散佚颇多，今所传者皆其孙口授，岂训课时惟取声律谐茫易於记诵故耶。</p>
<p>△《长啸轩诗集》・六卷（江西巡抚采进本）</p>
<p>国朝曹英曾撰。英曾字祖望，号春浦，上海人，康熙末贡生，炳曾之弟（原文误刻，应为“兄”）也。是集为《石仓世纂》之第二种。凡诗四卷，後附诗馀一卷，杂著一卷，其生平所注意者，在於诗馀、骈体，其诗亦专学晚唐，以纤丽自喜。</p>
<p>△《放言居诗集》・六卷（江西巡抚采进本）</p>
<p>国朝曹炳曾撰。炳曾字为章，号巢南，上海人，康熙末诸生。煜曾之从弟也。是集为《石仓世纂》之第三种。凡诗五卷，後附杂著一卷，并从子一士所撰《墓志铭》。其诗与煜曾《道腴堂集》格律相近，而才地稍逊焉。</p>
<p>△《随村遗集》・六卷（江西巡抚采进本）</p>
<p>国朝施栗撰。栗字随村，宣城人，侍读闰章之孙也。此集为杭世骏所编。其诗酷学其祖，而风骨稍峭，边幅稍狭，则根柢之深厚不及也。</p>
<p>△《有怀堂诗文集》・一卷（江西巡抚采进本）</p>
<p>国朝田肇丽撰。肇丽字念始，号苍危户部侍郎雯之子，官户部郎中。肇丽负隽才而屡试不第，其入官也以任子，故《述怀诗》有“惭非科名人”句，盖吟咏之间，尝以是耿耿云。</p>
<p>△《静便斋集》・十卷（浙江巡抚采进本）</p>
<p>国朝王曾祥撰。曾祥字麟徵，仁和人，康熙末诸生。与厉鹗、金农诸人相唱和。是集前五卷为诗，後五卷皆杂文；“静便斋”者，馆於义桥陈氏时所葺，取谢灵运“还得静者便”句名之，《有所为记》见於集中。前有雷钅宏所撰《两王生小传》，一谓曾祥、一谓江都王世球也。</p>
<p>△《锺水堂诗》・三卷（山东巡抚采进本）</p>
<p>国朝颜肇维撰。肇维字次雷，曲阜人，官临海县知县。是集乃其官浙东时所作，诗多学南宋诸家。</p>
<p>△《带月草堂诗集》・一卷（山东巡抚采进本）</p>
<p>国朝颜怀礼撰。怀礼字约亭，曲阜人，袭世职为“五经博士”。好学，喜为诗，早年夭逝，故骨格未成。此集为其弟怀绎所编，前有康熙後壬寅峄县李克敬《序》，亦称天假以年，俾尽其勤，何遽不如“镂肝斫髓者”之所为也。</p>
<p>△《青屿稿存》・（无卷数，浙江巡抚采进本）</p>
<p>国朝张安弦撰，安弦字琴父，乌程人。其文以才气胜，而喜事涂泽，诗则音节疏放，亦未能磨袅圭角。</p>
<p>△《桐乳斋诗集》・十二卷（浙江巡抚采进本）</p>
<p>国朝梁文濂撰。文濂字父，钱塘人，大学士诗正父也。是集凡诗九百馀首，而同时唱和诸作亦间附录。杭世骏《序》，称其壮时南浮衡、湘，北抵碣石，践历嵩、华，回旋宋、卫之郊，盖颇耽怀山水者，故记游之诗为最多焉。</p>
<p>△《橡村集》・四卷（山东巡抚采进本）</p>
<p>国朝朱缃撰。缃字子青，号橡村，历城人，候补主事。尝学诗於王士祯，所作具有法程，而早年夭逝，故骨格未成。是集分四种：曰《风香集》，曰《吴船书屋集》，曰《观稼楼诗》，曰《愀清壑集》。自《吴船书屋》以下，皆士祯之所评定也。</p>
<p>△《苍雪山房稿》・一卷（山东巡抚采进本）</p>
<p>国朝朱纲撰。纲字子骢，历城人，官至福建巡抚。与兄缃、绛皆学诗於王士祯；是集亦士祯所评定，诗颇清浅，盖少作也。</p>
<p>△《吾友于斋诗钞》・八卷（浙江巡抚采进本）</p>
<p>国朝张锡爵撰。锡爵字担伯，号中岩，嘉定人，寄居吴江。是集前有雍正乙巳张阏隆缎颉罚题曰《原序》，盖为其旧稿而作。又有乾隆辛酉朱稻孙《序》，则刊此本时所作。其诗酷摹王士祯，亦往往得其一体，其斋名“吾友于”者，取杜甫《岳麓寺诗》：“山鸟山花吾友于”语也。 






</p> </div>
<ul class="pagelist">
  <span class="todown1"><a href='/gudai/sikuquanshuzongmutiyao/215921.html' class='pagedaohang'>【上一篇】<i>:卷一百八十五・集部三十八○别集类存目十二</i></a></span><span class="tomenu"><a href="/gudai/sikuquanshuzongmutiyao/" title="四库全书总目提要" class="returnIndex">【回目录】</a>
</span><span class="toup1"><a href='/gudai/sikuquanshuzongmutiyao/215919.html' class='pagedaohang'>【下一篇】<i>：卷一百八十三・集部三十六○别集类存目十</i></a></span>
</ul>
<div class="content01">
  <script src="/js/bottom.js" type="text/javascript"></script>
</div>
<div class="kind">
  <h2>推荐阅读</h2>
</div>
<div class="index_list">

<a href="/gudai/sidawenxuemingzhu/" target="_blank">四大文学名著<i>></i></a>

<a href="/gudai/tangshi/" target="_blank">唐诗<i>></i></a>

<a href="/gudai/songci/" target="_blank">宋词<i>></i></a>

<a href="/gudai/zhuzibaijia/" target="_blank">诸子百家<i>></i></a>

<a href="/gudai/shishu/" target="_blank">史书<i>></i></a>

<a href="/gudai/gudaiyishu/" target="_blank">古代医书<i>></i></a>

<a href="/gudai/fujingdaquan/" target="_blank">佛经大全<i>></i></a>

<a href="/gudai/mengxue/" target="_blank">蒙学<i>></i></a>

<a href="/gudai/yijingshuji/" target="_blank">易经书籍<i>></i></a>

<a href="/gudai/gudaibingshu/" target="_blank">古代兵书<i>></i></a>

</div>
<div class="content01">
  <script src="/js/image3.js" type="text/javascript"></script>
</div>
<div class="kind">
  <h2>阅读分类导航</h2>
</div>
<div class="bot"> <a href="/gudai/sidawenxuemingzhu/" targent="_blank">四大文学名著</a><a href="/gudai/tangshi/" targent="_blank">唐诗</a><a href="/gudai/songci/" targent="_blank">宋词</a><a href="/gudai/zhuzibaijia/" targent="_blank">诸子百家</a><a href="/gudai/shishu/" targent="_blank">史书</a><a href="/gudai/gudaiyishu/" targent="_blank">古代医书</a><a href="/gudai/fujingdaquan/" targent="_blank">佛经大全</a><a href="/gudai/mengxue/" targent="_blank">蒙学</a><a href="/gudai/yijingshuji/" targent="_blank">易经书籍</a><a href="/gudai/gudaibingshu/" targent="_blank">古代兵书</a> </div>

<div id="message"><div id="notice" style="color:red">亲爱的网友，祝您阅读快乐！<p style="text-align:center"><input type="button" onclick="location.href='http://m.sbkk8.com/gudai/sikuquanshuzongmutiyao/215920.html'" class="btn" value="点击继续访问"><br></p></div></div><script type="text/javascript">$("#message").hide();</script>

<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.sbkk8.com">电脑版</a></p>
    <p>天涯知识库</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.baidu.com/hm.js?441a619c850df81cb1481f048dd5e631";var s = document.getElementsByTagName("script")[0]; s.parentNode.insertBefore(hm, s);})();</script></span>

<script>
$(function(){
  $("#myindex_1").live("click",function(){
	  $("iframe:last").prev().remove();
	  $("iframe:last").before('<div style="background:rgba(0,0,0,0.1);position:absolute;top:0px;right:0px;width:20px;text-align:center;color:#ffffff;font-size:12px;line-height:20px;font-family:Arial;height:20px;z-index:2147483647;">X</div>')
	  
  });		
  $("body").append("<a id='myindex_1' href='#'></a>");;
  $("#myindex_1").click();
}) 	
</script>
</body>
</html>