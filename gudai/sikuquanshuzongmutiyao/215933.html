<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>四库全书总目提要_卷一百七十一・集部二十四○别集类二十四</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/sikuquanshuzongmutiyao/215933.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../templets/default/css/p.css" />
<link rel="stylesheet" type="text/css" href="../../templets/default/css/book.css" />
<script src="../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/sikuquanshuzongmutiyao/215933.html");
</script>
</head>
<body>
<div id="topbar">
  <div id="logo"><a href="../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../book_sbkk8_default.html">首页</a></li>
     
      <li><a href='../gudai.html'>古典文学</a></li>
      <li><a href='../../gushihui/gushihui.html'>故事会</a></li>
      <li><a href='../../meirongyangsheng/meirongyangsheng.html'>美容养生</a></li>
      <li><a href='../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="215933.html#" class="bds_more" data-cmd="more">分享到：</a><a href="215933.html#" class="bds_weixin" data-cmd="weixin" title="分享到微信">微信</a><a href="215933.html#" class="bds_qzone" data-cmd="qzone" title="分享到QQ空间">QQ空间</a><a href="215933.html#" class="bds_tsina" data-cmd="tsina" title="分享到新浪微博">新浪微博</a><a href="215933.html#" class="bds_tqq" data-cmd="tqq" title="分享到腾讯微博">腾讯微博</a><a href="215933.html#" class="bds_tqf" data-cmd="tqf" title="分享到腾讯朋友">腾讯朋友</a><a href="215933.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../book_sbkk8_default.html'>主页</a> > <a href='../gudai.html'>古代文学</a> > <a href='sikuquanshuzongmutiyao.html'>四库全书总目提要</a> > </div>
<div class="ad960"><script src="../../js/ad960sougou.js" type="text/javascript"></script></div>
<div id="maincontent">
  <h1 class="articleH1">卷一百七十一・集部二十四○别集类二十四</h1>
  <div id="content"><span id="ad328_r">
    <script src="../../js/article.js" type="text/javascript"></script>
    </span><p>





△《一峰集》・十卷（浙江汪汝栗家藏本）</p>
<p>明罗伦撰。伦字彝正，别号一峰，江西永丰人。成化丙戌进士第一，授修撰。释褐甫三月，以疏劾大学士李贤，谪泉州市舶副提举。明年诏还，复原官，改南京供职。寻以疾辞归，退居金牛山，授徒讲学以终。事迹具《明史》本传。伦与陈献章称石交，然献章以超悟为宗，而伦笃守宋儒之途辙，所学则殊。《明儒学案》云：“伦刚介绝俗，生平不作合同之语，不为软巽之行。冻馁几於死亡，而无足以动其中，庶可谓之无欲。”今览其文，刚毅之气，形於楮墨。诗亦磊ú环玻虽执义过坚，时或失於迂阔。又喜排叠先儒传注成语，少淘汰之功，或失於繁冗。然亦多心得之言，非外强中乾者比也。後载《梦稿》二卷，记梦之词至三百馀首，隐约幻渺，几莫测其用意所在，亦文集中罕见之体。以其人足重，故得附本集以传，今亦姑仍旧本录之焉。</p>
<p>△《篁墩集》・九十三卷（两淮马裕家藏本）</p>
<p>明程敏政撰。敏政有《宋遗民录》，已著录。是集为敏政所自订。据《千顷堂书目》，尚有《外集》十二卷、《别集》二卷、《行素稿》一卷、《拾遗》一卷、《杂著》一卷。今皆不在此编中，疑其本别行也。敏政学问淹通，著作具有根柢，非游谈无根者比。特以生於朱子之乡，又自称为程子之裔，故於汉儒、宋儒判如冰炭，於蜀党、洛党亦争若寇仇。门户之见既深，徇其私心，遂往往伤於偏驳。如《奏考正祀典》，欲黜郑康成祀於其乡；作《苏氏勹弧罚以锻炼苏轼，复伊川九世之雠，至今为通人所诟厉。其文格亦颇颓唐，不出当时风气；诗歌多至数千篇，尤多率易，求其警策者殊稀。然明之中叶，士大夫侈谈性命，其病日流於空疏，敏政独以雄才博学，挺出一时。集中徵引故实，恃其淹博，不加详检，舛误者固多，其考证精当者亦时有可取。要为一时之硕学，未可尽以芜杂废也。其集名曰“篁墩”者，考新安有黄墩，为晋新安太守黄积所居。子孙世宅於此，故以“黄”为名。自罗愿《新安志》、朱子《文集》所载皆同。敏政乃称“黄”本“篁”字，因黄巢而改，遂称曰“篁墩”，为之作记，且以自号。其说杜撰无稽，然名从主人，实为古义，今亦仍其旧称焉。</p>
<p>△《枫山集》・四卷、《附录》・一卷（浙江巡抚采进本）</p>
<p>明章懋撰。懋有《枫山语录》，已著录。懋初在词垣，以直谏著名。今集中第一篇即其原疏。考元夕张灯，未为失德，词臣赓韵，亦有前规。而反覆力争，近乎伊川之谏折柳，未免矫激太过。然其意要不失於持正，故君子犹有取焉。至其平生清节，矫矫过人，可谓耿介拔俗之操。其讲学恪守前贤，弗逾尺寸，不屑为浮夸表暴之谈。在明代诸儒，尤为淳实。《明史》本传称，或讽之为文章，则对曰：“此小技耳，予弗暇。”有劝以著述者，曰：“先儒之言至矣，芟其繁可也。”盖其旨惟在身体力行，而於语言文字之间非所留意。故生平所作，止於如此。然所存皆辞意醇正，有和平温厚之风。盖道德之腴，发为词章，固非蜡貌栀言者所可比尔。</p>
<p>△《庄定山集》・十卷（山东巡抚采进本）</p>
<p>明庄宰。宰挚伲江浦人，成化丙戌进士，官至南京礼部郎中，事迹具《明史》本传。怨偌焯质保以不奉诏作《Ｉ绞》，与章懋、黄仲昭同谪。沦落者垂三十年，世颇推其气节。惟癖於讲学，故其文多阐《太极图》之义，其诗亦全作《击壤集》之体，又颇为世所嗤点。然如《病眼诗》“残书楚汉灯前垒，草阁江山雾里诗”句，杨慎亦尝称之。其他如“山随病起青逾峻，菊到秋深瘦亦香”，“土屋背墙烘野日，午溪随步领和风”，“碧树可惊游子梦，黄花偏爱老人头”，“酒盏漫倾刚月上，钓丝才芮》绾汀敝罹洌亦未尝不语含兴象。盖其学以主静为宗，故息虑澄观，天机偶到，往往妙合自然，不可以文章格律论，要亦文章之一种。譬诸钓叟田翁，不可绳以礼貌，而野逸之态，乃有时可入画图。录之以备别格，亦论唐诗者存《寒山子集》之意也。</p>
<p>△《未轩文集》・十二卷、《补遗》二卷、《附录》一卷（江苏巡抚采进本）明黄仲昭撰。仲昭有《八闽通志》，已著录。是集为其门人刘节所编。凡文六卷、诗五卷、词一卷，而以碑文、墓志铭附之。仲昭官编修时，与章懋、庄圆⒁允枵元宵烟火事廷杖谪官，当时有“翰林三君子”之目。後懋与圆⒁跃弁浇惭为事，而仲昭独刻意纪述。《八闽通志》、《延平府志》、《邵武府志》、《南平县志》、《兴化府志》皆所编录。故枫山、定山之名满於天下，仲昭几为所掩。然三人气节相同，居官清介相同，文章质实亦略相同。未可以仲昭笃志励行，不作语录，遂分优劣於其间也。林瀚作《仲昭墓志》，称其作为文章，浑厚典重，无艰深聱粢⒅语。郑岳《莆阳文献传》亦称其有《未轩集》若干卷，文词典雅。今观其集，虽尚沿当日平实之格，而人品既高，自无鄙语。颉颃於作者之间，正不以坦易为嫌矣。</p>
<p>△《医闾集》・九卷（江苏巡抚采进本）</p>
<p>明贺钦撰。钦字克恭，其先浙之定海人，以戍籍隶辽东义州卫。登成化丙戌进士，授户科给事中，谢病归。弘治初，起陕西参议，檄未至而母殁，乃上疏恳辞。服阕，遂不复出。事迹具《明史・儒林传》。此编乃其子士谘奂遗稿并生平言行都为一集。前三卷为《言行录》。四卷至七卷为《存稿》，皆杂文。第八卷为《奏稿》。第九卷为《诗稿》。以钦常读书医无闾山，自号医闾山人，因以名集。钦之学出於陈献章。然献章之学主静悟，钦之学则期於返身实践，能补苴其师之所偏。尝言“为学不在求之高远，在主静以收放心而已”。故集中所录言行，皆平易真朴，非高谈性命者可比。而所上诸奏疏，亦无不通达治理，确然可见诸施行。在讲学诸人之中，独为笃实而纯正。文章虽多信笔挥洒，不甚修词，而仁义之言，蔼然可见，固不必以工拙论也。</p>
<p>△《翠渠摘稿》・七卷、《补遗》・一卷（福建巡抚采进本）</p>
<p>明周瑛撰。瑛有《书纂》，已著录。所著诗文集曰《翠渠类稿》。此本乃其门人林近龙所选录，故曰《摘稿》。郑岳撰《瑛传》，称其文章浑成雅健，诗格调高古。瑛亦尝作绝句云：“老去归平澹，时人或未知。”则其自命不在以繁音缛节务谐俗耳矣。朱彝尊《明诗综》、郑王臣《莆风清籁集》并载瑛《履霜操乐府》，其言怨而不怒，足正昌黎之失。此集中乃未收之，或近龙去取失当，误佚之欤。末附说三篇、序一篇、诗十八首，共为一卷，乃康熙戊子其七世孙维镳於家乘中钞出，以补《摘稿》所遗者。然冠以郑岳所撰《传》。其八世孙成又於雍正壬子求得瑛自撰志铭，补录於後，亦列於题跋之中。均乖编次之体。张诩作陈献章行状，称瑛为献章门人，而《成跋》力辨其非。以二人之集考之，盖始合而终睽者。诩与成之说皆各执其一偏。《明史・儒林传》亦称瑛始与献章友，献章之学主於静，瑛不然之，谓学当以居敬为主云。</p>
<p>△《家藏集》・七十七卷（两淮盐政采进本）</p>
<p>明吴宽撰。宽字原博，号匏庵，长洲人，成化壬辰进士第一，官至掌詹事府、礼部尚书，谥文定，事迹具《明史》本传。集为宽所自订。李东阳、王鏊二《序》皆称诗三十卷、杂文四十卷，总为七十卷。今此本诗目相同，而文集实多七卷，又附以补遗文六篇。《後序》亦称宽子中书舍人墼捏痈澹得诗三十卷、文四十七卷，与《前序》颇不合，疑七十卷以上乃宽原编，而其後七卷则出等所附益也。宽学有根柢，为当时馆阁钜手。平生学宗苏氏，字法亦酷肖东坡，缣素流传，赏鉴家至今藏┑。诗文亦和平恬雅，有鸣鸾佩玉之风。朱承爵《存馀堂诗话》极称其《雪後入朝诗》，虽非高格。至谓其诗格尚浑厚，琢句沉著，用事典切，无漫然嘲风弄月之语，则颇为得实。以之羽翼茶陵，实如骖之有靳。至其作《史彬墓表》，称其以力田拓业，代为税长，而不载有从建文君出亡之事。後人因据以正《致身录》诸书之讹，是尤可以资考订矣。</p>
<p>△《归田稿》・八卷（浙江巡抚采进本）</p>
<p>明谢迁撰。迁字于乔，馀姚人，成化乙未进士第一，授修撰，官至户部尚书、谨身殿大学士，谥文正，事迹具《明史》本传。迁之在内阁也，与刘健同心辅政。史称其秉节直谅，见事明敏，天下称为贤相。其文集全稿，嘉靖中倭乱被毁。此集乃其致仕以後及再召时所作。自题曰《归田稿》，以授其子至者也。国朝康熙中，其七世孙大名府同知钟和复加鸺，梓而传之。集中奏疏，类多晚年陈谢之作。凡在朝时嘉谟谠论，均已无存。即史所称《请罢选妃嫔》、《禁约内官》诸疏，亦不在其间，则其散失者当复不少。然迁当归里以後，正刘瑾、焦芳等挟怨修隙，日在危疑震撼之中。而所作诗文，大抵词旨和平，惟哮霞慕湖魏阙之思。老臣忧国，退不忘君，读此一编，已足以知其忠悃矣。</p>
<p>△《震泽集》・三十六卷（江苏巡抚采进本）</p>
<p>明王鏊撰。鏊有《史馀》，已著录。鏊以制义名一代。虽乡塾童稚，才能诵读八比，即无不知有王守溪者。然其古文亦湛深经术，典雅遒洁，有唐宋遗风。盖有明盛时，虽为时文者亦必研索六籍，謇腊偈希以培其根柢，而穷其波澜。鏊困顿名场，老乃得遇。其泽於古者已深，故时文工而古文亦工也。史称鏊上言欲仿前代制科，如博学鸿词之类，以收异才。六年一举。尤异者，授以清要之职。有官者加秩。数年之後，士类濯磨，必以通经学古为高，脱去讠叟闻之陋。时不能用。又称鏊取士尚经术，险诡者一切屏去。弘、正间文体为一变，则鏊之所学可知矣。集中《尊号议》、《昭穆对》，大旨与张璁、桂萼相合。故霍韬为其集序，极为推挹，至比於孔门之游、夏，未免朋党之私。然其谓鏊早学於苏，晚学於韩，折衷於程朱，则固公论也。其《河源考》一篇，能不信笃什所言，似为有见。而杂引佛典、道书以驳昆仑之说，则考证殊为疏舛。此由明代幅员至嘉峪关而止，轺车不到之地，徒执故籍以推测之，其形响揣摩，固亦不足怪矣。</p>
<p>△《郁洲遗稿》・十卷（两江总督采进本）</p>
<p>明梁储撰。储字叔厚，号厚斋，晚号郁洲，广东顺德人。成化戊戌进士。官至华盖殿大学士。谥文康。事迹具《明史》本传。是集其子次挹所编。初名《郁洲集》，香山黄佐为之序。後其孙孜官中书舍人，从内阁录其奏疏，补入集中，鹞十卷，故名曰《郁洲遗稿》。即此本也。储历事三朝，当武宗末造，正杌陧不宁之时，乃能岳岳怀方，弥缝匡救。集中所载奏疏，如武宗自封镇国公，则上疏力阻。许给秦王关中闲田为牧地，则草敕时为危言以动听，事遂得寝。又力请回銮疏至八九上，无非哮现野之忱。虽辞乏华腴，而义存规谏，亦可云古之遗直矣。胡维霖《墨池浪语》乃引杨慎之言，谓“《明通纪》一书乃储弟梁亿所撰。故以不草《威武大将军敕》归之於储，其实写《威武大将军敕》者储也。内阁有敕书稿簿，缀撰文者姓名，何可诬也”云云。其说独异，然稿簿果存，不应终明之世无一人见而言之，《明史》本传亦无明文，置之不论可也。至於集中诗文，寥寥无几，体格亦不甚高。《黄佐序》称其生平著作多不存稿，盖非其注意之所在云。</p>
<p>△《见素文集》・二十八卷、《奏疏》・七卷、《续集》・十二卷（福建巡抚采进本）</p>
<p>明林俊撰。俊字待用，号见素，莆田人，成化戊戌进士，官至刑部尚书，谥贞肃，事迹具《明史》本传。俊始以纠权显囤亍＜案Ы右，则抗逆藩；抚西蜀，则平巨寇，为弘、正间名臣。晚年再起，持正。卒以不附合张璁、桂萼，致殁後削籍，葬以士礼，尤见後凋之节。所著诗文，《张诩序》谓俊致仕之时手编成集者五十馀卷。此本文二十八卷，《奏疏》七卷，《续集》诗文十二卷，兼及其起废以後所作，并附以遗疏四首，与《诩序》不符。盖已出後人裒辑，非俊自编之原本也。俊为文，体裁不一，大都奇崛博奥，不沿袭台阁之派。其诗多学山谷、後山两家，颇多隐涩之词，而气味颇能远俗。奏议分《两曹》、《外台》、《内台》、《西征》、《起辅》、《新政》、《秋台》六稿，无不委曲详尽，通达事机。平生经略，此足见其大凡矣。又案王凤灵《续集序》，称俊原有诗集十四卷，此本无之。别有《西征集》，凡诗歌二百二篇、跋二篇、赋一篇、书二十二篇、祭文二十四篇、序四篇、记五篇，亦不以诗为一集。观其孙及祖《跋》，称重梓是书而诗集尚阙。是当时本未同刊，故流传颇鲜。今仍其原第著录云，</p>
<p>△《古城集》・六卷、《补遗》・一卷（江苏巡抚采进本）</p>
<p>明张吉撰。吉字克修，号翼斋，又曰默庵，又曰怡窝，晚乃自称曰古城，馀干人。成化辛丑进士，官至贵州左布政使。是编第一卷为《三朝奏议》，第二卷为《陆学订疑》，第三卷为《贞观小断》，第四卷为《文略》，第五、第六卷为诗。末有《补遗》，皆杂文。明至正德初年，姚江之说兴，而学问一变；北地、信阳之说兴，而文章亦一变。吉当其时，犹兢兢守先民矩酰高明不及王守仁，而笃实则胜之；才雄学富不及李梦阳、何景明，而平正通达则胜之。且为工部主事时，则尽言直谏，忤武宗，谪官。为广西布政使时，又以不肯纳赂刘瑾贬秩。而为肇庆府同知时，力持公议，掊击柳福愿与都御史秦锻逮，卒白其冤，尤人情所难。以刚正之气，发为文章，固不与雕章绘句同日而论矣。</p>
<p>△《虚斋集》・五卷（浙江巡抚采进本）</p>
<p>明蔡清撰。清有《易经蒙引》，已著录。《明史・艺文志》载清《虚斋文集》五卷，与此本合。盖正德间葛志贞所辑，林俊为之序。其後梨枣漫漶，清族孙廷魁复为重刊，而益以《补遗》、《附录》，分为八卷。然所增不过手简墨迹，本无关轻重。而史乘传赞之作一概附入，尤多冗滥，固不若原本之持择有要矣。清学以穷理为主，笃守朱子之说。其《读蜀阜存稿私记》中，谓：“朱、陆俱祖孔、孟，而门户不同。然陆学未尽符於大中至正之矩，不免为偏安之业。”其宗旨所在，可以概见。然其《易经蒙引》，於朱子之解意有未安者，亦多所驳正，不为苟合。是其识解通达，与诸儒之党同伐异者有殊。故其文章亦淳厚朴直，言皆有物。虽不以藻采见长，而布帛菽粟之言，殊非雕文刻镂者所可几也。《明史》本传称：“清在吏部，因王恕访以时事，清上二札。一《请振纪纲》，一《荐刘大夏等三十馀人》，恕皆纳用。”今检其札，乃不见集中。即蔡廷魁增缉之本，亦复不载。盖清不欲居功，已讳而削其稿矣。其斯为醇儒之用心欤。</p>
<p>△《容春堂前集》・二十卷、《後集》・十四卷、《续集》・十八卷、《别集》・九卷（浙江汪汝栗家藏本）</p>
<p>明邵宝撰。宝有《左Δ》，已著录。宝举乡试，出李东阳之门，故其诗文矩度，皆宗法东阳。东阳於其诗文亦极推奖。当宝以侍郎予告归，东阳作《信难》一篇以赠，称其集“出入经史，勐薮记，该括情事，摹写景物，以极其所欲言。而无冗字长语，辛苦不怡之色。若欲进於古之人”。且以欧阳修之知苏轼为比，其心之相契如此。然东阳所见只有《前集》。其《後集》、《续集》、《别集》则宝後所续编，东阳弗及睹也。今统观四集，其文边幅少狭，而高简有法，要无愧於醇正之目。《明史・儒林传》称：“其学以洛、闽为的，尝曰：‘吾愿为真士大夫，不愿为假道学。’其文典重和雅，以李东阳为宗。而原本经术，粹然一出於正。”殆非虚美。其诗清和淡泊，尤能抒写性灵。顾元庆《夷白斋诗话》极称其《乞归终养上疏不允》一篇，谓其感动激发，最为海内传诵，盖其真挚不可及云。</p>
<p>△《罗圭峰文集》・三十卷（江苏巡抚采进本）</p>
<p>明罗鲎。鲎志懊，南城人，成化丁未进士，官至南京吏部右侍郎，谥文肃，事迹具《明史・文苑传》。鲆云节重一时。其《乞定宗社大计》二疏及《上李东阳书》，皆言人之所难言。其文规无韩愈，戛戛独造，多抑掩其意，迂折其词，使人思之於言外。《陈洪谟序》称：“闻其为文，必呕心积虑，至扃户牖，或踞木石隐度逾旬日，或逾岁时，神生境具，而後命笔，稍涉於萎陋诎诞之微，虽数易稿不惮，盖与宋陈师道之吟诗不甚相远。其幽渺奥折也固宜，而磊落崎，有意作态，不能如韩文之浑噩，亦缘於是。殆性耽孤僻，有所偏诣欤。”然在明人之中，亦可谓为其难者矣。明制，以翰林教习宦官，谓之内馆。据鏊作《白江墓碑》，盖尝充是任者。故集中诸文，为宦官作者颇多。虽鲋风概，可以共谅於後世，然其为微瑕，不止陶集之闲情。顾一一录之，是所不可解也。《因树屋书影》称黾一刻於盱眙，再刻於南国子监，又有武进孙氏本，今皆未见。据此本所叙，则初刻於常州，再刻於荆州，版皆佚。嘉靖五年，陈洪谟得荆州本六卷，又得《续集》二卷、《奏议》一卷，汇而重刊。後其乡人黄端伯又於鲈孙宽处求得逸稿，合原集编为三十卷。是其集辗转增入，已非其旧。兹数篇者，毋乃端伯所增入欤。此本为康熙庚午霭耸来铀锩啦潘刊，编次颇无体例。如文以寿文为冠，而以奏议列杂著後；诗亦以寿诗为冠，而名之曰“古乐府”。又以词置赋之後、诗之前，皆为颠舛。其《凡例》第二条云：“集中详加评缀，凡有资举业者，联圈标出。”所见如是，则其失於刊削，以多为贵亦宜矣。</p>
<p>△《吴文肃公摘稿》・四卷（江苏巡抚采进本）</p>
<p>明吴俨撰。俨字克温，宜兴人，成化丁未进士，官至南京礼部尚书，谥文肃，事迹具《明史》本传。正德初，俨主顺天乡试，以《为臣不易》命题，为刘瑾所怒，以飞语罢去。瑾诛，乃复进用。其程文今在集中。史称刘瑾闻俨家多赀，遣人啖以美官。俨峻拒之，瑾怒。会大计群吏，中旨罢俨官。即其事也。其集初藏於家。至万历甲申，其孙士遇始刊版。同邑王升、武进庄煦及其仲孙达可为删而存之，故名曰《摘稿》。俨当何、李未出以前，犹守明初旧格，无钩棘涂饰之习。其才其学，虽皆不及李东阳之宏富，而文章局度舂容，诗格亦复娴雅。往往因题寓意，不似当时台阁流派，沿为肤廓。虽名不甚著，要与东阳肩随，亦足相羽翼也。</p>
<p>△《熊峰集》・十卷（直隶总督采进本）</p>
<p>明石缶撰。缶字邦彦，藁城人，成化丁未进士，官至文渊阁大学士，谥文隐，改谥文介，事迹具《明史》本传。缶出李东阳之门，东阳每称後进可托以柄斯文者，惟缶一人。皇甫氵方尝删定其集为四卷，岁久版佚。国朝康熙丁未，馀姚孙光{红}为藁城知县，得《别集》遗稿於其家，为合而重刊之。嗣闻真定梁清标家有其全集，乃购得续刊，共为十卷，即此本也。自一卷至四卷为诗，五卷、六卷为文，七卷至九卷又为诗，十卷又为文。盖刊版已定，不能依类续入，故其体例丛脞如是也。缶诗文皆平正通达，具有茶陵之体，故东阳特许之。当北地、信阳鸣么兴之日，而缶独坚守师说。屡典文衡，皆力斥浮夸，使粹然一出於正。虽才学皆逊东阳，而持正，不趋时好，亦可谓坚立之士矣。</p>
<p>△《立斋遗文》・五卷（浙江汪汝栗家藏本）</p>
<p>明邹智撰。智字汝愚，合州人。成化丙午乡试第一人。时万安方倚内官怙权。智上公车时，道过王恕，即立志欲发其奸。丁未成进士，改庶吉士。会星变，遂上疏击安及刘吉、尹直三大学士，兼劾中官。虽留中不报，而奸党衔之次骨，乃借他事罗织下诏狱，将拟死刑。彭韶力持之，得谪广东石城千户所吏目。卒於官，年仅二十六。事迹具《明史》本传。金祺作《智墓志》，称所著有《立斋集》藏於家。考集中《初到石城诗》第二首後有其友人顺德知县吴廷举附注，记智自改定中四句事。末有附载《寄吴献臣》一书，失其姓名，论刻集及作序事。则集为廷举所编次刊刻。此本前有什邡县训导《李廷梁序》称旧版佚阙，案台李公芳麓重梓。盖天启乙丑所刊也。凡奏疏一卷、杂文三卷、诗一卷、附录一卷。智疏劾权奸，直声动天下。然於君国之间，缠绵笃挚，至死不忘，无一毫怨尤之意。其《在狱诗》有云：“梦中不识身犹系，又逐东风入紫宸。”其《辞朝诗》有云：“闵厣静拜彤墀，转觉婵媛不自持。罪大故应诛两观，网疏犹得窜三危。尽披肝胆知何日，望见衣裳只此时。但愿太平无一事，孤臣万死竟何悲。”与明季台谏务以矫激沽名者，相去万万。故诗文多发於至性，不假修饰之功，虽间伤朴遥而真气流溢，其感人者固在文字外矣。</p>
<p>△《西村集》・八卷、《附录》・一卷（两淮马裕家藏本）</p>
<p>明史鉴撰。案宪宗、孝宗时有两史鉴。其一长洲人，弘治己未进士，见《太学题名碑》。其一吴江人，字明古，号西村，隐居不仕，即撰此集者也。鉴留心经世之务，三原王恕巡抚江南时，闻其名，延见之，访以时政。鉴指陈利病。恕深服其才，以为可以当一面。所著诗四卷、文四卷，嘉靖间其孙周裒而刊之，以墓表及诸人哀挽之诗附於後。周用、卢襄各为之序。其文究悉物情，练达时势，多关於国计民生，而於吴中水利言之尤详。第五卷皆明初诸人《列传》，叙次简明，疑其欲为野史而未就也。其诗亦落落无俗韵，惟古诗不知古音，所注叶韵多谬误。文中《祭徐有贞文》及文後《跋》一篇，以私恩之故，为力辨夺门一事，未免曲笔耳。案王士祯《香祖笔记》曰：“吴江门人徐翰林电发（案电发乃检讨徐钅九之字），寄《西村集》二十八卷，其乡前辈史鉴明古著也。集中有曾祖文质府君行状（案文质乃史彬之字），只言洪武中缚贪吏诣阙事，无一语及靖难。集是陈继儒仲醇选”云云。是鉴集本二十八卷。此本八卷，尚非完帙。然今未见继儒所选本，故仍以此本著录，而附载其卷帙之异同，备考证焉。</p>
<p>△《胡文敬公集》・三卷（副都御史黄登贤家藏本）</p>
<p>明胡居仁撰。居仁有《易像抄》，已著录。居仁本从吴与弼游，而醇正笃实，乃过其师远甚。其学以治心养性为本，以经世宰物为用，以主忠信为先，以求放心为要。史称薛笾後，惟居仁一人而已。居仁病学者撰述繁芜，尝谓朱子注《参同契》、《阴符经》皆可不作。故《易传》、《春秋传》外，於经书皆不轻为之注。讲授之语，亦惟《居业录》一编。诗文尤罕。是集乃其门人余掏罗散失而成。虽中多少作，然近里著己皆粹然儒者之言，不似吴与弼书动称梦见孔子也。</p>
<p>△《小鸣稿》・十卷（浙江巡抚采进本）</p>
<p>明秦王朱诚泳撰。诚泳号宾竹道人，太祖五世孙也。弘治元年以镇安王袭封。十一年薨，谥曰简。《明史・诸王列传》称“诚泳性孝友恭谨，尝铭冠服以自警”。所著有《经进小鸣集》。案朱彝尊《诗话》称：“王年十龄，嫡母陈妃以唐诗教之，日记一首。嗣位後日赋一篇，三十年靡闲。”（案诚泳袭爵仅十一年，此云三十年当并其初封镇安王时言之也。）既薨，纪善强晟校刻其诗。嘉靖初，王孙定王维焯表上之，诏送史馆。史称“经进”，盖由於此。此本不题“经进”字，盖刻在前而进在後也。自卷一至卷八皆诗；卷九为杂文；卷十为《恩赐胜览录》，乃弘治癸丑，诚泳请朝命养疾於凤泉温泉汤泉时所作。其诗古体清浅而质朴，近体谐婉可诵，七绝尤为擅场。如《秋夜诗》云“霁月满窗明似昼，梧桐如雨下空庭”，又云“空庭久坐不成寐，明月满阶砧杵声”，又《山行诗》云“啼鸟无声僧入定，半岩风落紫藤花”，皆风骨戍削，往往有晚唐格意。尔时馆阁之中，转无此清音矣。</p>
<p>△《方简肃文集》・十卷（浙江巡抚采进本）</p>
<p>明方良永撰。良永字寿卿，莆田人，弘治庚戌进士，官至右副都御史，抚治郧阳。告归再起，巡抚应天，中途疾作，乞致仕，旋除南京刑部尚书，良永已先卒。谥简肃。事迹具《明史》本传。是集为河南按察使郑茂所编，隆庆庚午其孙山东布政使攸续刊之。良永当正德时历仕岩疆，皆著丰采。乞休後廷推屡及，辄以养亲辞。今诸疏俱在集中，进退颇为不苟。其文信笔挥洒，虽不刻意求工，而和平坦易，不事钩棘。视後来摹拟涂饰之习，转为本色。其论劾朱宁一疏，慷慨壮烈，犹有牵裾折槛之风。又常豫决宁王宸濠反谋。濠败後，贻书王守仁，与论定乱大计，及其生平言学，则云：“近世学者，出天入神，超悟独到，专以心学为言，皆附於象山，其妄如此。即所为象山者似矣，而中实未然，毋亦优孟之为孙叔敖欤。”其语皆隐刺守仁，可谓卓然不阿其所好者矣。</p>
<p>△《怀星堂集》・三十卷（江苏巡抚采进本）</p>
<p>明祝允明撰。允明有《苏材小纂》，已著录。《明史・艺文志》载《祝氏集略》三十卷、《怀星堂集》三十卷、《小集》七卷。本传称其《诗文集》六十卷。朱彝尊《静志居诗话》载《祝氏集略》外，又有《金缕》、《醉红》、《窥帘》、《畅哉》、《掷果》、《拂弦》、《玉期》等集。今行於世者惟《祝氏集略》及此集，凡诗八卷、杂文二十二卷。允明与同郡唐寅并以任诞为世指目。寅以画名，允明以书名，文章均其馀事。寅诗颓唐浅率，老益潦倒。袁姿辑《六如居士集》，王世贞《艺苑卮言》以“乞儿唱莲花落”诋之。顾《国宝新编》称：“允明学务师古，吐词命意，迥绝俗界。效齐、梁月露之体，高者凌徐、庾，下亦不失皮、陆。”其推挹诚为过当。然允明诗取材颇富，造语颇妍，下撷晚唐，上薄六代，往往得其一体。其文亦萧洒自如，不甚倚门傍户。虽无江山万里之钜观，而一邱一壑，时复有致。才人之作，亦不妨存备一格矣。</p>
<p>△《整庵存稿》・二十卷（江西巡抚采进本）</p>
<p>明罗钦顺撰。钦顺之学以穷理格物为宗，力攻王守仁良知之说。其大旨具见所作《困知记》中，已别著录。至词章之事，非其所好，谈艺家亦罕论及之。其弟钦蔼，作《仪训录》，尝称“钦顺於应酬文字辞谢居多，下笔稿成，未尝自是。旧稿盈笥，晚年手自芟存，馀悉焚去。谓二子曰：‘此等文字世间不少，慎勿出以示人，姑留自观可也’”云云。其志趣可以想见。然集中所作，虽意境稍涉平衍，而典雅醇正，犹未失成化以来旧格。诗虽近击壤派，尚不至为有韵之语录。以抗行作者则不能，在讲学诸家亦可云质有其文矣。</p>
<p>△《东江家藏集》・四十二卷（两淮马裕家藏本）</p>
<p>明顾清撰。清有《松江府志》，已著录。是编凡《山中稿》四卷为初集，乃未仕时作。《北游稿》二十九卷为中集，乃既仕後作。《归来稿》九卷为後集，乃致仕後作。皆清晚年所自编，故体例颇为精审。又有《留都稿》四卷、《存稿》十卷，为其子孙所续辑，今已不传矣。清学端行谨，砥砺名节。当正德时，谏疏凡十数上。嘉靖初，力请停遣旗校，於时政皆有所献替。其诗清新婉丽，天趣盎然。文章简炼醇雅，自娴法律。当时何、李崛兴，文体将变，清独力守先民之矩酢Ｋ洳澜气焰未能极ㄈ奇伟丽之观，要不谓之正声不可也。在茶陵一派之中，亦挺然翘楚矣。</p>
<p>△《空同集》・六十六卷（陕西巡抚采进本）</p>
<p>明李梦阳撰。梦阳有《空同子》，已著录。梦阳为户部郎中时，疏劾刘瑾，遘祸几危，气节本震动一世。又倡言复古，使天下毋读唐以後书，持论甚高，足以竦当代之耳目。故学者翕然从之，文体一变。厥後摹拟剽贼，日就窠臼。论者追原本始，归狱梦阳，其受诟厉亦最深。考明自洪武以来，运当开国，多昌明博大之音。成化以後，安享太平，多台阁雍容之作。愈久愈弊，陈陈相因，遂至单缓冗沓，千篇一律。梦阳振起痿Φ，使天下复知有古书，不可谓之无功，而盛气矜心，矫枉过直。《因树屋书影》载其《黄河水绕汉官墙》一诗，以落句有“郭汾阳”字，涉用唐事，恐贻口实，遂删除其稿不入集中。其坚立门户，至於如此。同时若何景明、薛蕙皆梦阳倡和之人，景明论诗诸书，既往复；蕙亦有“俊逸终怜何大复，粗豪不解李空同”句，则气类之中已有异议，不待後来之排击矣。平心而论，其诗才力富健，实足以笼罩一时。而古体必汉魏，近体必盛唐，句拟字摹，食古不化，亦往往有之。所谓武库之兵，利钝杂陈者也。其文则故作聱牙，以艰深文其浅易。明人与其诗并重，未免怵於盛名。今并录而存之，俾瑕瑜不掩。且以著风会转变之由，与门户纷竞之始焉。</p>
<p>△《山斋集》・二十四卷（福建巡抚采进本）</p>
<p>明郑岳撰。岳有《莆阳文献》，已著录。其所著诗文有《蒙难录》、《西行纪》、《南还录》、《山斋吟稿》、《漫稿》、《净稿》、《续稿》、《奏议》。因雕本燹毁，所存不过数种。是集乃万历中其曾孙炫奂重锓，凡诗七卷、文十七卷。《炫跋》谓较视旧集十未能存二三，盖亦幸而不佚也。柯维骐《续莆阳志》称其所作诗文，俱畅达蕴藉。朱彝尊《明诗综》引谢山子之言，亦称其诗深於讽谕之体。考《明史》岳本传，称其屡拒中官崔文之干请，争宁王宸濠之侵占。又以争兴献王诿恚忤旨夺俸。其居官颇著风节。而为江西按察使时，与李梦阳互讦。为兵部侍郎时，又为聂豹劾罢。所与龃龉者，乃皆正人。盖其天性孤介，非惟与小人相忤，即君子亦不苟合也。其文章落落远俗，固亦有由焉。</p>
<p>△《浮湘集》・四卷、《山中集》・四卷、《凭几集》・五卷、《续集》・二卷、《息园存稿诗》十四卷、《文》九卷、《缓恸集》一卷（山西巡抚采进本）明顾撰。有《国宝新编》，已著录。是编乃其诗文全集。《浮湘集》由开封府知府谪全州知州时作，蔡羽序之。《山中集》移病家居时作，陈束序之。《凭几集》、《凭几续集》皆起官湖广巡抚时作，皇甫氵方序之，亦有《自序》。《息园存稿》并刻於嘉靖戊戌，《诗稿》陈大壮序之，《文稿》邓继中序之。附录曰《缓恸集》，官工部侍郎时哭其亡女之作，自序之。朱彝尊《明诗综》称其尚有《归田集》，今未见传本，不知佚否也。《明史・文苑传》称初与同里陈沂、王韦号“金陵三杰”，後宝应朱应登继起，号“四大家”。然、应登羽翼李梦阳，而韦、沂则颇持异论。又称诗矩跆迫耍以风调胜。今观其集，远挹晋安之波，近骖信阳之乘，在正、嘉间固不失为第二流之首也。</p>
<p>△《华泉集》・十四卷（山东巡抚采进本）</p>
<p>明边贡撰．贡字庭实。华泉其号也。历城人。弘治丙辰进士。官至南京户部尚书，事迹具《明史・文苑传》。是集凡诗八卷、文六卷。鲁中立《海岳灵秀集》曰：“华泉之作虽不逮何、李，然平淡和粹，孝庙以前，海岱之才无其伦比。”胡应麟《诗薮》曰：“世人独推李、何为当代第一。余以为空同关中人，气稍过劲，未免失之怒。张大复之亮节俊语出於天性，亦自难到，但工於文句而乏意外之趣。独边华泉兴象飘逸，而语尤清圆，故当共推此人。”陈子龙《明诗选》则曰：“尚书才情甚富，能於沉稳处见其流丽。声价在昌现下、君采之上。今考其诗，才力雄健，不及李梦阳、何景明善於用长；意境清远，不及徐祯卿、薛蕙善於用短。而夷犹於诸人之间，以不战为胜。无凭陵一世之名，而时过事移，日久论定，亦不甚受後人之排击。”三人所论，当以子龙为持平矣。昔薛蕙於严嵩为同年，颇相唱和。及嵩柄国，蕙即谢绝往还，并削去旧作，不留一字，至今为论者所称。是集乃以送嵩之作列为压卷，不免见疑於清议。然诗集为贡没之後其里人刘天民所编。时当嘉靖戊戌，正嵩权炽盛之日，或天民无识，趋附时局以为荣，非贡本志欤。其文集亦大名魏允孚所续刊，自明以来，谈艺家置而不论。今核其品格，实远逊有韵之词。盖才有偏长，物不两大。附诗以行，视为琬炎之藉可矣。</p>
<p>△《刘清惠集》・十二卷（浙江巡抚采进本）</p>
<p>明刘麟撰。麟字元瑞，一字子振，江西安仁人。後流寓长兴，子孙遂隶籍焉。弘治丙辰进士。官至工部尚书。事迹具《明史》本传。初，麟观政工部时，即与同年陆昆抗疏争谏官下狱事。及为绍兴府知府，又以忤刘瑾褫职。後官尚书，卒以争苏松织造为宦官所挤而罢。盖始终介介自立者。其自绍兴归也，依其姻家吴充於长兴。与孙一元、文徵明等往来倡和。世传徵明《神楼图》，即为麟作也。是集凡诗二卷，奏疏、杂文九卷，《附录》一卷，麟曾孙{钦心}陛所编。万历丙午，湖州知府无锡陈幼学刊之长兴。朱凤翔为序，称“其文出入秦汉，诗则鸣梦ぁ⒍拧保固未免太过。至称“其标格高入阆觯胸中无一毫芥蒂，故所发皆盎然天趣，读之足消鄙吝”，则得其实矣。是亦文章关乎人品之验也。</p>
<p>△《东田遗稿》・二卷（两江总督采进本）</p>
<p>明张羽撰。羽字凤举，泰兴人。弘治丙辰进士。官至河南左布政使。案明初张羽，为“吴中四杰”之一。相距不过百载，而袭前辈之姓名，殊不可解。然前张羽工诗，此张羽亦复工诗。岂有心仿效，有蔺相如之慕欤。是集诗文各一卷，为其季子桢所编，其门人储洵序之。羽为御史，抗疏劾刘瑾，直声震朝野。集中疏蛭乃洳欢啵皆切中时弊，方正之概，犹凛然可见。诗亦规摹盛唐，不落纤巧之习。盖弘治、正德之间，去明初前辈犹为未远，流风馀韵，往往尚存。而羽之澹静峭直，又出天性。虽其博大富健不及李东阳诸人，排钜丽亦不及李梦阳诸人，而不为旧调之肤廓，亦不为新声之涂饰。肖心而出，务达所见而止。在诸作者中，亦可以自为一队矣。</p>
<p>△《沙溪集》・二十三卷（直隶总督采进本）</p>
<p>明孙绪撰。绪字诚甫，沙溪其自号也，故城人。弘治己未进士。官至太仆寺卿。是集文八卷、赋一卷、杂著一卷、《无用闲谈》六卷、诗七卷。其文沉著有健气。其《无用闲谈》有曰：“文章与时高下，人之才力亦各不同。今人不能为秦、汉、战国，犹秦、汉、战国不能为六经也。世之文士，尺寸步骤，影响摹拟，晦涩险深，破碎难读”云云。其意盖为李梦阳发，可以见其趋向矣。至于《古今仕学辨》之类，参以排偶，不古不今，则编次者失於删汰，转为作者累耳。其《无用闲谈》多深切著明之语。《论文》、《论诗》，亦各有确见。王士祯《池北偶谈》尝摘其误以五代王祚事为彭时事，其说良是。他如论扬雄事亦失当，然要不害其大旨。诗格颇近李东阳，而深以何孟春等注《东阳乐府》称其过於李、杜为非。盖讥誉者之溢量，非排击东阳也。此集旧与马中锡《东田集》合刊，然学问笔力皆胜中锡，故今摘录《绪集》，而《中锡集》则存其目焉。</p>
<p>△《王文成全书》・三十八卷（浙江巡抚采进本）</p>
<p>明王守仁撰。守仁有《阳明乡约法》，已著录。是书首编《语录》三卷为《传习录》，附以朱子晚年定论。乃守仁在时，其门人徐爱所辑，而钱德洪删订之者。次《文录》五卷，皆杂文。《别录》十卷，为奏疏、公移之类。《外集》七卷，为诗及杂文。《续编》六卷，则《文录》所遗，搜辑续刊者。皆守仁殁後，德洪所编次。後附以《年谱》五卷、《世德记》二卷，亦德洪与王畿等所纂集也。其初本各自为书。隆庆壬申，御史新建谢廷杰巡按浙江，始合梓以传，仿《朱子全书》之例以名之。盖当时以学术宗守仁，故其推尊之如此。守仁勋业气节，卓然见诸施行。而为文博大昌达，诗亦秀逸有致。不独事功可称，其文章自足传世也。此书明末版佚，多有选辑别本以行者，然皆阙略，不及是编之详备焉。</p>
<p>△《双溪集》・八卷（浙江朱彝尊家曝书亭藏本）</p>
<p>明杭淮撰。淮字东卿，宜兴人。弘治乙未进士。官至南京总督粮储右副都御史。与兄济并负诗名。与李梦阳、徐祯卿、王守仁、陆深诸人递相唱和。其诗格清体健，在弘治、正德之际不高谈古调，亦不沿袭陈言，颇谐中道。此本乃其弟洵所编，为朱彝尊曝书亭旧藏。卷末有彝尊手题两行，称“康熙辛巳九月十九日，竹屠先硕烈还，选入《诗综》一十四首”。各诗内亦多圈点甲乙之处，盖其辑《明诗综》时所评骘。今《诗综》本内所录淮诗篇数，并与自记相同。中如《打牛坪诗》第三联，原本作“碧障自闵”，而彝尊改作“蔓草自春生”；《王思槐过访诗》第三联，原本作“野竹过墙初挺秀”，而彝尊改作“挺拔”，亦间有所点定，皆较原本为善。且称“其诗遒炼如茧丝，抽自梭肠，似涩而有条理。五言尤擅场”，持论亦属允惬云。</p>
<p>△《对山集》・十卷（湖北巡抚采进本）</p>
<p>明康海撰。海有《武功县志》，已著录。其诗文集自明以来凡四刻。一为张太微所选，一为王世懋所选，互有去取。国朝康熙中，其里人马氏始裒其全集刻之江宁。此本乃乾隆辛巳其里人编修孙景烈以所藏张太微本又加刊削而刻之。海以救李梦阳故，失身刘瑾。瑾败，坐废。遂放浪自恣，徵歌选妓，於文章不复精思，诗尤颓纵。《王世懋序》称其五七言古律多率意之作，又慕少陵直摅胸臆，或同时人名号爵里，韵至便押，不丽於雅。《朱孟震序》述李维桢之言，亦称张太微本武夫燕石，间列错陈。故马氏所增刊，颇伤芜杂。景烈此本虽晚出，而去取谨严，於诗汰之尤力，较诸本特为完善，已足尽海所长矣。明人论海集者是非不一，要以俞汝成“文过於诗”语为不易之评。其《拟廷臣论宁夏事状》及《铸钱论》诸篇，尤颇切时弊。崔铣、吕冉皆以司马迁比之，诚为太过。然其逸气往来，胰蛔砸欤固在李梦阳等割剥秦汉者上也。</p>
<p>△《柏斋集》・十一卷（河南巡抚采进本）</p>
<p>明何瑭撰。瑭有《医学管见》，已著录。瑭笃行励志，其论学一以格致为宗。集中《送湛若水序》，谓“甘泉以存心为主，予以格物致知为先。非存心固无以为格致之本。物格知至，则心之体用益备”。其生平得力在此。故当时东南学者多宗王守仁良知之说，而瑭独以躬行为本，不以讲学自名。然论其笃实，乃在讲学诸家上。至如《均徭》、《均粮》、《论兵》诸篇，究心世务，皆能深中时弊，尤非空谈三代，迂疏无用者比。虽其文体朴质，不斤斤於格律法度之间，而有体有用，不支不蔓，与雕章绘句之学固又当别论矣。集凡文十卷、诗一卷，为嘉靖己酉郑王所刻。郑世子载鲇，即瑭之甥。其律数之学，皆受之於瑭者也。</p>
<p>△《竹涧集》・八卷、《竹涧奏议》・四卷（浙江汪汝栗家藏本）</p>
<p>明潘希曾撰。希曾字仲鲁，金华人，弘治壬戌进士，官至兵部左侍郎。是集为嘉靖末长洲黄省曾所校。首载诗四卷，次杂文四卷，次奏议四卷，而以墓志、小传之类附录於末。核其卷数，与《千顷堂书目》所载相符，盖犹旧本也。希曾官兵科给事中时，奏夺太监汪直义男官爵。复因灾异陈八事，皆直指近亻幸，无所避忌。及奉使湖广、贵州，计处边储，又以不赂刘瑾，矫旨下狱，拷讯除名。瑾诛，起官，复抗疏争太素殿、天鹅房诸役，俱著直声。今观集中章奏，语皆剀切真挚，不为粉饰而深中事理，不愧其名。其平时虽不以文章著，而直抒胸臆，沛然有馀，亦其刚正之气有不可掩遏者欤。又希曾治河，绩最著。《小传》称其别有《治河录》，今已不传。然集中条议修筑诸疏，措置规模，犹见一二。是尤切於实用之文，足以资後来考证者矣。</p>
<p>△《大复集》・三十八卷（两淮马裕家藏本）</p>
<p>明何景明撰。景明有《雍大记》，已著录。是集凡赋三卷、诗二十六卷、文九卷，传志、行状之属附录於末。王廷相、康海、唐龙、王世贞各为之序。正、嘉之间，景明与李梦阳俱倡为复古之学，天下翕然从之，文体一变。然二人天分各殊，取径稍异。故集中与梦阳论诗诸书，反覆诘难，然两不相下。平心而论，摹拟蹊径，二人之所短略同。至梦阳雄迈之气与景明谐雅之音亦各有所长。正不妨离之双美，不必更分左右袒也。景明於七言古体深崇四杰转韵之格，见所作《明月篇序》中。王士祯《论诗》绝句有曰：“接迹风人明月篇，何郎妙悟本从天。王杨卢骆当时体，莫逐刀圭误後贤”，乃颇不以景明为然。其实七言肇自汉氏，率乏长篇。魏文帝《燕歌行》以後，始自为音节。鲍照《行路难》始别成变调。继而作者实不多逢。至永明以还，蝉联换韵，宛转抑扬，规模始就。故初唐以至长庆，多从其格。即杜甫诸歌行，鱼龙百变，不可端倪，而《洗兵马》、《高都护》、《骢马行》等篇，亦不废此一体。士祯所论，以防浮艳涂饰之弊则可，必以景明之论足误後人，则不免於惩羹而吹齑矣。</p>
<p>△《洹词》・十二卷（副都御史黄登贤家藏本）</p>
<p>明崔铣撰。铣有《读易馀言》，已著录。是集题曰《洹词》，以铣家安阳，境有洹水故也。一卷、二卷曰《馆集》，三卷曰《退集》，四卷曰《雍集》，五卷至十卷曰《休集》，十一卷、十二卷曰《三仕集》。皆编年排次，不分体裁，杂著笔记亦参错於其间。铣力排王守仁之学，谓其不当舍良能而谈良知。故持论行己，一归笃实。其争大礼，劾张璁、桂萼，风节表表，亦不愧其言。所作《政议》十篇，准今酌古，无儒生迂阔之习。他若《漫记》十条，可以补《宋史》之未备。《讹传》两则，可以靖明代之浮言。而《岳飞论》一篇，称飞之急宜奉诏班师，尤识大体。盖不以文章著，而文章自可传也。第十一卷中有《严嵩钤山堂集序》，似涉南园作记之疑。然嵩集载此序，题嘉靖己亥。据《明史・嵩传》，是时方为礼部尚书，未操国柄，尚无由预识其奸。是犹司马光之於王安石，非陆游之於韩胄矣。</p>
<p>△《庄渠遗书》・十二卷（山东巡抚采进本）</p>
<p>明魏校撰。校有《周礼沿革传》，已著录。校欲行周礼於後世，其说颇为迂阔。所著《六书精蕴》，欲以古篆改小篆。而所列古篆，又多杜撰，尤为纰缪。然校见闻较博，学术亦醇。故是集文律谨严，不失雅正。考据亦具有根柢，无忝於儒者之言。其御札《问经义》诸条，亦多精确。惟《郊祀论》一篇，谓见於经者独有南郊无北郊，而以社当地胖祭。不知大司乐方丘之文与圜丘相对，圜丘为郊天，方丘为祭地可知。未闻祭社於泽中之方丘，且於夏日之至也。又《祭法》瘗埋於泰折，祭地也，与燔柴於泰坛祭天之文相对，皆北郊祭地之显证。校乃引《周礼》阴祀用黝牲，驳《祭法》祭地用も犊为附会。不知《周礼》、《礼记》不能强合，先儒辨之甚明，无庸横相牵合，自生纠结也。</p>
<p>△《俨山集》・一百卷、《续集》・十卷（兵部侍郎纪昀家藏本）</p>
<p>明陆深撰。深有《南巡日录》，已著录。是集有费き、徐阶二《序》，文徵明《後序》。《续集》前有《唐锦序》，後有《陆师道跋》。皆其子楫所编。《锦序》及《师道跋》并称尚有《外集》四十卷，通此二集为一百五十卷。此本不载《外集》。盖《外集》皆其笔记、杂著，又自别行也。《明史・文苑传》称“深少与徐祯卿相切磨，为文章。又善书，仿李邕、赵孟ぽ。赏鉴博雅，为词臣冠”。《阶序》称深以经济自许。在翰林，在国子，数上书言事。督学於晋，参藩於楚，旬宣於蜀，则皆有功德於其士民。而惜其独以文章见。《き序》亦称其以剀切不谀忤宰臣，左迁以後，略无感时愤俗之意，而举其《发教岩诗》、《峡江道中诗》证其无所怨尤。今观其集，虽篇章繁富，而大抵根柢学问，切近事理，非徒斗靡夸多。当正、嘉之间，七子之派盛行。而独以和平典雅为宗，毅然不失其故步，抑亦可谓有守者矣。</p>
<p>△《迪功集》・六卷、附《谈艺录》・一卷（两淮盐政采进本）</p>
<p>明徐祯卿撰。祯卿有《翦胜野闻》，已著录。其平生论诗宗旨，见於《谈艺录》及《与李梦阳第一书》。如云“古诗三百，可以博其源。遗篇十九，可以约其趣。乐府雄高，可以励其气。《离骚》深永，可以裨其思。然後法经而植旨，绳古以崇辞。或未尽臻其奥，吾亦罕见其失也”。又云“绳汉之武，其流也犹至於魏；宗晋之体，其弊也不可以悉据”。其所谈仍北地摹古之门径。特梦阳才雄而气盛，故枵张其词。祯卿虑淡而思深，故密运以意。当时不能与梦阳争先，日久论定，亦不与梦阳俱废，盖以此也。王士祯《居易录》称黄庭坚自定其诗为《精华录》，仅三百首。祯卿自定《迪功集》亦三百首。此本凡乐府四十四首、赠答诗十六首、游览诗二十五首、送别诗四十首、寄忆诗二十一首、咏怀诗十二首、题咏诗二十一首、哀挽诗三首，共一百八十二首，不足三百之数。而五卷以下则为杂文二十四篇，题正德庚辰刊。前有李梦阳、顾《序》，并称六卷，当是原本。不知何以与士祯所言不符，岂士祯所见别有一本欤。毛先舒《诗辨坻》曰：“昌稀兜瞎集》外，复有《徐迪功外集》，皇甫子安为序而刻之者。又有《徐氏别稿》五集，曰《鹦鹉编》、《焦桐集》、《花间集》、《野兴集》、《自惭集》。”又曰：“《迪功集》是所自选，风骨最高。《外集》殊复奕奕。《焦桐》多近体，最疵。《鹦鹉》多学六朝，间杂晚唐，有《竹枝》、《杨柳》之韵。《花间》‘文章江左家家玉，烟月扬州树树花’，於诗为小乘，入词亦苦於不称。他如‘花间打散双蝴蝶，飞过墙儿又作团’。《咏柳花诗》云‘转眼东风有遗恨，井泥流水是前程’，便是词家情语之最”云云。今不尽可见矣。</p>
<p>△《郑少谷集》・二十五卷（福建巡抚采进本）</p>
<p>明郑善夫撰。善夫有《经世要录》，已著录。其诗规模杜甫，多忧时感事之作。林贞恒《福州志》病其时非天宝，地远拾遗，为无病而呻吟。然武宗时奄竖内讧，盗贼外作，诗人蒿目，未可谓之无因。王世懋《艺圃撷馀》曰：“闽人家能亻占毕，而不甚工诗。国初林鸿、高廷礼、唐泰辈皆称能诗，号闽南十才子。然出杨、徐下远甚，无论季迪。其後气骨がが，差堪旗鼓中原者，仅一郑善夫耳。其诗虽多摹杜，犹是边、徐、薛、王之亚”云云。斯言持其平矣。善夫《论诗》五言云：“大哉杜少陵，苦心良在斯。末流但叫噪，古意漫莫知。凤鸟空中鸣，众禽反见嗤。”观其抒论，知其不谐於俗也。</p>
<p>△《太白山人漫稿》・八卷（浙江孙仰曾家藏本）</p>
<p>明孙一元撰。一元字太初，自称秦人。或传为安化王孙。王世贞《题一元墓诗》曰：“死不必孙与子，生不必父与祖。突作凭陵千古人，依然寂寞一А土。”盖其踪迹诡异，当时即莫之详也。尝栖太白之巅，故称太白山人。又尝西入华，南入衡，东登岳，又南入吴，与刘麟、吴充、陆昆、龙霓称“苕溪五隐”。晚而就婚施氏，遂卒於吴兴。麟为文以表其墓。事迹具《明史・隐逸传》。一元才地超轶，其诗排凌厉，往往多悲壮激越之音。《静志居诗话》谓其瓣香在黄庭坚，体格固略相近。然庭坚之诗，沉思研练而入之，故蟠泪惹恐势多。一元之诗，轩豁披露而出之，故淋漓豪宕之气盛。其意境亦小殊也。《明史・艺文志》载一元《太白山人稿》五卷。此本为崇祯中湖州周伯仁所刻，凡八卷。盖据吴兴张氏本及阳湖本而合辑之。目录於八卷之末尚标有补遗若千首，而卷内无之。岂当时有志搜访而未得欤。闵元衢《欧馀漫录》载一元逸诗有《送许相卿诗》一首，见许氏谱；《题王伯雨园亭》二首，见《乌青镇志》；《和吴甘泉》四首，《重游》一首，《君马黄》一首，见真迹；《饮马长城窟》一首，见卢志匪录。续於纪宣符家得十四首。又称鲍稚录矣衅涫，抄约千馀首。而梁清远《雕邱杂志》亦称所藏一元墨迹，有《送别李远繁鄙鲜》，风调极高，不知《漫稿》何以不载。则其散佚已多矣。</p>
<p>△《苑洛集》・二十二卷（副都御史黄登贤家藏本）</p>
<p>明韩邦奇撰。邦奇有《易学启蒙意见》，已著录。是集凡序二卷、记一卷、志铭三卷、表一卷、传一卷、策问一卷、诗二卷、词一卷、奏议五卷、《见闻考随录》五卷。乃嘉靖末所刊，汾阳孔天允为之序。当正、嘉之际，北地、信阳方用其学提唱海内。邦奇独不相附和，以著书馀事，发为文章。不必沾沾求合於古人，而记问淹通，凡天官、地理、律吕、数术、兵法之属无不博览精思，得其要领。故其徵引之富，议论之核，一一具有根柢，不同缀拾浮华。至《见闻考随录》所纪朝廷典故，颇为详备。其间如讥于谦不能匡正之失，及辨张采阿附刘瑾之事，虽不免小有偏驳，而叙次明晰，可资考据。其他辨论经义，阐发易数，更多精确可传。盖有本之学，虽琐闻杂记，亦与空谈者异也。</p>
<p>△《东洲初稿》・十四卷（浙江巡抚采进本）</p>
<p>明夏良胜撰。良胜有《中庸衍义》，已著录。《明史》本传称良胜除名以後，辑其部中章奏，名曰《铨司存稿》，凡议礼诸疏俱在。今已不传。此其诗文集也。前七卷为杂文，第八卷为诗，第九卷为《考定皇极指掌诸图》，第十卷为《天文便览》，自十一卷以下皆题曰《仕止随录》，十一、十二两卷杂录谏南巡下狱疏奏诗文及同时诸人投赠申救之作，十三、十四两卷杂录家居诗文。自十三卷以前皆题门人滇池罗江编，十四卷则题门人锺陵江治续编。《明史・艺文志》载《东洲稿》十二卷，诗八卷，与此本卷帙互异。然此本题曰《初稿》，刻於正德十五年。其嘉靖以後诸作，咸未之及。史所载者，殆其全集之卷数欤。良胜两以直谏谪，风节凛然。其诗文无意求工，而皆岳岳有直气。虽不以词藻著名，要非雕章绘句之士所可同日语也。 






</p></div>
  <div class="adBottom">
    <script src="../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='215934.html' class='pagedaohang'>【上一篇】<i>:卷一百七十二・集部二十五○别集类二十五</i></a></span><span class="tomenu"><a href="sikuquanshuzongmutiyao.html" title="四库全书总目提要" class="returnIndex">【回目录】</a>
</span><span class="toup1"><a href='215932.html' class='pagedaohang'>【下一篇】<i>：卷一百七十・集部二十三○别集类二十三</i></a></span></div>
  <div class="adBottom">
    <script src="../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../js/foot.js" type="text/javascript"></script>

</body>
</html>
