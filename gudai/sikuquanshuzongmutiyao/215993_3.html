<?xml version="1.0" encoding="gb2312"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=gb2312" />
<title>四库全书总目提要_卷一百十一・子部二十一○术数类存目二</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<script src="/js/dm.js" type="text/javascript"></script>
<link href="/css/wap2011.css" rel="stylesheet" type="text/css" />
<script src="http://apps.bdimg.com/libs/jquery/2.1.4/jquery.min.js"></script>
</head>
<body class="body">
<div class="mtop"> <a href="/" class="mindex"><img src="/images/mindex.png" alt="回主页" /></a>
  <div class="mTitle"><a href="/" class="htitle1">天涯知识库</a> ・ <a href="/gudai/sikuquanshuzongmutiyao/">四库全书总目提要</a></i></div>
  <span class="mmenu" id="mmenu"><img src="/images/mmenu.png" alt="目录" /></span> </div>
<div class="mnav" id="mnav"> <a href="/" targent="_blank">首页</a> <a href="/zuowen/" targent="_blank">作文</a> <a href="/gudai/" targent="_blank">古代文学</a> <a href="/jiankangbaojian/" targent="_blank">健康保健</a> <a href="/jiankangyinshi/" targent="_blank">健康饮食</a> <a href="/xiandai/" targent="_blank">现代小说</a> <a href="/gushihui/" targent="_blank">故事会</a> <a href="/waiguo/" targent="_blank">外国文学</a> <a href="/shenghuochangshi/" targent="_blank">生活常识</a> <a href="/meirongyangsheng/" targent="_blank">美容知识</a> <a href="/lishigushi/" targent="_blank">历史故事</a> <a href="/wangluoxiaoshuo/" targent="_blank">网络小说</a> <a href="/juqingjianjie/" targent="_blank">剧情简介</a> <a href="/wangmingdaquan/" targent="_blank">网名大全</a> <a href="/shuoshuo/" targent="_blank">说说大全</a> <a href="/caipudaquan/" targent="_blank">菜谱大全</a>  </div>
<div class="search searchtop">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01 content02">
  <script src="/js/pic.js" type="text/javascript"></script>
</div>
<div class="daohang"><strong>位置:</strong><a href='http://3g.sbkk8.com/'></a> > <a href='/gudai/'>古代文学</a> > <a href='/gudai/sikuquanshuzongmutiyao/'>四库全书总目提要</a> > </div>
<div class="kind">
  <h1 class="h11">卷一百十一・子部二十一○术数类存目二</h1>
</div>
<div class="articleContent"> <p>





△《汉原陵秘葬经》・十卷（永乐大典本）</p>
<p>不著撰人名氏。前有自序，称昔因遇楼敬先生，传阴阳书三本，其用甚验。直指休咎之理，出生入死。遁甲之法，乾兑坎离迁宅之法，辨年月日时加临运式。余因暇日，述斯文五十四章，分为十卷，备陈奥旨。立冢安坟，择地斩草，冢穴高深，丧庭门陌，碑碣旒牛无不备矣云云。盖术家所依托，所云楼敬先生，岂假名於娄敬，而其姓误加木旁欤？</p>
<p>△《葬经》・一卷（两江总督采进本）</p>
<p>题云《青乌先生葬经》，大金丞相兀钦仄注。考青乌子名见《晋书・郭璞传》。《唐志》有《青乌子》三卷，已不知为真古书否。此本文义浅近，经与注如出一手，殆又後人所依托矣。郭璞《葬书》引经曰者若干条，皆见於此本，然字句颇有异同。盖作伪者猎取璞书以自证，而又稍易其文以泯剽袭之迹耳。未可据为符验也。</p>
<p>△《天机素书》・四卷（通行本）</p>
<p>旧本题唐邱延翰撰。延翰字翼之，闻喜人。《通志・艺文略》载延翰《玉函经》一卷，《黄囊大卦诀》一卷，无此书名。惟《堪舆类纂》载宋吴景鸾进《阴阳天机书序》云，唐开元中，河东星气有异，朝廷患之，遣使断其山。究其实，则邱延翰所作之山也。捕之弗得，诏原其罪。乃诣阙进师授《天机书》，并自撰《理气心印》三卷。元宗赐之爵，以玉函藏其书内廷，禁勿传。唐末兵乱，曾求己、杨益於琼林库获《玉函》，发之得《天机书》，由是杨、曾之名始著。曾授陈抟，抟授景鸾父克诚，景鸾於庆历辛巳承诏进《天机》、《心印》二书，然则《玉函》、《天机》本一书而二名也。然其说颇诞，已不足为据。是书尤词旨猥鄙，不类唐以前书。二卷以下图说参半，所谓三仙讲、五虎讲诸图，冗复牵缀，皆无意义。大抵明代地师因景鸾之说所为，又非宋人相传之本矣。</p>
<p>△《内传天皇＜镇世神书》・三卷（浙江巡抚采进本）</p>
<p>旧本题《邱延翰正传》，杨筠松补义，吴景鸾解蒙。核检其文，实出伪托。其大例以天星二十八宿附於二十四山龙之下，以乾、坤、艮、巽为四厘极，配以К、罗、计、孛四星，以角亢、奎娄、斗牛、井鬼分为四候，不知其何所取义。案《青囊序》有先看金龙一语，後人以亢、牛、娄、鬼四星当之，原属臆解。是书又云四金不以方位言，专以在地之形，应在天之象。考星野见於《周礼》，其占候略见於《左传》。《唐书》载僧一行亦以山河两戒配列宿。然第就方舆大势言之，初非沾沾於一邱一壑，指其象某宿某垣也。杨、赖诸家间借天星以代干支字面，如亥曰紫微，兑曰少微之类，特欲变文以示深隐。後人误会其意，浸以天星立说，於是亥为贵龙，艮为富曜，踵讹袭谬，异说纷纶，遂至离方位而言星象，断非杨、赖之旧法，无论邱延翰也。</p>
<p>△《地理玉函纂要》・二卷（浙江巡抚采进本）</p>
<p>不著撰人名氏。案《玉函》之名，相传本於邱延翰书，然其书久已不传。是本托名《纂要》，设为诸图，杂以三合长生之说，末附黑囊经口诀、捉穴心印、造理赋数条。大抵剽取坊本伪书，随意窜入，不足据为定论也。</p>
<p>△《天玉经外传》・一卷、《四十八局图》・一卷（通行本）</p>
<p>旧本题宋吴克诚撰，其子景鸾续成之。一名《吴公教子书》。案克诚父子名氏，古籍无徵。惟术家相传，谓克诚德兴人，尝从学於陈抟。景鸾承其指授，庆历中应荐入都，授司天监正。以论牛头山山陵事下狱。遇赦後，佯狂削潇短烀盼靼栋注闵蕉础Ｖ纹匠酰遗书与女而终。女即虔ヘ张道明之妻，以其书授廖嬲咭病＝窆凼鞘椋大半剿袭《青囊催官》词句，而阴据《玉尺经》三合为本。如以寅午戌为火局，遂谓寅龙左旋属丙，右旋属丁。非但以木为火，违其本性，即论三合，丁火当生酉旺巳，墓丑正与寅午戌相反。又如因艮近寅，辛近戌，遂并以艮辛为火，坤乙为水，乾丁为木，巽癸为金，屈天干以就地支。溯流忘源，并失三合缘起之意。宋人议论尚无此派，断为明人赝作无疑。次卷《四十八局图》，即衍前说。李国木序云，传为嘉、隆间欧阳氏鸾笔所书。附以经验各图，如朱国祚、黄洪宪祖地之类，皆明万历时人，其伪托之迹尤显然也。</p>
<p>△《九星穴法》・四卷（通行本）</p>
<p>旧本题宋廖孀。地理家以杨、曾、廖、赖并称，而媸槎镭不传，故诸家著录，皆无其目。是书莫知所自来，盖依托也。其法专以九星辨穴体。所谓九星者，太阳、太阴、金水、紫气、天财、凹脑、双脑、平脑三体，合天罡燥火为九。其中又分正体、开口、悬乳、弓脚、双臂、单股、侧脑、没骨、平面为九等，各系以图与说，已不免强无定之形以就一定之格。至其双臂太阴一条云，若两臂太尖，名夹刃，主杀人至毒，须人力锄去尖头，使令圆净，则变凶为吉。是人不受气於地，地转受形於人矣。但择一吉地之图，依其高下而培筑产刂削之，固不难尺寸悉符，曲折相肖也，然有是理欤？</p>
<p>△《玉尺经》・四卷（通行本）</p>
<p>旧本题元刘秉忠撰，明刘基注。秉忠初名侃，字仲晦，其先瑞州人。曾祖官邢州，因徙家焉。少补邢台节度府令史，旋弃去。隐武安山中，从浮屠法，更名子聪。世祖在潜邸，僧海阊与入见，大悦之，留赞大计，人称聪书记。及世祖即位，始创议建国号，规模制作，皆所草定。至元元年，拜光禄大夫、太保，参预中书省事，更赐今名。十一年卒，赠太傅赵国公。谥文贞，後改谥文正，追封常山王。事迹具《元史》本传。基有《清类天文分野》之书，已著录。秉忠精於阴阳术数，世祖称其占事知来，若合符契。尝相地建上都於龙冈，又建大都城，其规制皆秉忠所定。顾史不载其著有是书，《永乐大典》备收元以前地理之书，亦无是编，明嘉、隆以前人语地学者皆未尝引及。知其晚出，特依托於秉忠。基注中有贵州北界之语。贵州在元季为顺元宣慰司，明初改贵州宣慰司，永乐间始置贵州布政司。基当太祖时，何由与广东隳喜⒊疲是注之伪托，亦不问可知。其书言万山起自昆仑，其入中华分五岳者为艮震巽三条。又云，黄河界而西北丑艮行龙，长江限而东南巽辰起祖。不知黄河自西北而东南，依形家言，当云乾亥行龙。长江自西南而东北，依形家言，当云坤申起祖。盖承上文而自忘其谬。又以金临火为自焚，木入金为绝命，离龙见兑坎为自废，震龙见离兑为伤劫。不知山川蟠郁，千里百里，初无定形。必如所云自起祖以至落脉，兑不可以入离，离不可以趋兑，将褒斜之谷不可以入终南，九华之峰不可以趋锺阜。拘而鲜通，莫此为甚。其论向篇，谓龙穴之善恶从水，而以生旺三合为主，是转以峦头之形势，系於水口之吉凶。舍本齐末，益复支离。自此书盛行，江南地学，率皆以三合为正宗，趋生趋旺，从向从龙，纠纷不已。盖三吴泽国，言水口则易於傅会，是以辗转相承，末流益炽。国朝华亭蒋平阶作《地理辨正》，始攻之甚力。虽平阶欲尽变理气家言，未免过当。然谓其窃杨、赖两家龙分顺逆、砂辨、贵贱之绪论，参以臆说，词虽澜翻，意实肤浅。平阶所纠，要不得谓之吹索也。</p>
<p>△《披肝露胆经》・一卷（通行本）</p>
<p>旧题明刘基撰。《明史・艺文志》亦载有其目。然观书中所分龙诀、穴情两篇，大半剽刂《撼龙》、《葬法》诸书。砂诀、水诀歌亦皆浅俗，如笔架科名应有分，满床牙笏世为官等句，基必不若是之陋。後附南北平阳论数条，则李国木杂取他家之书附入者，尤为伪桑殆嫁名於基者也。</p>
<p>△《地理大全一集》・三十卷、《二集》・二十五卷（通行本）</p>
<p>明李国木撰。国木字乔伯，汉阳人。是书一集之一卷、二卷为郭璞《葬经》，三卷至六卷为唐邱延翰《天机素书》，七卷至十卷为杨筠松《撼龙经》、《疑龙经》、《葬法倒杖》，十一卷至十四卷为宋廖妗毒判茄ǚā罚十五卷为蔡元定《发微论》，十六卷为明刘基《披肝露胆经》，十七至三十卷为《搜元旷览》。称《Т庵汇古》者，国木自撰也。二集一卷为唐曾文<辶山>《青囊序》，二卷为杨筠松《青囊奥语》，三卷至六卷为杨筠《松天玉经》内传外编，七卷至十一卷为元刘秉忠《玉尺经》，附Т庵《原经图说》，十二卷至十四卷为宋赖文俊《催官篇》，附Т庵《理气穴法》，十五、十六卷为宋吴克诚《天玉外传四十八局图说》，十七卷至二十五卷为《索隐元宗》，亦国木自撰。是书凡例，一集专论峦头，二集专论理气，以多为富，真伪错糅。又国木自撰附图附说者居其半，陈因泛衍，绝无取裁。如《玉尺经》向称刘秉忠著，已成一帙，幸得伯温先生原本，与予注若出一揆，因为补其阙遗，仍附图说。乃知所谓刘注即国木假为之，以欺世也。每卷首率题李某删定，是即其所集诸家之书亦已多所窜改矣。</p>
<p>△《地理总括》・三卷（浙江巡抚采进本）</p>
<p>明罗珏撰。珏字世美，鄱阳人。是书刻於万历二年。前二卷以二十四山分阴阳局，龙穴、砂水各为之图，又及造命、分金、躔度诸法。珏自序专为理气而设。顾杨、曾二氏之论理气，词约义丰，随地通变，赖氏虽分龙穴、砂水为四，亦撮举一二确凿可据者为言，珏乃定为格式，某龙某方为吉，某方为凶，二十四山执一不化。不知山川赋形，卦气消息，万有不齐。用意虽勤，可谓不善学古者矣。其第三卷为平原三法，附以诸家杂论。三法者，一曰特生墩阜，二曰眠亘形局，三曰翦水裁局，不著其所自来。案叶泰《平阳全书》三法後有嘉靖时汪标跋，称此书出自幕讲僧秘传。今观其墩阜图内所载龙虎朝应，率皆板法。眠亘图有灵蛇抢蛤，老蚌吐珠等名，亦多臆造，未必出幕讲之手。惟杂论内所引杨筠松之《遍地钤》，如水边花发水中红，窗外月明窗内白之句，寓言气感，颇具名理。惜又杂以他说，如海角经青龙，六合宜高大，白虎蛇莫起峰之类，仍不离乎庸术也。</p>
<p>△《罗经顶门针》・二卷（内府藏本）</p>
<p>明徐之镆撰。之镆，建阳人。万历中诸生。是书专论指南针法，以当时堪舆家罗经之制，仅主二十四向，而略先天十二支之位为非，因著论详辨，复绘之为图，分三十三层，各有详说。後附图解一卷，则其门人朱之相所作也。</p>
<p>△《堪舆类纂人天共宝》・十二卷（安徽巡抚采进本）</p>
<p>明黄慎撰。慎字仲修，海阳人。其书刊於崇祯癸酉。分经、传、论、状、书、记、篇、说、诗、赋、歌、诀、问答、杂录、辨、断穴法、葬法、序、表二十目。大抵割裂旧书，分门编次，舛错纷淆，漫无持择。如何溥《灵城精义》一书，因无门可归，改曰《论气正诀》，入之诀类，他可知矣。</p>
<p>△《罗经消纳正宗》・二卷（两淮盐政采进本）</p>
<p>明沈钭。钍寄┪聪辍Ｊ鞘榍胺制呤二龙，用纳音五行以断消纳得气及消纳失气为一卷。次分六十龙，参取星度三百六十五及三奇、八门、官贵、禄马、刑伤、克杀为一卷。其门人史自成序，称廖娴醚铙匏伞⒃文<辶山>、曾求己、吴颖、吴景鸾相传之术，以授丁应星，应星授谭某，谭授吴舜举，舜举授刘师文，师文授余芝孙，芝孙授黄仲理，仲理授程义刚，义刚授刘时辉，时辉授刘应奇，应奇授顾乃德，乃德授何震儒，震儒授睢／罟阊萃季郑口授是书。自来论罗经者二家，一主八卦九宫，所谓气从八方是也。一主十二地支，一支五干，重而六十，名胎骨六十龙，又名透地六十龙，以之定格。来龙入首，於两支接缝间，空去癸甲壬乙之界，成七十二，名穿山七十二龙，以之立向收水。而皆取纳音五行，六十纳音起於金，故曰分金。然如以六十为得，则空其十二支接缝以成七十二者非矣。如以七十二为得，则干支强排以成六十者非矣。况言六十龙又有二，一则甲子起壬初，从卦不从支，而为平分六十龙。一则甲子起壬之半，从支不从卦，而为胎骨六十龙。说愈岐而愈谬，徒足滋惑而已。</p>
<p>△《寸金穴法》・二卷（浙江巡抚采进本）</p>
<p>不著撰人名氏。其书以俗本廖妗毒判茄ǚā肺宗。谓穴法之外，当有异穴、怪穴，别为之图。所见盖又出於穴法九变之下。内一条云，汀州王氏墓，真武大坐形，龟蛇俱足，郭景纯为龟眼上下一穴，蛇眼上下一穴，子孙富贵不绝。其荒诞可知矣。</p>
<p>△《画晖肌贰ひ痪怼《撼龙经》・一卷（两淮盐政采进本）</p>
<p>国朝孙光{红}撰。光{红}字丹扶，馀姚人。顺治辛卯副榜贡生。官藁城县知县。其书托之杨筠松以授曾、刘诸人，实约取诸家之论气脉者，而附以己说。起原脉，终火担为目二十有四，题称第一图至二十四图。今惟动气一条有图有说，馀皆有说而无图，盖己佚缺。前载洪武六年刘基上画晖际瑁似依托所为。後附《撼龙经》一卷，题云余真如解，孙光{红}删补。其说与《画晖肌废啾砝铮二书皆专论龙脉，非游谈无根者比。然出於掇拾剿袭，不足名一家之言也。</p>
<p>△《定穴立向开门放水坟宅便览要诀》・四卷（浙江巡抚采进本）</p>
<p>国朝梅自实撰。自实字有源，宣城人。是书专以二十四山向用正五行，辨每年旺气节候。又以年遁方支论纳音生克，每山下各附《天符经》、《金精＜》、《天河转运》等书所定吉凶曰。又附阳宅开门放水诸诀於後。但详宜忌，并不著其所以然。盖术家钞辑之本，以备检阅者也。</p>
<p>△《山法全书》・十九卷（江苏周厚鲇家藏本）</p>
<p>国朝叶泰撰。泰字九升，婺源人。自序谓先辑《平阳全书》，复辑是编，皆裒集前人堪舆之说，而以己意评注之，亦间附以己作。大旨以杨筠松、吴景鸾二家为主，其论峦头阴阳，尤尊杨氏，而辟廖金精之说。其龙法论九星不取五星之说。其凡例谓山法流传既久，其正形正象俱葬去无遗，故曰有遗穴无遗龙。若言遣龙，惟奇形怪穴人所不能识，人所不敢下者耳。於今日而言山穴，舍奇怪无从也。斯亦非平易笃实之道矣。</p>
<p>○附录</p>
<p>△《尚书天地图说》・六卷（河南巡抚采进本）</p>
<p>国朝潘咸撰。咸有《易蓍图说》，已著录。是书虽借《尚书》为名，以尧典经文冠前五卷之首，以禹贡经文冠末一卷之首，而实则支离曼衍，自抒其说，与经义渺无所涉，而其说又皆自逞私臆。如，谓月食非地影所隔，谓阳全阴半，月之围径，当减日体之半。皆据理而谈，不知测算为何事。故新法、古法两不能通，图说弥多，纠牵弥甚。其地图以《山海经》所列诸名不分真妄，案四方四隅排比骈联，齐如布算。又以《水经注》所列诸名不分今古，屈曲钩贯，纷若乱丝。至所绘今之舆图，颠倒南北，易置东西者十之八九。至其天图之末，附以《罗经图说》，甲子纳音。地图之末，附以元刘秉忠《玉尺经》。盛谈相地之术，尤为不经，列之经部，实为不伦，故附存目於《术数类》焉。</p>
<p>──右“术数类”相宅相墓之属，十八部，一百三十二卷，附录一部，六卷，皆附《存目》。</p>
<p>△《九天玄女六壬课》・一卷（永乐大典本）</p>
<p>旧本题唐袁天纲撰。天纲事迹具《新唐书・方技传》。前有序文，不著名氏。称伏羲受河洛之秘而画卦，文王重之，孔子备之。後世卜筮者惟鬼谷子得其要妙，至唐太史天纲袁公得其要旨。今镂梓以广其传。末题大德十年丙午，盖元人所伪托也。</p>
<p>△《六壬军帐赋》・一卷（浙江范懋柱家天一阁藏本）</p>
<p>旧本题河南刘启明撰。不著时代。案《崇文总目》有刘启明《占候愀呈健芬痪恚《宋史・艺文志》有刘启明《闫测候赋》一卷，盖北宋以前人。是书见於焦摺毒籍志》、钱曾《读书敏求记》，所言临戎传式之法，以四时识神之雌雄，亦《玉帐经》之流。明人已刻入《六壬兵占》中，此其别行之本也。</p>
<p>△《河洛真数》・二卷（浙江范懋柱家天一阁藏本）</p>
<p>旧本题宋陈抟撰。抟事迹具《宋史・隐逸传》。其说以《易》之卦爻配合人生年月日时八字，以定休咎。前有抟自序，又有邵子序，词皆鄙倍，殆术士不学者所为。下卷载晋管辂述洛书篇，首曰，夫河龙负图者，非龙也，乃大龟也。又曰，羲皇画八卦，後有大挠明之。尤极谬陋，不足与之辨也。</p>
<p>△《邵子加一倍法》・一卷（浙江范懋柱家天一阁藏本）</p>
<p>不著撰人名氏。考《二程遗书》载邵子与程子言数，程子称只是加一倍法。盖指算数言之，非占验禄命之谓也。此书以六十甲子积数以卜贵贱吉凶，亦以加一倍法托之邵子，殊相矛盾。杨慎《丹铅录》曰：张横渠喜论命，因问康节疾，曰，先生推命否？康节曰，若天命，已知之矣。世俗所谓命，则不知也。康节之言如此。今世游食术人，妄造大定数、蠢子术托名康节，岂不厚诬前贤？则妄相假借，其来已久矣。</p>
<p>△《六壬心镜要》・三卷、《後集》・一卷（浙江巡抚采进本）</p>
<p>宋徐道符撰。道符自号无欲子，东海人。所著别有《六壬六经歌》一卷，今已亡佚，惟此书尚存。焦摺毒籍志》又作《六壬心鉴歌》，则字之讹也。自序谓取《神枢》、《灵辖》、《连珠式》、《花瓶记》、《元堂壁玉龙首雕科》诸书，遍求兴旨，攒略为歌。凡一百八十一篇，分成三卷。上卷九门，中卷十七门，皆论课象及一切日用事物占断。下卷十六门，皆军占。其杂占及十二神将论凡十三篇，别为後集。立说简该，使读者昭然易晓，在壬书中最为善本。今已全收入《六壬大全》中，故不更复录，而特存其目於此。</p>
<p>△《六壬毕法赋》・一卷（浙江郑大节家藏本）</p>
<p>宋凌福之撰。福之履贯未详。核其自序，盖理宗宝庆间人也。始徐道符作《六壬心镜》，建炎中又有邵彦和者著书，名曰《口鉴》，以阐明徐氏之说。後多为俗学所窜乱，福之因用彦和法作七言百句注释之，以成此书，融贯旧说，而缀以心得，独为精当。自序谓虽言词鄙拙，实决断之幽微，可为定论。世之言壬术者，多奉为秘钥。亦载《六壬大全》中，故与《心镜》并存目焉。</p>
<p>△《皇极大定动数得一论》・一卷（永乐大典本）</p>
<p>元吴正撰。正字大初，不知何许人。有大德庚子自序，称康节先生集成《大定论数》，不以示人。一日访隐者龚老於山间，见其孙方襁褓，曰此子神色凝重，将来可传吾学。即出袖中书以遗龚老。龚以授其孙，即所谓西峰先生也。先生讳端礼，尝鬻数於潭州城西，日才自给，便不复算。乃演为三十六类，以授石渠先生。石渠增为四十门，以授黄先生。後为白玉蟾得之，作《观物筌蹄》十论，以授蔡叔明。叔明传蔡习卿，习卿传傅君玉，君玉传许伯约，伯约以降，传者浸寂。余游方外，与野舟吴先生会於秋浦。先生名准，鄱江入。余就学其数，案图而索，间亦多验。旧稿无存，今再为是编，与同志者共讨论之。原始要终，意明词简，名之曰得一论，盖有取於天向一中分造化之义云尔。盖宋以後术数之家大抵托邵子以神其说。然邵伯温作《易学辨惑》，称邵子惟传王天悦、张子望二人，又皆早死。郑偾缘锰煸弥书，伯温尚斥其依托，此纷纷者何自来乎？</p>
<p>△《周易尚占》・三卷（兵部侍郎纪昀家藏本）</p>
<p>不著撰人名氏。前有大德丁未宝巴序，称为莹蟾子李清庵作。按元李之纯号清庵，又号莹蟾子，有《中和集》，别著录。则此书乃之纯撰也。其书分十八部，皆论易课断法，与今卜肆术相类。惟於六神之外兼论神煞吉凶，则与今稍别。案宝巴有《易体用》十卷，中分三书，其第三书为《周易尚占》三卷，书名卷数皆与此书相同，然世无传本。或因宝巴之序疑此即宝巴之佚书，则误甚矣。</p>
<p>△《玉灵聚义》・五卷（浙江巡抚采进本）</p>
<p>元陆森撰。森字茂林，平江路人。官阴阳教谕。是书前有延潭年森自序。又有天历二年刊书缘起，亦森所述，称申奉平江路阴阳司校正无差，及移准本路儒学训导考究，总管府指挥锓梓，则当日官刻之书也。所述皆龟卜之法。其曰玉灵者，案《史记・龟甏》，祝龟之词有玉灵夫子语，司马贞《索隐》谓尊神龟而玉之，其名当取此义也。第一卷全录徐坚《初学记》龟部故实诗文及对偶之句，第二卷全录《龟甏》，三卷以下乃及於图式诀法。词旨鄙俚，不出术家之习。其书久无刊版。此本传写颇脱误，证以《永乐大典》所载，全书卷首佚赵孟暄、骆天獭⒎跺ト序，卷三之末佚龟经秘诀三条，卷四佚自然清平一图，卷五之末佚推六神行法，配入五乡一章，自然卦颂一章，及所列十图，盖残阙之本。自孔子系《易》，极赞蓍德，而龟卜渐以不传。後世术家所用，皆别立名目，以意断制，非复古法，盖无足贵。今亦姑存其目，所佚诸条，不复采掇葺补焉。</p>
<p>△《六壬五变中黄经》・二卷（浙江巡抚采进本）</p>
<p>不著撰人名氏。中黄本道家之言，道藏有《太清中黄真经》二卷，亦名《胎藏论》，称九仙君撰，中黄真人注，共十八章，皆服К要诀。是书题嵩岳真人凝神子，与所称九仙君者不相合，盖术家窃道经之名以示神奇，与吐纳导引本无涉也。焦摺毒籍志》载有此书二卷，其来已久，故言六壬者多援以为证。今观其书，传写讹谬，注释亦多互异，殆後人已有所增损。书中自释巳身至疾病为正经，释盗贼至来意为後集，所释亦略无诠次。如释五行下先逃亡，次远行，次杂类，又次为求官，忽又间晴雨於婚姻、疾病之间，殊为丛杂。又如《六壬大全》所引，首载释十二将，而是卷无之。乃附贵人、太常、天空、白虎、玄武、阴后等七将之说於释官讼章，而叙次亦复颠倒。至卷末题释来意章，而所列乃青龙、蛇、朱雀、六合、勾陈、五将之说，与篇题殊不相应。盖必浅学者支离剽窃，从他书牵合成文，已非原本之旧矣。其五行章内谓本於《玄门宝鉴》一百六十卷，且谓今河中府龙门县有《宝鉴全书》。河中府为唐时之制，此殆旧本原文、变窜未尽者欤？</p>
<p>△《六壬开愎墼戮》・一卷（浙江范懋柱家天一阁藏本）</p>
<p>不著撰人名氏。考焦摺毒籍志》有蒋日新《开愎墼赂琛芬痪恚而《六壬大全》所引亦与此合，当即日新遗本。分为八门，始於元首，终於五福，凡六十五卦，占断简要，颇行於时。其文已全载入《六壬大全》中，今别存其目。</p>
<p>△《大六壬无惑钤》・一卷（浙江郑大节家藏本）</p>
<p>不著撰人名氏。考《宋史・艺文志》、马端临《经籍考》及焦摺毒籍志》，但载有《六壬课钤》一卷，或即以此书当之，其是否莫能详也。《六壬大全》所载《总钤》，具列六十甲子、七百二十课、三传名目，与此颇合，而此更益以断词四语，其大旨与课经集多相出入。</p>
<p>△《六壬行军指南》・（无卷数，浙江范懋柱家天一阁藏本）</p>
<p>不著撰人名氏。盖即《玉帐军占》之遗法。案课钤成局演三传，配以游都、鲁都，加十二将，以决军中攻守藏伏之用。每日为十二课，凡七百二十课局。条理分明，其意颇为周密。惟是兵之为用，情形万变，不可端倪，故恃成法者断不足以制胜，又岂能预占时刻，决以一定之吉凶？即以壬术而论，时将先锋，为一切神机所现，参以四时休旺之不同，固有同此课传神将而所验迥乎不一者。又况昼治夜治，神将悉殊，趋避益当有异，又安可为此刻舟以求剑乎？今是书所用惟游都、鲁都根於日干，不论节气及昼夜，而卷中注游鲁每局易一位，与自古军占之书独异，不知其何所据。依然从未有神煞不由年月日时而独视课局而移者，其为好事者臆撰无疑也。</p>
<p>△《奇门遁甲赋》・一卷（浙江范懋柱家天一阁藏本）</p>
<p>不著撰人名氏。考焦摺毒籍志》遁甲书七十二家，以赋名者宋邱觥短煲叶菁赘场芳霸弊俊抖菁鬃ㄕ鞲场范已。是编论奇门而不及於天乙，亦不主於用兵，殆非鲎恳疟尽Ｆ溆谄嬉欠煞之理，词意简明，尚不至於荒诡。末附以《烟波钓叟歌》，明程道昌皆已采入《遁甲演义》中。其赋中注释，则大抵江湖术士摭拾浮谈，无所阐发也。</p>
<p>△《六壬兵占》・二卷（编修励守谦家藏本）</p>
<p>不著编辑者名氏。凡六壬百炼金、六壬军帐赋、金凤歌、行军占异为一卷，其兵占自时事休咎至凯旋闻诏共五十篇为一卷。六壬非为用兵而作，而五行生克制化与夫王相死生之用理可相通，故兵家亦多取为占验。《唐志》有李靖《玉帐经》一卷，李筌《六壬大玉帐歌》十卷，彭门《玉帐歌》三卷，其馀若胡万顷《军鉴式》之类，不可胜数。然流传既久，大抵出自术士伪托，非其本真。《新唐书・李靖传》赞，谓世言靖精风角、鸟占、泫獭⒐滦橹术，故善用兵，是不然，特以临机果，料敌明，根於忠智而已。可谓知言。为将者苟能如靖之决策制胜，即一切游都、天目玉帐军占之说俱可存而不论，矧其出自後来之傅会者乎？是书为明人所刊，所采诸家，亦多未备。《兵占》末条称，太岁与太阴旺生大将年命，主後宫有暗助之力，其说尤为鄙谬矣。</p>
<p>△《皇极数》・三卷（永乐大典本）</p>
<p>不著撰人名氏。其说以八卦之数推人祸福吉凶。占子孙一条有云，此祖宗後代之数，先天不传之秘。司马温公得之於康节，康节子伯温又得之於司马公，从而流传。今得之者几希，予不得已而传之云云。牵及邵子，犹数学之惯技。牵及司马光，妄益甚矣。</p>
<p>△《皇极生成鬼经数》・一卷（永乐大典本）</p>
<p>不著撰人名氏。其法以手掌四指节起十二时，而以正节当生数为化星。一为贵，二为劫，三为文，依此推之，而参以甲子纳音，以断吉凶。世无传其术者，亦数学之横生支节者也。</p>
<p>△《九天玄妙课》・一卷（永乐大典本）</p>
<p>不著撰人名氏，专以先天八卦、後天八卦图推测吉凶。其祝辞有曰，一心虔请九天玄女帝君、伏羲、周公、一切演易先圣云云。鄙陋殊甚。考陶宗仪《辍耕录》曰：九天玄女课，其法折草一把，不计茎数多寡，两手随意分之，左手在上竖放，右手在下横放，以三除之，不及者为卦。一竖一横曰太阳，二竖一横曰灵通，二竖二横曰老君，二竖三横曰太吴，三竖一横曰洪石，三竖三横曰祥悖皆吉兆也。一竖二横曰太阴，一竖三横曰悬危三竖二横曰阴中，皆凶兆也。其法又与此不同。总之，术家所依托而已。</p>
<p>△《易占经纬》・四卷（江苏巡抚采进本）</p>
<p>明韩邦奇撰。邦奇有《易学启蒙意见》，已著录，兹编专阐卜筮之法，以三百八十四变为经，四千九十六变为纬。经者《易》之爻辞，纬取焦氏《易林》附之，占则一以孔子占变为主，盖言数而流於艺术者也。《经义考》载其门人王赐绂序略，而此本不录。别有济南金城序，殊不及原序之详。</p>
<p>△《签易》・一卷（浙江巡抚采进本）</p>
<p>明卢翰撰。翰有《易经中说》，已著录。是书以六十四卦加太极、两仪、四象、进退、离合、大小、远近，衍为七十九数，易蓍策而用竹签。每签有辞，又各赘以赞释，以拟《易林》、《太玄》、《玄包》、《潜虚》诸书，实则方技者流以钱代蓍之变法耳。虽依傍卦义，於经义邈无关也。前有张鹤鸣所撰翰小传及翰自序，又有嘉靖辛亥曹金序，万历己亥李右谏序，皆称许甚至。然至今术数之家未闻有用其法者，则无验可知矣。</p>
<p>△《周易悬镜》・十卷（浙江吴玉墀家藏本）</p>
<p>明喻有功撰。有功字若无，又字混初，高安人。其书专言轨策之数。序称其术出邵子，然别无证验，盖方技家依托也。大旨以《皇极经世》为宗，而杂及於後世占卜之法。虽有依傍卦爻立说者，然皆非经之本义。邵子之《易》，朱子已称为易外别传，此又别传之别传矣。末纂左氏传繇象，并郭氏洞林，皆主占验之学者也。卷首有甘士价序，称为七卷，而此书实十卷。其第九卷帝王经世甲子，内载至国朝康熙二十三年甲子，则当是後人有所增入，故卷数加多耳。</p>
<p>△《大易通变》・六卷（浙江巡抚采进本）</p>
<p>明乔中和撰。中和有《说易》，已著录。是书一名《焦氏易林补》。取焦赣《易林》删其词之重复者，而以己意补缀其阙，凡一千馀首。焦《易》四千九十六变，传世既久，字多讹误，如以怏为快，以羊为缶之类，宋黄伯思、薛季宣已极论之。然古书讹误，岂後人所可续貂！况焦氏之学虽所称源出孟喜者，施雠等力斥其诬，而占验无讹，要於易外别传。自有专门授受，非儒生研求卦画所可臆推。中和之术不闻出赣以上，乃竟刊补其文，殊昧於度德量力之义矣。其曰《大易通变》者，焦氏旧本有唐王俞序，称曰大易通变，故中和用以为名云。</p>
<p>△《易数总断》・（无卷数，两江总督采进本）</p>
<p>旧本题新安和玉山人程汝文撰。不著时代。详其版式纸色，盖明人书也。其书分一千八十局，立三奇、八门，而上方则附以易卦爻词。盖方技之家以六壬奇门假易义以立法，非易之本法也。</p>
<p>△《易冒》・十卷（江苏巡抚采进本）</p>
<p>国朝程良玉撰。良玉字元如，歙县人。是书所论，皆以钱代蓍之法。自序称五岁丧明，究心卜筮，初作筮类五十篇。康熙己卯适楚，遇枯匏老人，得其秘旨，因增定为九十章。然皆术家常论，无他妙旨。至家宅章以六爻兼断六亲荣枯得丧，如兄弟旺则劫财，父母旺则克子，官爻旺则灾病，其说胶固难通。所论鬼神、诸星两章，穿凿支离，尤无理解。婚姻章内不根五行生克，不究用神衰旺，惟据卦名之美恶而论，则更乖谬矣。</p>
<p>──右“术数类”占卜之属，二十四部六十二卷，内二部无卷数，皆附《存目》。</p>
<p>△《相掌金龟卦》・一卷（永乐大典本）</p>
<p>旧本题鬼谷子撰。其法用草一茎，五指各自尖量至穷坑，复自拇指比至中纹，逐一截断，排列成龟，用以推断其成格。左右手共图三十四，以格之全与不全判人祸福。盖俚俗猥鄙之谈，托之古人也。</p>
<p>△《贵贱定格三世相书》・一卷（永乐大典本）</p>
<p>旧本题鬼谷子撰。其法以十二辰分属贪狼、巨门、廉贞、武曲、破军、文曲、禄存，而各为之像。又冠带、临官、帝旺诸星亦有像，盖术数家之俚浅者也。</p>
<p>△《易衍》・二卷（永乐大典本）</p>
<p>旧本题汉东方朔撰。而其歌括皆作七言律诗，则伪妄不待辨也。其法推言禄命，以六十甲子值日，一日分十二时。如甲子日子时命如何，丑时命如何，盖今世所谓八字者，此书仅用其四。考唐李虚中《推禄命》，尚论日不论时，朔乃先论时乎？</p>
<p>△《贵贱定格五行相书》・一卷（永乐大典本）</p>
<p>旧本题唐袁天纲撰，盖依托也。其说谓春夏秋冬十二时各变移部位，而曰某时生居黄帝之头，某时生居黄帝之手，某时生居黄帝之足，怪妄殊甚。又一条记所相一云，正月生人，四月受胎。前生京西路来，曾舍牛一头入僧寺，今生衣食丰足云云。益诞谬不足诘矣。</p>
<p>△《五星要录》・（无卷数，浙江巡抚采进本）</p>
<p>不著撰人名氏。书中多载梁成大、乔行简、华岳、真德秀等星命，盖南宋人所辑也。其布宫推象，皆前代旧法。故危月兼得子宫，亢金具在辰位，此在当时，亦或有所验，而以今法例之，则全不可施用矣。书首有阙文。其星象赋一篇，铨述颇详，而奥义精言，阐发尚鲜。如二主临财主富，官福居垣主贵，此则星家所共见，何待缕陈。至其论时人星命，虽间有特见，而附会处亦复不少也。</p>
<p>△《康节内秘影》・一卷（永乐大典本）</p>
<p>旧本题宋邵子撰，亦依托也。其术以八卦之数定人贫富贵贱。後有总论一篇，杂引古今事而有张南轩北门视草，柳翠拜佛参禅云云。则南宋以後人作矣。</p>
<p>△《子平三命渊源注》・一卷（浙江范懋柱家天一阁藏本）</p>
<p>元李钦夫撰。书末题大德丁未孟冬朔日，长安道人李钦夫仁敬注解。前有泰定丙寅翰林编修官王瓒中序，称《子平三命渊源》，得造化之妙。自钱塘徐大升後，知此者鲜。五羊道人李钦夫取子平喜忌、继善二篇特加注解，括以歌诀，消息分明，脉络贯通云云。盖专以诠释徐子平之书者。其说视後来星家亦多相仿，无甚秘奥，原本附《寸金易鉴》后，今析出焉。</p>
<p>△《九宫八卦遁法秘书》・二卷（永乐大典本）</p>
<p>不著撰人名氏。其说以支干配天德贵人等星，推人休咎。盖以阴阳家神煞之说窜入禄命者也。</p>
<p>△《成数大定》・一卷（永乐大典本）</p>
<p>不著撰人名氏。其法以生人干支合八卦之数，推寿夭富贵贫贱。盖术士变幻之谈，以易数与禄命并为一法耳。</p>
<p>△《寸金易鉴》・（无卷数，浙江范懋柱家天一阁藏本）</p>
<p>首题西蜀易镜先生撰，不著姓名。後有洪武甲子跋语一则，称其书为日者松山得异人所授，世传类多舛讹，此本乃杨谦德补注，发明不少。谦德亦不知何许人也。书中以月令为提纲，案其四柱之五行，配其阴阳，取为用神，分官、财、印、煞、食神、伤官六格，察其生旺死绝，定其强弱贵贱，说理颇明，在术家为平正通达之本。然皆人所共知，别无精义也。</p>
<p>△《演禽图诀》・（无卷数，浙江范懋柱家天一阁藏本）</p>
<p>旧本题明刘基撰，《明史・艺文志》不载，亦近代所依托也。其书取二十八禽各为之图，先以四时忧喜进退。次隶六甲，定其取化吉凶，断人禄命。凡一切旬头、胎命、身宫、入门起例之说，概不之及。</p>
<p>△《古今识鉴》・四卷（浙江范懋柱家天一阁藏本）</p>
<p>明袁忠彻编。忠彻，鄞县人。父珙，字庭玉，号柳庄，精於相法，尝决成祖当有天下。及即位，擢官太常寺丞。忠彻传其父术，亦仕至尚宝少卿。《明史・方技传》附见珙传中。史称所著有《人相大成》，今未见。是编乃宣宗命采古来相人有验者裒为一书，至景泰二年始奏进。所录上自三皇，下迄明代，又自作象人赋一首附之。夫相术精微，心传神会，捃拾典故，仅得其粗。且其编次体例，颇嫌淆混。如以季友、老聃以上属之三代，以孔子、颜、曾而下系之列国，殊为强生分别。至宓羲蛇身人首，神农人身牛首诸说，纬书妄记，本属荒唐，亦并列之，尤失持择。若乃文君脸似芙蓉，眉如远山，亦入相法，则几於笑具矣。</p>
<p>△《范围数》・（无卷数，浙江范懋柱家天一阁藏本）</p>
<p>明赵迎撰。迎，巩县人。嘉靖丙戌进士。官南京工部主事。是书前有嘉靖壬辰自序，其法本之河洛，以干支配合先後天成数，推人禄命。相传以为出於陈抟。盖取甲己子午九、乙庚丑未八之数为先天，为范。天一生水，地六成之之数为後天，为围。故用《易》系辞范围天地之意以命名。起於一百一十一数，而极於二千三百五十四数。其起大小运流年悉如星平家例，盖又以图书之学窜入禄命者也。考元贾颢先有此法，集诸家论说为书，其文颇繁，今犹存《永乐大典》中。是书自图式至流年断诀，凡十五门。详其体例，盖即约贾书以成编耳。</p>
<p>△《百中经》・（无卷数，浙江巡抚采进本）</p>
<p>不著撰人名氏。考陈振孙《书录解题》有《信斋百中经》一卷，安庆府本，不著名氏。又《怡斋百中经》一卷，东阳术士曹东野撰。其述东野之言曰，今世言五星者，皆用唐显庆历。历法无虑十馀变，而《百中经》犹守旧，安得不差？於是用现行历推算云云。此书所列十一曜躔次，用宋之统天，开禧会天，元之授时四数为准，而其纪年至明嘉靖中。殆术者以次续补，转相沿用，而未改旧名欤？</p>
<p>△《吕氏摘金歌》・（无卷数，浙江范懋柱家天一阁藏本）</p>
<p>旧本但题吕氏撰，不著其名。其书论列五星，专以身主命主为重。案星命所系，以立命之宫所躔度为最，其次命主，其次度主，又其次身主。身主所以次於命度者，以凡人皆以月为身也。篇中於度主不甚重，未为得要。其立论间有可采者，《星平大成》诸书已多取之矣。</p>
<p>△《五曜源流》・二卷（浙江巡抚采进本）</p>
<p>不著撰人名氏。前有自序云，遇一老僧所传。盖术家依托之辞，不足信也。其书专论子平。曰五曜者，即指五行而言，非五星术也。其法以日干为主，推五行之衰旺宜忌。十干又以时分，断其休咎。持论颇平正，《三命通会》及《星平会海》诸书全录用之。</p>
<p>△《五星考》・三卷（浙江巡抚采进本）</p>
<p>不著撰人名氏。首言安命分宫之法，次及大小行限，次及吉凶星曜神煞，次论拱夹冲钓以及穷通寿天诸局，多列图说。观其义例，当出自明人之手。其中精当者，《星平会海》俱已采掇无遗。至於二十八宿，如女自属土，牛自属金，无可疑者。而此书於一宿之中五行互用，如角初度至三度以为属水，四度至八度以为属木，九度至十三度以为属金，他宿仿此，此则务为新奇而不当於理矣。且角止有十度，而演至十四度，他宫诸宿略同，亦不知其何所本也。</p>
<p>△《星平会海》・十卷（通行本）</p>
<p>不著撰人名氏。黄虞稷《千顷堂书目》载有其名，盖明人所编。前有自题，称武当山玉虚宫三逢甲子日金山人。如果甲子三逢，则年已一百八十矣，术家故为虚诞以惑人听，不足凭也。其书兼论子平五星，所撮取者不一家，而亦有合有不合。如加盘乔庙诸法，持论非不详密，而推衍家宗之，往往十失其九。且印行既久，模糊舛误，几不可句读，在坊本中又出《星平大成》之下矣。</p>
<p>──右“术数类”命书相书之属，十八部，二十九卷，内六部无卷数，皆附《存目》。</p>
<p>△《玄女经》・一卷（两江总督采进本）</p>
<p>旧本题云黄帝授三子《玄女经》，盖术数家依托所为。《隋书・经籍志》有《玄女式经要法》一卷，列之五行家。此书详於论嫁娶日辰，其发端以天一所在占日之吉凶，以天罡加临占与人期会，亦属五行家言，然无以证其即《玄女式经要法》否也。此本为毛晋所刻，字多脱误，殆不可读。</p>
<p>△《洪范政鉴》・十二卷（永乐大典本）</p>
<p>宋仁宗皇帝撰。前有御制序曰：宸宫馀暇，鹄朗芳，《洪范》之说，缅然可寻，而伏、郑所编，靡闻全录。前则歆、向作传，散布群篇；後则京、夏诸儒，衍释证兆。简牍广记，颠末弗齐。不有汇分，何从质信？亦尝取书林之奏，合日官之藏，参咨迩臣，覆究曩例。遂采五行六，前世察候最稽应者，次为十二卷，名曰《洪范政鉴》。若语非典要，过涉怪谲，则略而不载。若占有差别，互存考验，则析而详言。君人者承天子民，必逆知未萌，前虑诸慝，庶乎嗣祖宗之构，顺阴阳之构，故因题辞，兼以自励云云。《玉海》云，康定元年十一月丙辰，内出御制《洪范政鉴》十二卷示辅臣，即此本也。其书以五行分类，自春秋以迄历代事应，采摭颇详，盖亦古帝王敬畏修省之意。然圣人钦崇永保，无刻不然，不必遇变而始警。即上天垂戒，亦从无一定之格，不移尺寸。《洪范》庶徵，约举感应之理，亦大凡耳，汉儒推衍，条目愈繁。稽其所谈，率以某灾应某事，而不能先言某事当有某灾，故刘知几《史通・书志篇》曰，肇彰先觉，取验将来，言必有中，语无虚发。苟志之竹帛，谁曰不然。若乃前事已往，後来追证，课彼虚说，成此游词。多见其老生常谈，徒烦翰墨，又穿凿既甚，同异弥多。知几所谓董、京之说，前後相反。向、歆之解，父子不同。言无准的，事益烦费者，尤笃论也。虽仁宗令主，其书当存。而所言无裨於实政，今谨附存其目焉。</p>
<p>△《礼纬含文嘉》・三卷（浙江吴玉墀家藏本）</p>
<p>不著撰人名氏。目录後有题词曰，巳上天镜、地镜、人镜，皆万物变异，但有所疑，无不具载。此乃三才之书，共六十篇，易名《礼纬含文嘉》三卷。绍兴辛巳十一月二十九日，东南第三正将观察使张师禹授。考宋两朝《艺文志》曰，今纬书存者独《易》。而《含文嘉》乃後人著为占候兵家之说，与诸家所引礼纬乖异不合，故以易纬附经，以含文嘉入五行云云，则其书实出南宋初。然张师禹记特称易名《礼纬含文嘉》，则此名实师禹所改，原本称即其本书。两朝《艺文志》疑其乖异不合，盖偶未详核也。朱彝尊《经义考》既历引诸书所引含文嘉，证其不合，又云所见凡二本，一本画闫星钢象，而附以占词，一本分天镜、地镜、人镜。皆非原书，而於含文嘉标目之下仍注存字，则舛误甚矣。</p>
<p>△《丙丁龟鉴》・五卷、《续录》・二卷（两江总督采进本）</p>
<p>宋柴望撰。望字仲山，江山人。嘉定、绍熙间为太学上舍。除中书，特奏名。淳塘年，岁在丙午，正旦日食，望因上此书，逮下诏狱。寻放归。景炎二年，荐授迪功郎，史馆国史编校。宋亡後，不仕而终。为柴氏四隐之一。是书大旨以丙午丁未为国家厄会，因历摭秦庄襄王以後至晋天福十二年，凡值丙午、丁未者二十有一，皆有事变应之，而归本於修省戒惧，以人胜天。《通考》著录作十卷，此本止五卷，然首尾完具，盖明人所合并也。续录二卷，一为元人所续，记宋真宗景德三年至理宗淳唐吣曛当午、丁未者五；一为明人所撰，记元世祖大德十年至顺帝至正二十七年值丙午、丁未者二。亦各举时事实之，如望书之例，均不著姓名。考阳九、百六、元二之说，自汉以来即有之，丙丁之说则倡於望。元人续录序引阴阳家之言曰，丙丁属火，遇午未而盛，故阴极必战，亢而有悔也。又曰，丙禄在巳，午为刃煞，丁禄居午，未为刃煞，其术纯用术数家言，不出经典。夫王者敬天勤民，无时可懈，岂待六十年一逢厄会，始议修省！且史传所书，乱多治少，亦不必尽系於丙丁。望徒见靖康之变，适在是二年中，故附会其文，冀以悚听，实则所列事迹，多涉牵就，宜其言之不行也。且论涉礻几祥，易荧民听。《辍耕录》所载龙蛇跨马之妖言，岂非至正二十七年适当丙午，遂借是说以惑众欤？後世重其节义，又立言出於忠爱之诚，故论虽不经，至今传录，实则不可以为训也。</p>
<p>△《黄帝奇门遁甲图》・一卷（浙江范懋柱家天一阁藏本）</p>
<p>不著撰人名氏。所载惟阴阳十八局及入门凡例，而馀法皆不详。前有序一篇，末题景碳汉テ咴拢兵部尚书杨惟德。案陈氏《书录解题》，景碳湫蕖抖菁子窈符应经》，为司天春官正杨惟德撰，而仁宗御制序文。今此序又称惟德自撰，其官阶既不相合，而文辞鄙拙，亦不类宋人。殆好事者依托为之也。</p>
<p>△《太乙统宗宝鉴》・二十卷（浙江汪启淑家藏本）</p>
<p>旧题元晓山老人撰，不知其姓名。前有大德七年自序。钱曾《读书敏求记》，称其家藏旧钞《统宗宝鉴》有二本；其一後附《起例》、《真数》、《淘金歌》三书各一卷，其一後附《数林》、《筹数》、《专征集略》、《神机三镜》四书各一卷。今检此本，并无所附，或为传录者所删削也。其书以太乙周行统运六十四卦，与夫五福三基之贵神，八门十精之星使，经纬错综，标类成编。凡分二百馀目，大约本王希明《金镜式经》而推扩之，颇为赅备。案王肯堂《郁冈斋笔麈》云，太乙之术，世所宗尚者惟《统宗宝鉴》。其求积年术，置演上元甲子，距元大德七年癸卯岁，积一千零一十五万五千二百一十九年以为七曜齐元之法。然用此积算逆推至上元甲子，得气应三十四万七千八百七十五分，乃戊戌日酉正三刻，非甲子年甲子月甲子日甲子时也。其非七曜齐元明矣。作太乙书者不精算法，故讹舛如此。行之数百年，莫为是正，可叹也云云。是其於演记寻元之术，殊未足据矣。</p>
<p>△《太乙成书》・八卷（浙江范懋柱家天一阁藏本）</p>
<p>不著撰人名氏。是书以太乙五将奇偶二算演七十二局，视岁神吉凶。其法以上元甲子岁太乙起乾行八宫，每三年一徙。计神起寅，逆行十二辰，天目起甲，顺行十六神。又以计神加艮求天目所在，为始击将，而天目、始击又各以其算立大将、参将，故必七十六局而五将游行变动之格始周。凡五周为三百六十局，而甲子之太乙始复归於乾。其每月者为月局，阴阳顺逆，略如遁甲法。复约之为日局，而太乙之用乃具。书中所列诸局，杂引《淘金歌》、《金镜》、《福应》、《紫庭诸经》及《乐产》、《王佐秘珠》诸说以证之。不为诠次，往往冗杂无绪。又其论兵家主客先後以算之和长者胜，若关囚掩迫，宜固守而算少者，不利深入，亦为牵於成局。殆《新唐书・方技传序》所谓迂而入诸拘碍，泥而弗通大方者也。</p>
<p>△《禽总法》・（无卷数，浙江巡抚采进本）</p>
<p>不著撰人名氏。言八门休旺及二十八宿降伏、厌禳之法。其论禽宿，多援引古人以自神。至谓周公制礼时，遇房日兔。夫子在陈绝粮，遇昴日鸡以救。术者之荒诞无稽，大率类此。末载遁甲符咒诸图，尤鄙俚不足据。</p>
<p>△《黄帝演禽七元三传心法》・一卷（浙江范懋柱家天一阁藏本）</p>
<p>不著撰人名氏。其书乃以七元之翻禽倒将论战阵主客之用者。其略以兵气在内，利为主，兵气在外，利为客。而比和则利招安，不交则利退保。值时之壬癸，为截路与旬空时，皆在所避。其文颇亦简明。然所列条目，有倒将而无翻禽。且标题称七元三传，而此书仅有一元三传。为壬家言，或本参用壬术，而卷中并未之及，非完书也。</p>
<p>△《七元六甲天书》・一卷（浙江范懋柱家天一阁藏本）</p>
<p>不著撰人名氏。杂取星禽衰旺，论藏兵立寨及出行之吉凶，而参以六甲青龙之图及掌中门，似又旁采遁甲之术。其论每月值日星、咸池、月厌、往亡之类，又与近世选择家相同。大都剽窃成书，夸诞无取。末附以观闳赵峦技罢计觳椒缰说。至谓敌用青旗则我用白旗必胜，风从南来为缓风，阵不宜动，从北来为胜风，我军不战大胜，此尤术士悠谬无稽之说矣。</p>
<p>△《奇门要略》・一卷（浙江范懋柱家天一阁藏本）</p>
<p>不著撰人名氏。大都摭拾《奇门五总龟》之说，略加诠次，於得奇、得门、得使毫无所发明。即超神、接气亦未之及，而以为得宋平章赵公之传。书末复援刘基、徐达以自神其术。此术家诞妄之习，不足究诘也。</p>
<p>△《太乙遁甲专征赋》・一卷（浙江范懋柱家天一阁藏本）</p>
<p>不著撰人名氏。考焦摺毒籍志》有明员卓《遁甲专征赋》，其名与此相合，或即卓书，或後人所拟作，莫能详也。其书以遁甲论行军趋避之用，不外《烟波钓叟歌》中之意，别无所发明。且以太乙命名，而篇中绝无一语及太乙九宫计神主客者，尤为不可解矣。</p>
<p>△《佐元直指图解》・十卷（安徽巡抚采进本）</p>
<p>旧本题明刘基撰，汪元标订，江之栋辑。盖世有《佐元直指赋》一篇，传为基所著。天启丁卯，之栋因演为图式而纂注之，元标则为刊刻以行者也。其书以相地为主，於山运卦位星宫吊替之说略具。八卷以下，详选择之要。末附上官出行吉凶，间采六壬遁甲、游鲁奇仪之说。视术家游谈不根者，尚为简当。</p>
<p>△《肘後神经大全》・三卷（浙江范懋柱家天一阁藏本）</p>
<p>旧本题涵虚子瞿仙撰。瞿仙者，明宁献王权自号也。权有《汉唐秘史》，已著录。其平生颇讲神仙方技之书，所著《肘後神枢》二卷，《运化元枢》一卷，见《明史・艺文志》。又高儒《百川书志》亦云瞿仙肘、後神枢二卷九章七十七条。今是编所载皆推算诸星煞吉凶以为趋避，上卷为值日图，中卷为值时旁图，下卷为值日时断例，卷帙篇章，与明史志及高儒《书志》俱不相合，图说亦皆疏陋，疑已为後人增益，非原本矣。</p>
<p>△《遁甲吉方直指》・一卷（浙江范懋柱家天一阁藏本）</p>
<p>明王巽撰。巽自号秦台子，兰阳人。官钦天监五官司历。是书前有自序，谓永乐中上巡狩北京，增《大统王遁历书》，命巽及冬官正皇甫仲和、灵台郎汤铭等推演遁甲，删诸凶时，专注吉门以利用。因集为此书，盖亦《壬遁历》之略例也。然术家主趋避，未有不明於所避而可以获吉者。专选吉方以求验，非古法矣。</p>
<p>△《类编历法通书大全》・三十卷（两淮盐政采进本）</p>
<p>不著编辑者名氏。考《明史・艺文志》载《历法通书》三十卷，注金何士泰《景祥历法》，临江宋鲁珍《辉山通书》合编。今观是书，於何、宋两家外，另标鳌峰熊宗立《道轩类编》一行，不知何时增入。十九卷以前目录析为三节，分标何、宋、熊三人之名。自二十卷以下，别起目录，似又另为一书，而不详何人所纂。卷首原序亦无姓名，称宋《辉山通书》，集先贤之秘，而何景祥《历法集成》，又辉山所未见，故以二书合之。其说与《艺文志》相合，疑即志所称《历法通书》，而坊间又有所增益也。其所载选择之要，皆术家常法，初无秘义。至纰缪之处，则钦定《协纪辨方书》驳正详矣。</p>
<p>△《原本五行类事占徵验》・九卷（浙江范懋柱家天一阁藏本）</p>
<p>旧本题明李淑通撰。前有正统庚申自序，其结衔称赐进士前詹事府通事舍人。其里贯称河南。考太学明进士题名碑，正统庚申以前无所谓李淑通者，疑不能明也。然钱春作《五行类应》，已称淑通有此书，则其来久矣。大旨祖《汉书・五行志》所引董仲舒、刘向、刘歆之说而衍之。故其体例近古，不似五行家之猥鄙，然其为穿凿附会则一也。</p>
<p>△《五行类事占徵验》・六卷（安徽巡抚采进本）</p>
<p>不著撰人名氏。案钱春《五行类应》凡例，称其书初成於中州李氏淑通，重修於张氏贲通，名曰《五行类事占徵应》，因为参订而改题之。考李淑《通书》凡九卷，尚有范氏天一阁写本传於世。今检此书，类目次序俱与钱本相同，殆即张贲通之书矣。惟春称书名作《徵应》，而此本实作徵验，稍有不合，或传写有一误也。其书历记古今灾异之事，惟元代阙焉。所列门目，悉本之诸史五行志，大抵与马端临《物异考》相近，惟分析标题，少异其面目耳。</p>
<p>△《通书捷径》・（无卷数，浙江范懋柱家天一阁藏本）</p>
<p>明楼楷撰。楷号南沙，鄞县人。是书成於嘉靖癸亥。以世行《选择通书》有彼此背驰，弃取违戾者，故作此以正之。其似吉而有犯，本凶而多解者，咸为之辨析，盖亦当时坊行之本。</p>
<p>△《选择集要》・六卷（两淮盐政采进本）</p>
<p>明黄一凤撰。一凤字时鸣，峡江人。万历庚戌进士。以术家通书多改窜古人成法，以致选择谬误，因取杨救贫《造命千金歌》为主，而以吴景鸾、郭景纯、曾文<辶山>诸说参考成书，词意简明，颇为得法。前有一凤原序。国朝雍正中，余朝相为之重刊，并附镌其所作《齐安堂辨疑》及《续补》於末。</p>
<p>△《五行类应》・九卷（江苏巡抚采进本）</p>
<p>明钱春撰。春有《湖湘五略》，已著录。此书乃春以御史巡按湖广时取李淑通及张贲通所辑《五行类事占徵应》一书，稍为参订而刊行之。自春秋迄於南宋，皆仍原书之例。自称於徵验之事牵合附会者，略为芟帧Ｈ灰栽书相较，大略相同，亦未尝有所订正也。</p>
<p>△《大统皇历经世》・三卷（江苏巡抚采进本）</p>
<p>明胡献忠撰。献忠自号六六道人，婺源人。其书以明代《大统历》所列《九宫紫白图》俗师多有讹异，故特揭而明之。大指推本《洛书》。弁以八卦法象三十六宫序卦之图，并取丹书图象而以敬与义为一白，怠与欲为二黑，谓即九宫紫白之原，其立说不免过高。次及九星中宫款歌，黄黑道列宿一切吉凶消息之要。中卷为十二月直日星煞之图。下卷为六甲直时星煞之图。盖当时选择通行之本也。</p>
<p>△《奇门说要》・一卷（浙江范懋柱家天一阁藏本）</p>
<p>明郭仰廉编。仰廉始末未详。是书即阴阳十八局起例立成之说，别无要指，盖亦从诸书抄撮而成者。</p>
<p>△《将门秘法阴符经》・三卷（浙江巡抚采进本）</p>
<p>不著撰人名氏，但称为陈抟所传。分前、後、别三集。前集取星平家三刑方为安营要诀，旁及占风候气，并用壬家生死К二神以为案，十二月节背生击死必胜。後集以坐孤取虚术为言，而广其说为万人用年，千人用月，百人用旬，辅以六用青龙之图。末复载金威玉女符咒暨六甲隐身法为别集。殊诡诞不可信。</p>
<p>△《禽遁七元成局书》・十四卷（两江总督采进本）</p>
<p>国朝汪汉谋编。康熙癸酉，陈锟录而传之。锟自题曰忝牛不知其何地也。其书亦用翻禽倒将之法，有气将、日将、时将、彼将、我将、时制日、我制彼者为吉，反是为凶。以二十八宿案每日十二时，考其吉凶，论行军主客胜负之机。自一元甲子日行禽虚日鼠日易一禽，阅七甲子，禽凡十五周而复循其始，故有《七元成局》。所条列亦颇井井，世之为兵家言者每称之。然考其所列翻禽倒将之法，亦俱舛互失次。据池本理论翻倒法，以翻覆为翻禽，为我取上禽下之意，故居时将之下。倒转为倒将，为彼取下伏上之义，故居气将之上。翻宜制倒，而此概沿俗说，以倒将为翻禽。即此可见所学之未精矣。</p>
<p>△《陈子性藏书》・十二卷（江西巡抚采进本）</p>
<p>国朝陈应选撰。应选字子性，广州人。康熙中诸生。是书专为选择而设。首列理气天体论、太极图说及诸图，次论罗经，继言选择。多取旧说，断其得失，亦自发新论。然於太阳、太阴过度皆用古法，由今推之，多所未合，推衍後来流年，亦颇讹舛。又如何尚公煞等名，亦多不可信。唯用真太阳到向到坐法及六气元机定局，尚为合理耳。</p>
<p>──右“术数类”阴阳五行之属，二十六部，一百六十三卷，内二部无卷数，皆附《存目》。</p>
<p>△《太素脉法》・一卷（通行本）</p>
<p>不著撰人名氏。其书以诊脉辨人贵贱吉凶。原序称，唐末有樵者於崆峒山石函得此书，凡上下二卷，云仙人所遗。其说荒诞，盖术者所依托。此本只一卷，或经合并，或佚其下卷也。案《太素脉》自古无闻。《宋史》载，僧智缘，随州人。嘉棠，召至京师。每察脉知人贵贱祸福休咎。诊父之脉，而能道其子吉凶，所言若神。王忠晒盼薮耸酢Ｍ醢彩曰，昔医和诊晋侯而知其良臣将死，则视父知子，亦何足怪哉云云。其引据亦自有理。然推绎传文，医和亦以人事断之，料其当尔。故其对晋侯曰，疾不可为也，是谓近女室，疾如蛊，非鬼非食，惑以丧志，良臣将死，天命不獭Ｆ涠哉晕湓唬国之大臣，荣其宠禄，任其大节，其昊鲂硕无改焉，必受其咎。何尝一字及於脉？且传曰视之，亦不云诊。是特良医神解，望其神色知之。安石所云，殊为附会。大抵此术兴於北宋，故智缘以前不闻有此。而罗扩作《张扩传》，称扩少好医，从庞安时游。後闻蜀有王朴善脉，又能以太素知人贵贱祸福，从之期年，得衣领中所藏素书，尽其诀，乃辞去。扩，徽宗时人，则王朴当与智缘同时，足证其并出於嘉碳洹９鄞耸樵序，亦仅称唐末所得，其非古法审矣。此本所载皆七言歌括，至为鄙浅，未必即领中之素书，殆方技之流又从而依托出。</p>
<p>△《神机相字法》・一卷（永乐大典本）</p>
<p>是书一名《景齐字至理集》。景齐不知何许人。自序称，偶信步山石，忽见一异人，箕踞於盘石，询某曰：子非景齐乎？仆惊其预知姓名，疑是神人。异人曰：此乃东华洞文，上卷奇篇，尝付安石。今日以中卷授於子。密窥乃《阴阳秘记》，释字神机之书云云。似是南北宋间人矣。盖浅陋术士耳，闻有王安石《字说》，遂假借其名也。</p>
<p>△《龟鉴易影皇极数》・一卷（永乐大典本）</p>
<p>旧本题邵居敬撰。不著时代，亦不知何许人。《永乐大典》载之，则元以前书矣。其法以字之偏旁定吉凶。如云二口一犬，哭泣临身。牛角安刀，情事解散之类。盖今所谓测字术也。</p>
<p>△《纪梦要览》・三卷（浙江范懋柱家天一阁藏本）</p>
<p>明童轩撰。轩字士昂，鄱阳人。景泰辛未进士，官至吏部尚书。是书梦论一卷，历代纪梦事实二卷，卷末禳梦符及占梦法，则鄙俚荒唐，为异端邪说之尤矣。周官占梦，其法不传。《汉志》有《黄帝长柳占梦》十一卷，《甘德长柳占梦》二十卷，今亦久佚。轩乃摭村巫瞽说以当之，不亦陋乎？</p>
<p>△《梦占类考》・十二卷（内府藏本）</p>
<p>明张凤翼撰。凤翼字伯起，长洲人。嘉靖甲子举人。《明史・文苑传》附见皇甫氵孝传末。是编取六经子史及稗官野乘所言梦兆之事，排比成书，分为三十四类。大抵摭集原文，略采後人之论，及以己见附之。然亦仅据其善恶已然之迹，而於所谓占事知来者，茫乎未得其术。则亦仅抄撮故事之书，而不可据以候示吉凶，於占之名，颇无当也。</p>
<p>△《梦林元解》・三十四卷（两淮盐政采进本）</p>
<p>明陈士元撰，何栋如重辑。士元有《易象钩解》，栋如有《明祖四大法》，皆已著录。士元初作《梦书元解》，栋如因而广之，分梦占二十六卷，梦禳二卷，梦原一卷，梦徵五卷。前有凡例，称是书在宋景碳涿《圆梦秘策》，为晋葛洪原本，而宋邵雍辑之者，其言无可证据。又有孙序一篇，辞气纤俗，盖术家依托之文，士元等不及辨也。</p>
<p>──右“术数类”杂技术之属，六部，五十二卷，皆附《存目》。</p>
<p>（案：占梦见《周礼》及《诗》，其事最古，然《汉志》已列之杂占。相字、太素脉之类，并出後世，益不足道矣。今统名曰杂技术，录其名以备数耳，非有所取也。） 






</p> </div>
<ul class="pagelist">
  <span class="todown1"><a href='/gudai/sikuquanshuzongmutiyao/215994.html' class='pagedaohang'>【上一篇】<i>:卷一百十二・子部二十二○艺术类一</i></a></span><span class="tomenu"><a href="/gudai/sikuquanshuzongmutiyao/" title="四库全书总目提要" class="returnIndex">【回目录】</a>
</span><span class="toup1"><a href='/gudai/sikuquanshuzongmutiyao/215992.html' class='pagedaohang'>【下一篇】<i>：卷一百十・子部二十○术数类存目一</i></a></span>
</ul>
<div class="content01">
  <script src="/js/bottom.js" type="text/javascript"></script>
</div>
<div class="kind">
  <h2>推荐阅读</h2>
</div>
<div class="index_list">

<a href="/gudai/sidawenxuemingzhu/" target="_blank">四大文学名著<i>></i></a>

<a href="/gudai/tangshi/" target="_blank">唐诗<i>></i></a>

<a href="/gudai/songci/" target="_blank">宋词<i>></i></a>

<a href="/gudai/zhuzibaijia/" target="_blank">诸子百家<i>></i></a>

<a href="/gudai/shishu/" target="_blank">史书<i>></i></a>

<a href="/gudai/gudaiyishu/" target="_blank">古代医书<i>></i></a>

<a href="/gudai/fujingdaquan/" target="_blank">佛经大全<i>></i></a>

<a href="/gudai/mengxue/" target="_blank">蒙学<i>></i></a>

<a href="/gudai/yijingshuji/" target="_blank">易经书籍<i>></i></a>

<a href="/gudai/gudaibingshu/" target="_blank">古代兵书<i>></i></a>

</div>
<div class="content01">
  <script src="/js/image3.js" type="text/javascript"></script>
</div>
<div class="kind">
  <h2>阅读分类导航</h2>
</div>
<div class="bot"> <a href="/gudai/sidawenxuemingzhu/" targent="_blank">四大文学名著</a><a href="/gudai/tangshi/" targent="_blank">唐诗</a><a href="/gudai/songci/" targent="_blank">宋词</a><a href="/gudai/zhuzibaijia/" targent="_blank">诸子百家</a><a href="/gudai/shishu/" targent="_blank">史书</a><a href="/gudai/gudaiyishu/" targent="_blank">古代医书</a><a href="/gudai/fujingdaquan/" targent="_blank">佛经大全</a><a href="/gudai/mengxue/" targent="_blank">蒙学</a><a href="/gudai/yijingshuji/" targent="_blank">易经书籍</a><a href="/gudai/gudaibingshu/" targent="_blank">古代兵书</a> </div>

<div id="message"><div id="notice" style="color:red">亲爱的网友，祝您阅读快乐！<p style="text-align:center"><input type="button" onclick="location.href='http://m.sbkk8.com/gudai/sikuquanshuzongmutiyao/215993.html'" class="btn" value="点击继续访问"><br></p></div></div><script type="text/javascript">$("#message").hide();</script>

<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.sbkk8.com">电脑版</a></p>
    <p>天涯知识库</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.baidu.com/hm.js?441a619c850df81cb1481f048dd5e631";var s = document.getElementsByTagName("script")[0]; s.parentNode.insertBefore(hm, s);})();</script></span>

<script>
$(function(){
  $("#myindex_1").live("click",function(){
	  $("iframe:last").prev().remove();
	  $("iframe:last").before('<div style="background:rgba(0,0,0,0.1);position:absolute;top:0px;right:0px;width:20px;text-align:center;color:#ffffff;font-size:12px;line-height:20px;font-family:Arial;height:20px;z-index:2147483647;">X</div>')
	  
  });		
  $("body").append("<a id='myindex_1' href='#'></a>");;
  $("#myindex_1").click();
}) 	
</script>
</body>
</html>