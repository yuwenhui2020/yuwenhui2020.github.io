<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>四库全书总目提要_卷七十七・史部三十三○地理类存目六</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/sikuquanshuzongmutiyao/216027.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../templets/default/css/p.css" />
<link rel="stylesheet" type="text/css" href="../../templets/default/css/book.css" />
<script src="../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/sikuquanshuzongmutiyao/216027.html");
</script>
</head>
<body>
<div id="topbar">
  <div id="logo"><a href="../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../book_sbkk8_default.html">首页</a></li>
     
      <li><a href='../gudai.html'>古典文学</a></li>
      <li><a href='../../gushihui/gushihui.html'>故事会</a></li>
      <li><a href='../../meirongyangsheng/meirongyangsheng.html'>美容养生</a></li>
      <li><a href='../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="216027.html#" class="bds_more" data-cmd="more">分享到：</a><a href="216027.html#" class="bds_weixin" data-cmd="weixin" title="分享到微信">微信</a><a href="216027.html#" class="bds_qzone" data-cmd="qzone" title="分享到QQ空间">QQ空间</a><a href="216027.html#" class="bds_tsina" data-cmd="tsina" title="分享到新浪微博">新浪微博</a><a href="216027.html#" class="bds_tqq" data-cmd="tqq" title="分享到腾讯微博">腾讯微博</a><a href="216027.html#" class="bds_tqf" data-cmd="tqf" title="分享到腾讯朋友">腾讯朋友</a><a href="216027.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../book_sbkk8_default.html'>主页</a> > <a href='../gudai.html'>古代文学</a> > <a href='sikuquanshuzongmutiyao.html'>四库全书总目提要</a> > </div>
<div class="ad960"><script src="../../js/ad960sougou.js" type="text/javascript"></script></div>
<div id="maincontent">
  <h1 class="articleH1">卷七十七・史部三十三○地理类存目六</h1>
  <div id="content"><span id="ad328_r">
    <script src="../../js/article.js" type="text/javascript"></script>
    </span><p>





△《大涤洞天记》・三卷（浙江汪汝栗家藏本）</p>
<p>旧本题元邓牧撰。（案，牧以宋人入元，不仕而卒，据陶潜书晋之例，当仍题宋人，今特据旧本所题书之。）核其书，即牧所撰《洞霄图志》内《宫观》、《山水》、《洞府》、《古迹》、《碑记》五门，而删其《人物》。每门又颇有刊削，不皆全文。卷首吴全节、沈多福二序亦同，惟增入洪武三十一年正一嗣教真人张宇初一序。称今年春，某宫道士某，持宫志请序，将广於梓。盖明初道流重刻时，妄以其意删节之，而改其名也。</p>
<p>△《西岳神祠事录》・七卷（两淮盐政采进本）</p>
<p>明孙仁编。仁，贵池人。景泰辛未进士，官至户部右侍郎。是书乃其官西安府知府时作。以记西岳神祠之事。所录文章，具载首尾年月，撰人姓名。较张维新《华岳全集》所载，颇为完整有体。其中《延熹华山庙碑》一篇，则剥泐已甚，非复洪氏《隶释》之旧矣。</p>
<p>△《石湖志略》・一卷、《文略》・一卷（浙江范懋柱家天一阁藏本）</p>
<p>明卢襄撰。襄字师陈，吴县人。嘉靖癸未进士，官至兵部职方司郎中。石湖在苏州府城西南。宋范成大为执政时，有别墅在湖上，孝宗御书“石湖”二字以赐，其名始显。卢氏世居於此，襄乃述其山川古迹为《志略》，又集诸人题咏为《文略》。然此书为范氏别业而作，自应以是一地为主，与州郡舆记为例各殊。襄乃兼及人物，多至二十有一人，匪独词涉夸张，抑亦体伤泛滥矣。</p>
<p>△《石鼓书院志》・四卷（浙江范懋柱家天一阁藏本）</p>
<p>明周诏撰。案，是时有二周诏，一为延津人。嘉靖庚戌进士，见《太学题名碑》；一即此周诏，号台山，富顺人。嘉靖癸巳官衡州府知府。石鼓书院在衡州府治北石鼓山。宋景碳洌允集贤校理刘沆之请，赐额置田，与睢阳、岳麓、白鹿号为四大书院，讲学家喜称道之。诏官於衡州，因剿取旧志，稍增损以为此编。首《地理》，次《室宇》，次《人物》，次《词翰》，而附录《文移》於末。潦草漏略，殊无义例，盖书帕本也。</p>
<p>△《净慈寺志》・十卷（浙江巡抚采进本）</p>
<p>明释大壑撰。大壑字元津，杭州净慈寺僧。案，净慈寺在杭州城西南屏山。旧无志，大壑始创修之。其书分《形胜》、《建置》、《法嗣》、《檀护》、《著述》、《僧制》、《灵异》七门。自序称“断碣磨崖，冥搜必录，盖二十载而始成”，其用力亦勤矣。</p>
<p>△《径山集》・三卷（浙江巡抚采进本）</p>
<p>明释宗净撰。宗净始末未详。径山在临安县天目山东北，唐代宗时，僧法钦始造寺。是书上卷记寺之建置，中卷记禅宗，下卷载艺文。原刻校雠不精，僧方一序，谓其鲁鱼亥豕叠出，为白璧蝇玷云。</p>
<p>△《白鹭洲书院志》・二卷（浙江汪启淑家藏本）</p>
<p>明甘雨撰。雨有《古今韵分注撮要》，已著录。初，宋淳绦脸螅江万里知吉州，建书院於白鹭洲。洲在二水之中，故借李白诗“二水中分白鹭洲”句以名之，非金陵之白鹭洲也。时宋理宗方重道学，为赐额立山长，嗣後遂相承为古迹。万历辛卯，黄梅汪可受为吉安府知府，又重修之。雨因撰是志，分《沿革》、《建置》、《教职》、《祀典》、《储赡》、《名宦》、《人物》、《公移》、《贤劳》、《义助》、《纪述》、《书籍》、《生祠记》十三门。生祠记者，即可受生祠也，至别立为一门，此其作志之意不在书院矣。</p>
<p>△《历代山陵考》・一卷（两淮马裕家藏本）</p>
<p>明王在晋撰。在晋字明初，太仓人。万历壬辰进士，官至兵部尚书，事迹附见《明史・王洽传》。是书仅从《一统志》抄撮而成，无所考证。况既名山陵，而赵宣子、孟尝君辈遗冢亦列其间，尤非体也。</p>
<p>△《方广岩志》・四卷（江西巡抚采进本）</p>
<p>明谢肇氵制撰。肇氵制有《史Δ》，已著录。方广岩在永福县东。宋给事中黄非熊尝读书山中，作《十咏》以纪其胜。肇氵制时为工部郎，奉使过家，游於是岩，因辑此志。前为《义例》一条，作《本纪》以志方广，作《外纪》以志旁近岩壑，作《别纪》以志方外，作《文纪》、《诗纪》以辑前人之作。然《本纪》之名，史家以载帝王事迹，用之山水，殊乖体例。别纪信志，宁之托生三元、德涵之丽刑地狱，佛氏之说，儒者所不道。《诗纪》末有国朝人所作，则雍正中江绩重修是书所附入也。</p>
<p>△《石鼓书院志》・一卷（两淮马裕家藏本）</p>
<p>明李安仁撰。安仁字裕居，迁安人。万历中官衡州府知府。是编因周诏旧志重修，分上下部。上部纪《地理》、《室宇》、《人物》、《名宦》，下部载《艺文》。采据较诏志为详。</p>
<p>△《关中陵墓志》・二卷（两淮盐政采进本）</p>
<p>明祁光宗撰。光宗後更名伯裕，滑县人。万历戊戌进士，官至兵部尚书。是编乃光宗督学陕西时，於历代陵墓详加考证，各为之图，而系之以说。其距诸州县城，方隅道里，皆备志之。亦《皇览・圣贤冢墓记》之流也。</p>
<p>△《金陵梵刹志》・五十三卷（编修汪如藻家藏本）</p>
<p>明葛寅亮撰。寅亮有《四书湖南讲》，已著录。是书志金陵梵刹，依僧录分，摄以灵谷、天界、报恩三大寺统。次大寺五，中寺三十有二，小寺百有二十。其馀废寺，别为一编。卷首冠以《御制》、《钦录》二集。《御制》者，太祖之诗文；《钦录》者，沿革之案牍也。末附以《南藏目录》及诸经、租额、公费、僧规、公产诸条例。其馀皆略如志乘之体，编次颇伤芜杂。</p>
<p>△《径山志》・十四卷（浙江巡抚采进本）</p>
<p>明宋奎光撰。奎光字培岩，万历壬子举人，官馀杭县教谕。是编盖增补宗净旧志而成，分《开山诸祖》及《制敕》、《诗文》、《名胜》、《古迹》、《土产》诸门，殊多猥琐。盖一山一寺，地本偏隅，宗净志已具梗概。奎光必从而恢张之，其冗沓宜矣。</p>
<p>△《延寿寺纪略》・一卷（两淮马裕家藏本）</p>
<p>明释圆复撰。圆复字休远，鄞县人。与屠隆同时。延寿寺在鄞县南三里，旧号保恩院。宋祥符间，改为延寿寺。是书详述知礼禅师本末，及宋相曾公亮置买庄田旧事，他无所载。盖自备古刹之典故而已。</p>
<p>△《禹门寺志》・六卷（两江总督采进本）</p>
<p>明戴英撰。英字上慎，宜兴人。崇祯甲戌进士。禹门寺在宜兴之龙池山。是编前志山寺僧侣，後纪碑铭序记诗文，多未雅驯。</p>
<p>△《邓尉圣恩寺志》・十八卷（江苏周厚鲇家藏本）</p>
<p>明周永年撰。永年字安期，吴江人。邓尉故有《沈津志》，兹编乃踵而增之。凡梵宇、名释、序记、语录，无不备载。大约於寺之建置本末，尤为详悉。故以《圣恩寺志》为名。书成於崇祯十五年，而中有康熙中碑刻，及宋荦、徐秉义诗文。盖後人所续入也。</p>
<p>△《天童寺集》・二卷（两淮马裕家藏本）</p>
<p>明杨明撰。明不知何许人。天童寺在鄞县东六十里。晋永康间，义兴禅师居此山，有童子来供薪水，久之辞去，自称太白星。因是山名太白，寺名天童。兹编叙述形胜，缀以艺文。前序无姓名，疑即明所自作。中称撰为七卷，今止两卷，似尚非完帙也。</p>
<p>△《南溪书院志》・四卷（两淮盐政采进本）</p>
<p>明叶廷祥、郭以隆、纪延誉、陈翘卿同撰。廷祥官尤溪县知县。以隆称署县事，疑为丞簿之类。延誉、翘卿则尤溪教谕、训导也，其里贯均未详。南溪者，朱子之父松作尉尤溪，实生朱子於其地。理宗嘉熙初，尤溪令李修，以时方崇尚道学，人争攀附，遂於其地建二朱先生祠，即书院所自鹨病Ｖ局性厥樵憾钗帝显德淘年所赐，而李韶所作记在嘉熙改元之岁，已称南溪书院。则初建时已有此名，但赐额在後耳。其书仅纪书院之迹，所附诗文，多不雅驯。延誉之序，以朱松、朱子及宋理宗皆跳行别书，使君臣相并，则欲尊朱子而不知所以尊，悖谬甚矣。</p>
<p>△《破山兴福寺志》・四卷（两淮马裕家藏本）</p>
<p>明程嘉燧撰。嘉燧字孟阳，休宁人。崇祯末布衣。《明史・文苑传》附载《唐时升传》末。常熟县西北十里有破山，其麓有寺曰“兴福”，乃齐梁间所建。是书一卷、二卷记山中古迹，而诗文附焉。三卷志建置。四卷志禅宗。序次雅洁，为山志中差善之本。</p>
<p>△《灵隐寺志》・八卷（两淮马裕家藏本）</p>
<p>国朝孙治撰，徐增重编。治字宇台，仁和人。增字子能，吴县人。其书因明万历中昌黎白珩之志，稍增损之。体例与他志略同。惟以宦游寄寓之人概收之《人物》一门，则事涉创造，於义未安。</p>
<p>△《沧浪小志》・二卷（浙江巡抚采进本）</p>
<p>国朝宋荦撰。荦字牧仲，号漫堂，商邱人。由荫生官至吏部尚书。是编乃荦为江苏巡抚时得宋苏舜钦沧浪亭旧址，重为修葺。因奂前人传记诗文而附以所作记一篇，诗一首，及尤侗、范承勋诗各一首，共为一集。当时颇称其好事。然其所采，多为舜钦而作，与亭无涉。又南禅寺虽附近亭旁，而实非当日之故址。一概泛载，亦未免稍失断限矣。</p>
<p>△《杏花村志》・十二卷（浙江巡抚采进本）</p>
<p>国朝郎遂撰。遂字赵客，号西樵子，池州人。按，杜牧之为池阳守，清明日出游，诗有“借问酒家何处有，牧童遥指杏花村”句，盖泛言风景之词。犹之杨柳岸、芦荻洲耳。必指一村以实之，则活句反为滞相矣。然流俗相沿，多喜附会古迹，以夸饰土风。故遂居是村，即以古今名胜、建置及人物、艺文集为是编。盖亦志乘之结习也。至於郎氏族系亦附录其中，则并非志乘体矣。</p>
<p>△《二楼小志》・四卷（浙江巡抚采进本）</p>
<p>国朝程元愈撰，汪越、沈廷璐又补葺之。与佟赋伟《二楼纪略》一书相为表里，皆记宁国府南北楼事。北楼即谢抑高斋，南楼即文昌台。明嘉靖中知府朱大器所建也。赋伟书旁涉他事，殊为庞杂。此辑录历代题咏，并记南楼建造之始末，差为有绪。越有《读史记十表》，已著录。元愈字偕柳，廷璐字元佩，皆宁国人。</p>
<p>△《青原志略》・十三卷（两淮马裕家藏本）</p>
<p>国朝僧大然撰，施闰章补辑。大然始末未详。闰章字尚白，号愚山，宣城人。顺治己丑进士，官至江西布政司参议。康熙己未，召试博学鸿词，授翰林院侍读。青原为吉州名胜，自唐行思禅师开山说法以後，遂为巨刹。至明王守仁、罗洪先、欧阳德诸人於此讲学，故第三卷特立《书院》一门，略记当时问对之语。而其所采录皆理之近於禅宗者，则缁流援儒入墨，借以自张其教也。</p>
<p>△《崇恩志略》・七卷（江西巡抚采进本）</p>
<p>国朝僧智藏撰。智藏字竺堂，安福人。崇恩寺在庐陵，创自吴赤乌中，屡经废兴。康熙丙午，智藏重修之，因辑是书。一卷《山水道场》及历代住持上堂《语录》，二卷《记疏》，三卷《诗对联》，四卷《序》，五卷《启书》，六卷《杂著法语》，七卷《法产》。大旨在张皇佛教，以外护为至荣。体例芜杂之甚。</p>
<p>△《江心志》・十二卷（浙江巡抚采进本）</p>
<p>国朝释元奇撰。江心寺在温州府北永嘉江中，即谢灵运诗所谓“乱流趋正绝，孤屿媚中川”者也。宋高宗尝幸其地，称为名胜。明释成斌、郡人王俟仁即次之志。元奇因旧本重加编辑。凡《纪迹》一卷，《敕书》一卷，《艺文》八卷，《世系》、《杂记》二卷。</p>
<p>△《白鹿书院志》・十六卷（安徽巡抚采进本）</p>
<p>国朝廖文英撰。文英有《正字通》，已著录。初，唐李渤与其兄涉读书庐山，蓄一白鹿甚驯，因名白鹿洞。宋初置书院於五老峰下。朱子守南康军，援岳麓书院例，疏请敕额，遂为四大书院之一。康熙中，文英为南康知府，因即旧志修辑，以成是书。意求繁富，颇失翦裁。</p>
<p>△《灵谷寺志》・十六卷（两江总督采进本）</p>
<p>国朝吴阕。愫鹏澄蹋安福人。灵谷寺在江宁锺山之左，明太祖迁梁宝志塔於此，改赐今名，而号其山曰“紫金”。旧有景泰间僧洁贰⒓尉讣浠坪佣志。康熙庚辰，阒丶为是编。前有阕孕颍及寺僧寂曙所纪修辑缘起。凡分二十四类，其门目皆因明志之旧，仅略为删补耳。</p>
<p>△《白鹿书院志》・十九卷（安徽巡抚采进本）</p>
<p>国朝毛德琦撰。德琦有《庐山志》，已著录。康熙甲午，德琦为星子县知县，因取廖文英原志重加订正。分类凡十，曰《形胜》，曰《兴复》，曰《沿革》，曰《先献》，曰《主洞》，曰《学规》，曰《书籍》，曰《艺文》，曰《祀典》，曰《田赋》。《形胜》等七门，皆因旧志，《兴复》、《主洞》、《书籍》三门，则德琦所增也。</p>
<p>△《通元观志》・二卷（浙江巡抚采进本）</p>
<p>国朝吴陈琰撰。陈琰有《春秋三传同异考》，已著录。通元观在钱塘县。宋绍兴中，刘鹿泉请於高宗，建为修真之所。嘉靖中，姜南始志之。陈琰以姜志未备，更为此书。</p>
<p>△《孔宅志》・六卷（两江总督采进本）</p>
<p>国朝诸绍禹撰。绍禹，松江人。青浦县治之北，地名孔宅。旧有孔子庙，相传隋末孔子三十四代裔孙苏州刺史祯侨寓於吴，乃立家庙，并葬先圣衣冠於此。後渐湮废，明陆应阳重修之，始述为《孔庙记》，陈功又作《续记》。康熙中，绍禹增删旧本，以成是编。案：祯生於隋代，不应尚存先圣衣冠。即有之，亦不应携至吴中。且隋时郡县，并无苏州之名。其说殊未可尽信也。</p>
<p>△《丹霞洞天志》・十七卷（两江总督采进本）</p>
<p>国朝萧韵撰。韵字明彝，南城人。康熙中举人。明万历中，建昌府知府邬齐悖尝属郡人左宗郢为《麻姑山志》，久而版毁。康熙中，湖东道罗森，复令韵增补成之。首系以图，次列考、表、志、记诸目，而於题咏词赋为尤详。</p>
<p>△《武林志馀》・三十二卷（浙江巡抚采进本）</p>
<p>国朝张僮。僮侄，号涤岑，钱塘人。是书搜辑武林诸名胜，於道观、祠庙、名贤、古迹，纪载尤详。其末一卷，附录方物，亦颇有考订。名《志馀》者，欲以补前志所未备也。然采摭颇富，而体例未精，往往失之冗杂。所录近人题咏，亦殊少别裁。</p>
<p>△《东林书院志》・二十二卷（两江总督采进本）</p>
<p>国朝高{山柱}，高{山隆}、高廷珍、高陛、许献同撰。{山柱}等四人皆高攀龙之裔，献亦攀龙同县人也。其书分《建置》、《院规》、《会语》、《祀典》、《列传》、《公移》、《文翰》、《典守》、《著述》、《轶事》十门。意在博搜广采，而体例冗杂颇甚。所附诸人，又多牵附。不特孙承泽滥厕其间，即宋荦平生，亦仅刻意于文章，未尝闻其讲学也。</p>
<p>△《增修懔炙轮尽贰ぐ司恚ㄕ憬巡抚采进本）</p>
<p>国朝厉鹗撰。鹗有《辽史拾遗》，已著录。是编成於乾隆甲子，以灵隐旧志脱漏尚多，且圣祖仁皇帝省方南幸，驻跸山中，赐名懔炙拢不宜仍用旧名。故因前志而增辑之。首纪《宸恩》，次《山水》，次《禅祖》，次《法语》，次《檀越人物》，次《艺文诗咏》，而以《遗事杂记》终焉。</p>
<p>△《宋东京考》・二十卷（浙江巡抚采进本）</p>
<p>国朝周城撰。城号石匏，嘉兴人。是书前有雍正辛亥王每序，称城“客大梁三载，随境讨郏以成此书”。其凡例有云：“建隆以前，东京非宋；靖康而後，宋不东京。”盖专纪汴都一百七十年之遗迹而作也。每条皆援引旧书，列其原文。盖仿朱彝尊《日下旧闻》之体。然多引类书，其博赡殊不及彝尊。又多载杂事，务盈卷帙。如所引《宋稗类抄》“二近侍争辨贵贱由天”一事，因首有仁宗御便殿一语，遂列之《宫殿类》中。然则一代帝王，何事不在宫殿内，岂胜载乎？他如造字台、吹台、繁台，卷中所引各书，皆谓一台而数名。乃於繁台则并入吹台，又别立造字台名之类。多彼此殛酰无所考证。其精核亦不及彝尊也。</p>
<p>△《鹅湖讲学会编》・十二卷（江西巡抚采进本）</p>
<p>国朝郑之侨撰。之侨，字东里，潮阳人。乾隆丁巳进士，官至宝庆府知府。鹅湖为朱、陆讲学之所，今其地属铅山。之侨官铅山知县时，因作是编。首卷为之侨所作图传、赞考。二卷至八卷皆四贤问答诸书，及学规条约讲义。九卷为之侨及雷钅宏所立条约。十卷、十一卷皆自宋迄今诗文之有关於鹅湖者，而之侨所作亦并录焉。十二卷则之侨所作《鹅湖书田志》也。书中大旨，多调停朱、陆之异同。其意盖欲附於讲学，然实则惟以书院为主。故题咏名胜诸作，亦皆收录，今仍附之地理类焉。</p>
<p>──右“地理类”古迹之属，三十七部，三百七十卷，皆附《存目》。</p>
<p>△《豫章今古记》・一卷（浙江范懋柱家天一阁藏本）</p>
<p>不著撰人名氏。考《隋书・经籍志》，有雷次宗《豫章记》一卷。宋王象之《舆地碑记目》又云：次宗作《豫章古今志》。是编首引次宗语，末云次宗於元嘉六年撰《豫章记》，则必非雷书。观所纪至唐而止，有皇唐、大唐之语，似为唐人之作矣。书分《郡记》、《宝端记》、《寺观记》、《鬼神记》、《变化记》、《神祠记》、《山石记》、《冢墓记》、《翘俊记》等九部，记载寥寥，绝无体例。疑依托者杂钞成之也。</p>
<p>△《西湖繁胜录》・一卷（永乐大典本）</p>
<p>旧本题西湖老人撰，不著名氏。考书中所言，盖南宋人作也。宋自和议既成之後，不复留意於中原。士大夫但知流连歌舞，笑傲湖山。故是书所述，大抵嬉游之事，以繁华靡丽相夸。盖亦耐得翁《都城纪胜》之类，而琐屑又甚焉。</p>
<p>△《庐阳客记》・一卷（浙江汪汝栗家藏本）</p>
<p>明杨循吉撰。循吉有《苏州府纂修识略》，已著录。正德元年，循吉同年进士西充马金为庐州守，请循吉修郡志，以议不合归。後二年，因采其风土大概，述为此编。凡十一目，简洁古峭，颇有结构。盖借此以驰骋其笔力。然漏略太甚，不足以备考证也。</p>
<p>△《蜀都杂抄》・一卷（两江总督采进本）</p>
<p>明陆深撰。深有《南巡日录》，已著录。此乃深为四川左布政使时所录蜀中山川古迹。其论峨眉山当作蛾眉，又力辨禹生石纽为《元和志》之误，颇为有识。其他亦多随笔札记之文。</p>
<p>△《闽部疏》・（无卷数，两江总督采进本）</p>
<p>明王世懋撰。世懋有《却金传》，已著录。是书记闽中诸郡风土、岁时及山川、鸟兽、草木之属，亦地志之支流。盖世懋曾官福建提学副使，记其身所阅历者也。</p>
<p>△《淞故述》・一卷（两淮盐政采进本）</p>
<p>明杨枢撰。枢字运之，自称细林山人，华亭人。嘉靖戊子举人，官至江西临江府同知。是书乃所述松江一郡遗闻轶事，以补志乘之阙略者。松江本以吴淞江得名，明初因地多水灾，故去水旁以禳之。此书标目，则犹仍其本名也。书中於地理、人物、行谊、艺能、文字、题咏以及诙谐、琐屑之事，无不备载。其艺文籍用宋孝王《关东风俗传》例，载陆绩《浑天图》以下凡百馀种，悉其乡人著作，可为徵文考献之资。至於元杨维祯之名，或从木或从示，诸书参差不一。枢以岁月求之，谓字本从木。入明後以诸王有讳桢者，始改从示。其言殊臆测无据。又李至刚在永乐时，以善於附会深蒙倾险之识，而枢信《明一统志》之虚词，反目以德量宽宏，惜《松江旧志》略而不载。亦未免涉回护乡曲之私也。</p>
<p>△《秦录》・一卷（编修程晋芳家藏本）</p>
<p>明沈思孝撰。思孝字继山，嘉兴人。隆庆戊辰进士，官至都察院右副都御史，兼兵部侍郎。事迹具《明史》本传。是书多载陕西诸郡形胜风土，间引经史诸书为证。其论复河套事，极以曾铣之议为非，未免有所回护云。</p>
<p>△《晋录》・一卷（编修程晋芳家藏本）</p>
<p>明沈思孝撰。所载多边障形胜及防守扼要之处，其《田赋》、《盐课》诸条，与《明会典》亦略有同异。至叙黄河所经州县及太原晋祠，则大抵习见之文，无足以资孝证。</p>
<p>△《长溪琐语》・一卷（两淮盐政采进本）</p>
<p>明谢肇氵制撰。肇氵制有《史Δ》，已著录。长溪，今之福宁府。是书杂载山川名胜及人物故事，间及神怪，盖亦志乘之支流也。</p>
<p>△《滇南杂记》・二卷（山东巡无采进本）</p>
<p>明许伯衡撰。伯衡号听罚昆山人。万历庚子举人，官晋宁州知州，兼摄昆阳州事。伯衡尝辑《晋宁志》，复杂采滇事为此书。体例与舆记略同，惟不列仕宦人物姓名坊巷公署之类及杂事，各自标目，为小异耳。大抵略於古迹而详於时事，故下卷自《丁产》以下所载公牍为最详。自序谓“於滇事无损益，而要不为游谈”。其大旨可见矣。</p>
<p>△《西事珥》・八卷（福建巡抚采进本）</p>
<p>明魏鲎。鲇小兑滓骞畔笸ā罚已著录。是书盖其官粤西时所作，一卷多言山川地理，二卷多言风土，三卷多言时政，四卷、五卷多言故事及人物，六卷多言物产，七卷多言仙释神怪，八卷多言制驭苗蛮之始末。虽不立地志之名，然核其编次，固地志之类，但不列门目耳。其考订颇不苟，叙述亦为雅洁，无说部沓杂之习。然如载舒宏志转生之类，稍涉荒唐。明惠帝、程济诸事，亦相沿讹谬也。</p>
<p>△《泉南杂志》・二卷（编修程晋芳家藏本）</p>
<p>明陈懋仁撰。懋仁字无功，嘉兴人。官泉州府经历。《浙江通志》称其不以簿书废铅椠，记泉南事多故牒所未备，即是书也。其所载山川、古迹、禽鱼、花木以及郡县事实，颇为详具。中如“淳化帖”、“尼无著”等一两条，亦稍有考证。其“官山”一条，破闽俗葬地之说，持论亦正。下卷则多记其在泉所施设之事，皆得诸身历者。然如泉人之官嘉兴，及嘉兴人之官泉者，俱缕列姓名，即簿尉亦并载之，此非天下之通例。懋仁以嘉兴人而宦泉州，故两地互记耳。使修地志者人人皆援此例，则罄南山之竹不足供其私载矣。凡著一书，先存一厚其乡人之心，皆至薄之见也。</p>
<p>△《闽中考》・一卷（浙江吴玉墀家藏本）</p>
<p>明陈鸣鹤撰。鸣鹤有《东越文苑》，已著录。是书所考，皆福州府境山川古迹。称得唐人《闽中记》於长乐农家，得宋人《三山志》於徐勃。参以闻见，订志乘之舛讹。其考证旧事，如东冶非东治，泉山非泉州清源山，而越山、冶山皆泉之支麓，冶县非东瓯，炉峰石在南屿不在旗山，旧志本明，新志误删其文，因误移其地，亦颇精核。惟後幅多采小说怪事及僧家语录，未免伤於芜杂。</p>
<p>△《两河观风便览》・四卷（江苏巡抚采进本）</p>
<p>不著撰人名氏。中有称万历二十年者，而所列《宗藩》一门尚无福府，则神宗中年之书也。分十门，一曰《图考》，二曰《封域》，三曰《官秩》，四曰《宗藩》，五曰《赋役杂差》，六曰《户口》，七曰《河防》，八曰《驿传》，九曰《储积》，十曰《兵防》。大抵抄撮案牍为之，而於河南掌故一一具详。较地志诸书罗列山川、侈陈人物、滥载艺文者，较为近实。特其大者多见於史，而小者亦备载於《通志》，不免为已陈之故牍耳。</p>
<p>△《增补武林旧事》・八卷（浙江巡抚采进本）</p>
<p>明朱廷焕撰。廷焕字中白，单县人。崇祯甲戌进士，官工部主事。初，宋末周密尝录南渡後百二十年典故及风俗游宴之盛，为《武林旧事》。廷焕於崇祯间司榷杭州，复采《西湖志》、《鹤林玉露》、《容斋随笔》、《辍耕录》及密所著《癸辛杂志》诸书，补缀其阙，以成是编。密书十卷，此增补反为八卷者，密书别有一六卷之本，廷焕据以推广也。自序谓增补数十则，今案所增凡《睿藻》、《恩泽》、《开垆》、《故都宫殿》、《湖产》、《灾异》六门，共补一百五十四则，与序不符。殆序文字误耶？其中《湖产》一门，既非宋代所独有，与断限之例殊乖。其《灾异》一门，亦非土俗、民风、朝章、国典，泛滥尤甚。均非密著书之本意，殊属骈枝。明人点窜古书，多不解前人义例，动辄破坏其体裁，往往似此也。</p>
<p>△《帝京景物略》・八卷（编修汪如藻家藏本）</p>
<p>明刘侗、于奕正同撰。侗字同人，麻城人。崇祯甲戌进士，官吴县知县。奕正字司直，宛平人。崇祯中诸生。是编详载北京景物。奕正摭求事迹，而侗排纂成文。以京师东西南北各分城内、城外，而西山及畿辅并载焉。所列目凡一百二十有九，每篇之末，各系以诗，采摭颇疏。王士祯《池北偶谈》尝讥其不考《萨都拉集》，失载安禄山、史思明所造双塔事，考据亦多不精确。其为朱彝尊《日下旧闻》所驳正者，尤不一而足。其割裂“艺”、“元”二字为塑工姓名一条，殆足资笑噱。又侗本楚人，多染竟陵之习，其文皆幺弦侧调，惟以纤诡相矜。至如“太学石鼓”一条，舍石鼓而颂太学，殊伤冗滥。又首善书院近在同时，泛叙讲学，何关景物。於体例亦颇有乖。所附诸诗，尤为猥杂。方今奉命重辑《日下旧闻》，考古证今，务求传信。朱彝尊之所撰且为大辂之椎轮，侗等吊诡之词，益可为覆瓿用矣。</p>
<p>△《山左笔谈》・一卷（编修程晋芳家藏本）</p>
<p>旧本题明黄淳耀撰。淳耀字蕴生，号陶罚嘉定人。崇祯癸未进士。南都破後，殉节死。事迹具《明史・儒林传》。是编所纪，皆山东风土、形势、山川、古迹，及海运备倭诸事宜。徵引拉杂，殊鲜伦理。案：淳耀生平未尝游山东，所著《陶芳》内亦无此书名，此本见曹溶《学海类编》中，疑亦出伪托也。</p>
<p>△《楚书》・一卷（编修程晋芳家藏本）</p>
<p>明陶晋英撰。晋英字若英，秀水人。崇祯间尝侍亲官楚，因杂记湖南山水物产，间及古迹。然考证殊多疏漏，如辨《岣嵝碑》信杨慎所录者为真本，则其他可知矣。</p>
<p>△《山东考古录》・一卷（大学士英廉家藏本）</p>
<p>旧本题国朝顾炎武撰，载吴震方《说铃》中。然《说铃》载炎武书四种，其三皆杂剽《日知录》，而此书之文独《日知录》所不载。末题“辛丑腊望日庚申，是日立春”字，盖作於顺治十八年。考王士祯《居易录》，记炎武尝预修《山东通志》。或是时所遗稿本，亦未可知也。</p>
<p>△《京东考古录》・一卷（大学士英廉家藏本）</p>
<p>旧本题国朝顾炎武撰，载吴震方《说铃》中。其文皆见炎武所撰《日知录》及《昌平山水记》。殆震方剿取别行，伪立此名也。</p>
<p>△《谲觚》・一卷（两江总督采进本）</p>
<p>国朝顾炎武撰。时有乐安李焕章，伪称与炎武书，驳正地理十事，故炎武作是书以辨之。其论孟尝君之封於薛，及临淄之非营邱诸条，皆於地理之学有所补正。</p>
<p>△《天府广记》・四十四卷（编修励守谦家藏本）</p>
<p>国朝孙承泽撰。承泽有《尚书集解》，已著录。是书以京畿事实分类编辑，凡《建置》、《府治》、《学宫》、《城池》、《宫殿》各一卷；《坛庙》四卷，《官署》二十三卷，其中仓场漕务附户部，选举贡院附礼部之类，又各以所属系录；《人物》二卷；《名胜》、《川渠》、《名迹》、《寺庙》、《石刻》、《陵园》各一卷；《赋》一卷；《诗》三卷。全用志乘之体。承泽所作《春明梦馀录》，多记明事。是编则上该历代，下迄於明，为例稍殊。其中如因工部而及修筑，遂并淮、黄形势而详述之，则是南河而非北都；因礼部而及仪注，因并贵贱章服而缕载之，则是会典而非地志。且既以天府为名，自应以地为限，乃明建都在永乐时，而内阁题名上溯洪武之初。移石鼓入大都在元时，而《石鼓歌》兼收韩愈、韦应物、苏轼凤翔所作。如斯之类，皆务博贪多，未免失之泛滥。至於“六科”条目自载其奏疏，《名迹类》中自载其别业，如斯之类，亦未免明人自炫之习。他如《人物门・成德传》末，附载德殉难时与马世奇书，有“在都缙绅尽如光含万、孙北海，天下事尚可为”之语。含万即光时亨字，以给事中从贼，後为福王所诛者也。以德之刚直明决，与时亨、承泽，决非气类，未必肯作是语。如斯之类，或不免有所依托。李国祯降贼拷死，具载诸书，而以为弃城遁去，贼追杀之。如斯之类，或不免传闻失实。前卷以翰林院为元光禄寺，後卷又以翰林院为元鸿胪寺。如斯之类，或不免小有殛酢：似淙书，大抵瑕多而瑜少也。</p>
<p>△《四州文献摘抄》・四卷（山西巡抚采进本）</p>
<p>国朝毕振姬撰，其邑人司昌龄所摘抄也。振姬字亮四，高平人。顺治丙戌进士，官至广西按察使。《山西通志》称其所著有《四州文献》藏於家。此本有司昌龄跋曰：“《四州文献》，盖潞、泽、辽、沁之通考也。其间有悬揣附会之说。前无总序，条类纷杂。盖草创未就而其徒所抄次，凡二十五册。余以前人旧文各有原书。又繁不能尽录，乃节其论著之要者，与其所纂物产鹞四卷，题曰《四州文献摘钞》。”据其所云，则所存不及十之一，尚庞杂如是，则全书可以想见矣。</p>
<p>△《瓯江逸志》・一卷（大学士英廉家藏本）</p>
<p>国朝劳大舆撰。大舆字宜斋，石门人。顺治辛卯举人，官永嘉县教谕。是编前记温州旧事，後记其山川物产，大意欲补郡乘之阙，故名曰《逸志》。然捃拾未富，且皆不著所出，未为精核。至谓“钱玉莲为倡女”，更齐东之语矣。</p>
<p>△《粤述》・一卷（大学士英廉家藏本）</p>
<p>国朝闵叙撰。叙号鹤瞿，歙县人。《太学题名碑》作江都人，疑其寄籍也。顺治乙未进士，官至监察御史。是编乃其督学广西时所作，叙述山川物产，颇为雅洁。其辨“狄青取昆仑关”一事，核以地理，足订《宋史》之误。惟好穿凿字义，如谓“犭”字当作“侥”，即《说文》之僬侥，已为无理。又谓“犭┤俗∥葑髁讲悖人居其上，猪圈牛栏皆在卧榻之下。《说文》家字宀下从豕，可会此义”云云，尤为附会。儒生喜谈小学，动称六书，为万事之根本，其弊往往至此也。</p>
<p>△《星馀笔记》・一卷（山东巡抚采进本）</p>
<p>国朝王钺撰。钺有《粤游日记》，已著录。此其《世德堂遗书》之第三种也。皆其官西宁知县时记其风土物产，如蚺蛇、狒狒诸条，於旧说间有驳正。所记“Ａ１５”字“&lt;乙田>”字、“俊弊帧“牮”字、“平”字、“[C044]”字之类，亦足补《桂海虞衡志》所遗，然大抵地志所巳载也。以方为邑令，故取巫马期戴星之义，名曰《星馀》云。</p>
<p>△《中州杂俎》・三十五卷（河南巡抚采进本）</p>
<p>国朝汪价撰。价字介人，号三侬外史，自称吴人，其里居则未详也。顺治己亥，贾汉复为河南巡抚，修《通志》，价与其役。逾年书成，复采诸书所载轶闻琐事关於中州者，荟萃以成是编，分天、地、人、物四函。天函子目五，曰《分野》、《图谱》、《馀论》、《杂识》、《时令》，地函子目十六，曰《建都》、《封国》、《纪邑》、《纪乡》、《纪山》、《纪水》、《纪室》、《纪园》、《纪寺》、《纪塔》、《纪观》、《纪庙》、《纪墓》、《纪碑》、《纪桥》、《纪俗》。人函子目二十一，曰《帝迹》、《圣迹》、《贤迹》、《官迹》、《文迹》、《武迹》、《忠迹》、《孝迹》、《义迹》、《节迹》、《隐流》、《羽流》、《缁流》、《术流》、《技流》、《女史》、《老史》、《儿史》、《凶史》、《异史》、《人杂》。物函子目十四，曰《禽志》、《兽志》、《鳞志》、《虫志》、《草谱》、《木谱》、《花谱》、《掀贰贰《果品》、《菜品》、《饮案》、《食案》、《器考》、《物考》。采摭繁富，用力颇勤，而多取稗官家言，纯为小说之体。又事皆不著所出，人亦往往不著时代。编次繁复，漫无体例，可谓劳而鲜功者矣。</p>
<p>△《湖ヂ杂记》・一卷（大学士英廉家藏本）</p>
<p>国朝陆次阕。次阕症闶浚钱塘人。康熙初由拔贡生官江阴县知县。是书盖续田艺蘅《西湖志馀》而作，如庆忌塔、夹城之类，亦颇有考辨。而近於小说者十之七八。盖艺蘅之书，体例亦如是也。</p>
<p>△《姑孰备考》・八卷（安徽巡抚采进本）</p>
<p>国朝夏之符撰。之符字玄伯，当涂人。顺治中修《太平府志》未成，乃删其八志、二表而为此书。首《郡纪》三卷，以拟本纪；次《人物传赞》二卷，以拟列传；次《乡音集》三卷，皆之符自作之诗。非志非集，殊乖体例。又《人物传》中列韦弦佩於先贤，而弦佩方序其书。则其人未死，亦岂盖棺论定之义乎？弦佩原序称是书十二卷，张总序又作九卷，互相矛盾。惟陶元鼎序作八卷，与此本相合云。</p>
<p>△《台湾记略》・一卷（大学士英廉家藏本）</p>
<p>国朝李麟光撰。麟光号蓉洲，武进人。是编杂记台湾山川，附以《暹罗别记》一篇。篇帙寥寥，疑为删削不完之本也。</p>
<p>△《海表奇观》・八卷（浙江汪启淑家藏本）</p>
<p>不著撰人名氏。凡标二十三门，曰《溯源》，曰《疆境》，曰《形势》，曰《分野》，曰《气候》，曰《潮汐》，曰《节序》，曰《风俗》，曰《黎俗》，曰《占历》，曰《灾祥》，曰《名山》，曰《水泉》，曰《名宦》，曰《人物》，曰《列传》，曰《祠庙》，曰《古迹》，曰《坟墓》，曰《物产》，曰《奇人》，曰《奇事》，曰《题咏》。盖即抄撮《琼州府志》，而每条附以论赞诗句。据其自序，称“戊申官於琼州”，又言“家於齐鲁”。考《琼州府志》，“康熙七年戊申，知府牛天宿，山东人。”当即此人也。</p>
<p>△《江南星野辨》・一卷（两江总督采进本）</p>
<p>国朝叶燮撰。燮字星期，吴江人。康熙庚戌进士，官宝应县知县。其书历引《周礼》、《尔雅》及星经、史志所载扬州吴越分野，独推刘基清类天文分野之书为得郡邑分度之详。案，星土之说，虽本《周礼・保章氏》，亦见於《左传》诸占，然先儒已不得其传，解多附会。术家用以推验，偶应者十不得一，不应者十恒逾九。况疆域既已非古，而犹执二十八宿尺尺寸寸而拓之，其乖迕殆不待辨。舆图所列，大抵具文。博引繁称，徒为枝赘而已。</p>
<p>△《岭南杂记》・二卷（大学士英廉家藏本）</p>
<p>国朝吴震方撰。震方有《读书正音》，已著录。是编记其客游广东时所见。上卷多记山川风土，兼及时事，所载番禺唐化鹏《夫务条议》、《花田立县议》，广西巡抚彭鹏《禁官贩私盐示》诸条，亦颇留心於利弊。下卷则记物产而已。书中称平南王尚可喜为逆藩。伏读五朝国史列传，可喜之子尚之孝，反覆悖乱，终於伏诛。谓之逆藩可也。可喜则终守臣节，未可目之以逆。是亦传闻之未审矣。</p>
<p>△《台湾随笔》・一卷（编修程晋芳家藏本）</p>
<p>国朝徐怀祖撰。怀祖字燕公，松江人。自序称乙亥之春，再至闽漳，复有台湾之行。盖康熙三十四年所作。其记台湾风土及自闽赴海水程，俱不甚详备，但就其所身历者言之耳。</p>
<p>△《燕台笔录》・一卷（编修程晋芳家藏本）</p>
<p>此本载曹溶《学海类编》中，题国朝项惟贞撰。惟贞字端伯，秀水人。朱彝尊之门人也。然检核其文，实即朱彝尊《日下旧闻》内《风俗》一门。疑彝尊尝属之裒辑偶存残稿，作伪者遂别标此名也。且彝尊撰《日下旧闻》时，溶殁已久，又安得而录之？《学海类编》多书贾所窜入，非溶原本，此亦一证矣。</p>
<p>△《神州古史考》・一卷、《方舆通俗文》・一卷（安徽巡抚采进本）</p>
<p>国朝倪易。易致秤瘢钱塘人。康熙乙酉举人，官内阁中书舍人。是书自序云：“按今之版图，取自汉迄唐诸史地志，列於郡县之首。上搜旧闻，旁摭遗逸。凡两京十四省，共一百五十馀卷，谓之《神州古史考》。又取唐以後者别为一编，名曰《方舆通俗文》。”然所梓者惟杭州一府九县而已，盖未成之书也。</p>
<p>（案：此书据其原序，宜入《总志》；然所刻者惟一府，入之《总志》为不伦，而又不可列於《郡县》之中。故附存其目於《杂记》，此无类可归之变例也。）</p>
<p>△《西粤对问》・（无卷数，江苏巡抚采进本）</p>
<p>国朝江德中撰。德中字汉若，徽州人。官至广西布政司参议。是书记西粤山川风土物产，颇资异闻。然其徵据疏谬，亦复不少。如引《左传》“有仍氏生女&lt;黑真>”事，不检杜注“美湮&lt;黑真>”之语，而误以为肌肤之黑。又云雉黑色者为鸥雉，按《尔雅》“秩秩海雉”注，“如雉而黑，在海中，不云名鸥也”。殆缘海字而误欤？殊失考。</p>
<p>△《浔阳醢》・六卷（江西巡抚采进本）</p>
<p>国朝文行远撰。行远字樵罚江西德化人。康熙中贡生。是书专志九江一郡故实。首有凡例，自谓“读书时遇郡事随见随录，自经史子集及稗官野乘小说之类，靡所不采”。首卷分《象纬》、《地舆》、《书院》、《祠庙》、《宫室》、《邱墓》、《服食》、《器用》、《玩好》、《草木》、《鸟兽》、《虫鱼》十二目；次卷分《仕宦》、《吏治》、《典礼》、《经费》、《兵防》、《盗贼》六目；三卷分《交游》、《器局》、《方技》、《孝义》、《闺阃》、《忠节》、《流寓》、《人物》、《栖逸》九目；四卷分《真仙》、《僧宝》二目；五卷分《诗文》、《书画》、《典籍》、《名胜》四目；六卷分《像教》、《禅喜》、《灵异》、《感应》、《果报》、《鬼神》六目。其摭拾颇为繁富，而分别门类，殊多失当。如既有《僧宝》，又有《禅喜》；既有《鬼神》，又有《果报》、《感应》、《灵异》之类。中所采取，亦未见决择。盖有意求多，未免失之庞杂也。</p>
<p>△《蜀都碎事》・六卷（两淮马裕家藏本）</p>
<p>国朝陈祥裔撰。祥裔本姓乔氏，号藕渔，顺天人。康熙中官成都府督捕通判。采蜀中故实为《碎事》四卷。杂引诸书，或注或否，间附以考证案语，及前代题咏诗文。复以所采未尽，别为艺文二卷，谓之《补遗》。祥裔所自作诗，亦并列於唐、宋名作之间。</p>
<p>△《续闽小纪》・一卷（江苏巡抚采进本）</p>
<p>国朝黎定国撰。定国字于一，江都人。尝客游福建学使幕中，因据所闻见，辑为此书。以旧书先有《闽小纪》，故以“续”为名。凡七十六条。所载闽地风俗土产及琐碎故实，大约《通志》所已具，别无创闻也。</p>
<p>△《岭海见闻》・四卷（两淮马裕家藏本）</p>
<p>国朝钱以垲撰。以垲游宦广东，前後八载，所作《罗浮外史》，已著录。此编又其杂录见闻之书也。大致欲仿《水经注》、《洛阳伽蓝记》，而才不逮古人。又采录冗杂，无所限断。记陆贾使粤，乃泛及作《新语》事；记南汉事甚略，乃阑载刘钅长入宋後事。皆与岭海无关。其他杂采小说，不核真伪。如《述异记》、《开元天宝遗事》之类，与闻见亦无涉。至於“荔枝”、“铜鼓”，前後各出二条，尤无体例矣。</p>
<p>△《南漳子》・二卷（浙江巡抚采进本）</p>
<p>国朝孙之糇。之羲辑《尚书大传》，已著录。之艟屿逗愉荆近南漳湖，因以自号。是书所纪，皆其一乡之故实，乃自称为子。核其体例，实亦於古无徵。</p>
<p>──右“地理类”杂记之属，四十二部、一百七十六卷，内二部无卷数，皆附《存目》。 






</p></div>
  <div class="adBottom">
    <script src="../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='216028.html' class='pagedaohang'>【上一篇】<i>:卷七十八・史部三十四○地理类存目七</i></a></span><span class="tomenu"><a href="sikuquanshuzongmutiyao.html" title="四库全书总目提要" class="returnIndex">【回目录】</a>
</span><span class="toup1"><a href='216026.html' class='pagedaohang'>【下一篇】<i>：卷七十六・史部三十二○地理类存目五</i></a></span></div>
  <div class="adBottom">
    <script src="../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../js/foot.js" type="text/javascript"></script>

</body>
</html>
