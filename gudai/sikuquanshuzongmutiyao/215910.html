<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>四库全书总目提要_卷一百九十四・集部四十七○总集类存目四</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/sikuquanshuzongmutiyao/215910.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../templets/default/css/p.css" />
<link rel="stylesheet" type="text/css" href="../../templets/default/css/book.css" />
<script src="../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/sikuquanshuzongmutiyao/215910.html");
</script>
</head>
<body>
<div id="topbar">
  <div id="logo"><a href="../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../book_sbkk8_default.html">首页</a></li>
     
      <li><a href='../gudai.html'>古典文学</a></li>
      <li><a href='../../gushihui/gushihui.html'>故事会</a></li>
      <li><a href='../../meirongyangsheng/meirongyangsheng.html'>美容养生</a></li>
      <li><a href='../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="215910.html#" class="bds_more" data-cmd="more">分享到：</a><a href="215910.html#" class="bds_weixin" data-cmd="weixin" title="分享到微信">微信</a><a href="215910.html#" class="bds_qzone" data-cmd="qzone" title="分享到QQ空间">QQ空间</a><a href="215910.html#" class="bds_tsina" data-cmd="tsina" title="分享到新浪微博">新浪微博</a><a href="215910.html#" class="bds_tqq" data-cmd="tqq" title="分享到腾讯微博">腾讯微博</a><a href="215910.html#" class="bds_tqf" data-cmd="tqf" title="分享到腾讯朋友">腾讯朋友</a><a href="215910.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../book_sbkk8_default.html'>主页</a> > <a href='../gudai.html'>古代文学</a> > <a href='sikuquanshuzongmutiyao.html'>四库全书总目提要</a> > </div>
<div class="ad960"><script src="../../js/ad960sougou.js" type="text/javascript"></script></div>
<div id="maincontent">
  <h1 class="articleH1">卷一百九十四・集部四十七○总集类存目四</h1>
  <div id="content"><span id="ad328_r">
    <script src="../../js/article.js" type="text/javascript"></script>
    </span><p>△《萧氏世集》・（无卷数，山东巡抚采进本）</p>
<p>国朝萧伯升编。伯升字孟穑泰和人。是集皆录其先世诗文，曰《正固先生集》，诗文各一卷，萧岐撰。岐字尚仁，洪武初以贤良徵，授潭府左长史，改平凉训导。自颜其斋曰“正固”。一曰《坦行自志》，岐子遵撰。遵字用道，号坦行，以明经荐，授靖江王府长史。永乐间谪宣府鹞儿岭巡检，有《仕学斋集》，散佚不存。独存其自志所载陈靖江王八启及《四门箴》一篇，曰《雪崖诗集》，萧髫ㄗ。髫ㄗ盅錾疲号雪崖。宣德丁未进士，官南京礼部尚书。前有伯升自序，称与吏部郎中萧士玮《春浮园集》并士玮弟士琦《陶庵杂记》、《牍隽》诸书同时合刻，为《萧氏世集》。今士玮、士琦之书各有别本，而此帙之内均不载。未知何故也。</p>
<p>△《太仓十子诗选》・十卷（浙江巡抚采进本）</p>
<p>国朝吴伟业编。伟业有《绥寇纪略》，已著录。是书采其同里能诗者得十人，人各一集。首周肇《东冈集》，次王揆《芝廛集》，次许旭《秋水集》，次黄与坚《忍芳》，次王撰《三馀集》，次王昊《硕园集》，次王《健芳》，次王曜升《东皋集》，次顾湄《水乡集》，次王摅《步蟾集》。皆其同时之人，前有伟业序，盖犹明季诗社馀风也。伟业本工诗，故其所别裁，犹不至如他家之冗滥，特风格如出一手，不免域於流派，是亦宗一先生之故耳。</p>
<p>△《乐府英华》・十卷（江苏巡抚采进本）</p>
<p>国朝顾有孝编。有孝字茂伦，吴江人。自序称自汉迄唐乐府有数十家，而最著者郭茂倩之《乐苑》（案郭茂倩书名《乐府诗集》，不名《乐苑》。名《乐苑》者乃梅鼎祚书）、左克明之《乐府》、吴兢之《乐录》（案吴兢书名《乐府古题要解》，不名《乐录》）、郄昂之《题解》、沈建之《广题》、徐献忠之《乐府》，各有意见，因取而参定之。然所分各类，亦多踵茂倩旧目，於体制无所考订。惟每章下略加注释，而附以评语。盖其例主於选诗，与吴、郭诸家用意各不同也。</p>
<p>△《同人集》・十二卷（两江总督采进本）</p>
<p>国朝冒襄编。襄字辟疆，如皋人。自号巢民。所居有朴巢、水绘园、深翠山房诸胜。晚年却扫家居，与友朋觞咏，辑其酬答诗文都为一集，凡十二卷。盖仿顾阿瑛《玉山草堂雅集》而作。然阿瑛但文酒之欢，此并其寿序之类亦皆载入。故繁富胜之，而精美则不及焉。</p>
<p>△《唐宫闺诗》・二卷（内府藏本）</p>
<p>国朝费密编。密有《燕峰文抄》，已著录。是编录唐代女子之作，颇有别裁，然皆习见。</p>
<p>△《牍隽》・四卷（兵部侍郎纪昀家藏本）</p>
<p>国朝萧士琦撰。士琦字季公，泰和人，前明贡生。是编选自汉至宋尺牍，分三十二门。卷首有其子伯升所记缘起，大旨主於清省。故所录往往摘一二语，非其全文。又如“龚使者告隗镀蕖币惶酰原非尺牍，而亦载之，殊不可解也。</p>
<p>△《斯文正统》・十二卷（直隶总督采进本）</p>
<p>国朝刁包编。包有《易酌》，已著录。是编所录历代理学诸儒之文凡二百一十有六篇。其凡例称专以品行为主，若言是人非，虽绝技无取。盖本真德秀《文章正宗》之例，持论可云严正。然三代以前，文皆载道。三代以後，流派渐分。犹之衣资布帛，不能废五采之华；食主菽粟，不能废八珍之味。必欲一扫而空之，於理甚正，而於事必不能行。即如《文章正宗》，行世已久，究不能尽废诸集，其势然也。至苏轼《大悲阁四大菩萨》诸记，因题制文，原非讲学。言各有当，义岂一端？而包於欧阳修本论评语中极词诋斥，然则真德秀《西山集》中为二氏而作者不知凡几，包既讲学，不应不见是集，何以置之不言。岂非以苏氏为程子之敌，真氏则朱子之徒乎？恐未足服轼之心也。</p>
<p>△《乐府广序》・三十卷（编修励守谦家藏本）</p>
<p>国朝朱嘉徵编。嘉徵字岷左，别号止圃人，海宁人。前明崇祯壬午举人，入国朝官徽州府推官。此编取汉、魏乐府及诗分为三集。以相和、吟叹、平调、清调、瑟调、楚调、大曲、杂曲之类为风，以鼓吹、横吹之类为雅，以雅舞、杂舞之类为变雅，以郊祀乐章为颂，而别附以歌诗、琴曲。又仿《诗序》之例，每篇各为小序以明其意。盖刻意续经，惟恐一毫之不似。然三代乐制，至汉尽亡。乐府之於三百篇，犹阡陌之於井田，郡县之於封建也。端绪亦有时相属，而不相属者十之九。嘉徵必摹拟刻画，一一以风、雅、颂分配之，牵强支离，固其所矣。</p>
<p>△《三苏谈》・十卷（兵部侍郎纪昀家藏本）</p>
<p>国朝高阜撰。阜字康生，号萝栖，祥符人。所录凡苏洵文二卷，苏轼文六卷，苏辙文二卷。每篇为之反覆详论，故名曰《三苏谈》。其言澜翻不竭，亦足以自畅其说。然必谓三苏本旨如是，则不尽然也。</p>
<p>△《柳洲诗集》・十卷（浙江巡抚采进本）</p>
<p>国朝陈增新等编。增新字子更，嘉善人。柳洲在嘉善熙宁门外。顺治初，增新与同里魏学渠等结诗社相倡和，称“柳洲八子”。其後攀附者日众，因遴次所作录为一编，共七十馀人。其诗体格相似，大抵五言多宗选体，七言悉学唐音。盖犹明季几社馀派也。</p>
<p>△《江左十五子诗选》・十五卷（内府藏本）</p>
<p>国朝宋荦编。荦有《沧浪小志》，已著录。是编乃荦为苏州巡抚时，甄拔境内能文之士王式丹等十五人，各选诗一卷刻之。考自古类举数人，共为标目，四八之所载，其来久矣。然文士则无是名也。文士之有是名，实胚胎於建安之七子。历代沿波，至明代而前後七子、广续五子之类，或分垒交攻，或置棋不定，而泛滥斯极。往往以声气之标榜，酿为朋党之倾轧，覆辙可历历数也。荦与王士祯并以文章宿老，领袖诗坛。士祯既以同时之人为《十子诗选》，荦亦以所拔之士编为此集。虽奖成後进，原不失为君子之用心，究未免前明诗社之习也。夫诸人诗傥不佳，裒刻何益？其诗果佳，则人人各足以自传，又何必藉此品题乎。</p>
<p>△《溯洄集》・十卷（浙江汪启淑家藏本）</p>
<p>国朝魏裔介撰。裔介有《孝经注义》，已著录。裔介尝选国初诗为《观始集》，今未见传本。是编乃所选康熙中诗，以续前集者也。意求备一时之人，故限於卷帙，不能备一人之诗，大抵一人三数首而已。惟每体之末，必附以己作，所收较他人为夥。则似不若待诸他人之论定焉。</p>
<p>△《高言集》・四卷（江苏周厚鲇家藏本）</p>
<p>国朝田茂遇、董俞同编。茂遇字佛渊，顺治戊子举人。俞字苍水，终於布衣。皆华亭人。是书题曰《十五国风高言集》，而别标一闽字为子目。据其凡例，乃以一省之诗为一集。此乃十五集中之一也。</p>
<p>△《古文辑略》・（无卷数，湖北巡抚采进本）</p>
<p>国朝曹本荣编。本荣有《奏议稽询》，已著录。是书文以体分，各体前俱引文体明辨一条，大概因是书而广之。然所分子目，冗琐特甚，舛误尤多。汉文帝《贤良文学策问》、武帝《贤良策问》之类亦往往一文而两载，皆失详检。“铁券文类”止载《唐德宗赐王武俊》一篇，“谕祭文类”止载隋文帝《祭薛觥芬黄之类，亦殊挂漏。至所载之文，每篇删削，尤不免失其本未。</p>
<p>△《临川文献》・八卷（两淮马裕家藏本）</p>
<p>国朝胡亦堂编。亦堂字二齐，慈人。顺治辛卯举人。官临川县知县，後行取主事。是编选临川一县之文。宋晏殊、晏几道、王安石三人，明章衮、陈九川、帅机、汤显祖、邱兆麟、章世纯、艾南英、罗万藻、陈际泰、揭重熙十人，国朝游东睢⒏嫡己舛人。皆有集行世者。每集各为小序，书中仍各标本集之名，略如张溥《百三家集》例。但溥书全录其集，此则多所删削耳。</p>
<p>△《诗原》・二十五卷（江苏周厚鲇家藏本）</p>
<p>国朝顾大申撰。大申有《堪斋诗存》，已著录。是编以诗教起於三百。降而屈、宋，则有王逸之章句；汉、魏、六朝，则有昭明之《文选》；三唐之诗，则以明李攀龙之《诗选》为能存唐声。於是总辑诸家，裒为五集：一集曰《毛诗》四卷，附以子夏之序；二集曰《楚词》五卷，述王逸之《章句》；三集曰《选诗》五卷；四集曰《选赋》四卷，录《昭明》之所选；五集曰《唐诗》七卷，录攀龙之所选。音释撰次，命曰《诗原》。每集皆有自序，夫三百篇列为《六经》。岂容以後人总集僭续其後？王逸、萧统已病不伦，乃更益以李攀龙，不亦异乎？</p>
<p>△《滕王阁集》・十三卷、《滕王阁续集》・（无卷数，江西巡抚采进本）国朝蔡士英编。士英字伯彦，奉天人，官漕运总督。顺治十四年，士英巡抚江西，葺滕王阁。因集自唐至明登临记胜之作，分类诠次为十三卷。又徵近人诗文为二巨册，但分体而不分卷。盖欲附入前集各体後也。陈维崧《迦陵集》有《滕王阁赋》，绝工丽，非诸人所及。然是集不载。或刊版时尚未得其稿欤？</p>
<p>△《宋金元诗永》・二十卷、《补遗》・二卷（内府藏本）</p>
<p>国朝吴绮选。绮有《岭南风物记》，已著录。是编选宋、金、元诗合为一集，首有康熙戊午绮自序。其凡例谓“所选诸篇，品骨气味，规矩方圆，要不与李唐丰格致有天渊之别”云云。故颇能刊除宋人生硬之病，与元人缛媚之失。然一朝之诗，各有体裁；一家之诗，各有面目。江淹所谓楚谣汉风既非一骨，魏制晋造固已二体。蛾眉讵同貌而俱动於魂，芳草宁共气而皆悦於魄者也。必以唐法律宋、金、元，而宋、金、元之本真隐矣。即如唐人之诗，又岂可以汉、魏六朝绳之，汉、魏、六朝又岂可以风骚绳之哉？是集之所以隘。</p>
<p>△《澄远堂三世诗存》・八卷（浙江巡抚采进本）</p>
<p>国朝李绳远编。绳远有《姓氏谱》，已著录。是集合刻其曾祖应徵、祖士标、父寅之诗。应徵字伯远，万历癸酉举人，官临安县教谕，迁国子监博士。所著曰《藿园诗存》，凡六卷。士标字窿罚官山东宁海同知。所著曰《苍雪斋诗存》，凡一卷。寅字寅生，县学生。所著曰《视彼亭诗存》，凡一卷。应徵诗有《青莲馆》、《汗漫游蓟易寓言》、《苕溪漫草》、《两都社草》、《河梁编》、《两目纪游》、《偶寄轩稿》诸编。兹集总题《藿园诗存》，盖绳远汇为一集也。朱彝尊《静志居诗话》谓沃荼臧袂搬嵛遄佣外，广为四十子，若似乎此外无遗贤矣。说诗者遇隆、万朝士或置不观，不知隆、万诸人已力挽叫嚣之习，归於平淡，而定陵初年，人皆修辞琢句，出入风雅之林。若李伯远、郑允升、归季思、区用孺辈，尤卓然名家，未见万历初之不及嘉靖季也。今观《藿园》一集，诚戛戛独造，亦能自立门径者。其子孙则沿波而讨奇耳。</p>
<p>△《古诗选》・三十二卷（山东巡抚采进本）</p>
<p>国朝王士祯编。士祯有《古欢录》，已著录。此编凡五言诗十七卷，七言诗十五卷。五言自汉、魏、六朝以下，唐代惟载陈子昂、张九龄、李白、韦应物、柳宗元五人。七言古逸一卷，汉、魏、六朝一卷，唐则李峤、宋之问、张说、王翰四人为一卷，王维、李颀、高谩⑨参、李白为一卷。而王昌龄、崔颢二人则称附录。五卷以下则唐杜甫、韩愈，宋欧阳修、王安石、苏轼、黄庭坚、晁说之、晁补之、陆游，金元好问，元虞集、吴莱十三人之诗。而李商隐、苏辙、刘迎、刘因四人称附录。夫五言肇於汉氏，历代沿流，晋、宋、齐、梁业已递变其体格。何以武德之後，不容其音响少殊。使生於隋者，如侯夫人《怨词》之类，以正调而得存。生於唐者，如杜甫之流，亦以变声而见废。且王粲《七哀》，何异杜甫之《三别》？乃以生有先後，使诗有去留。揆以公心，亦何异李攀龙唐无五言古诗而有其古诗之说乎？至七言歌行，惟鲍照先为别调。其馀六朝诸作大抵皆转韵抑扬。故初唐诸人多转韵，而李白以下始遥追鲍照之体。终唐之世，两派并行。今初唐所录寥寥数章，亦未免拘於一格。盖一家之书，不足以尽古今之变也。至於越人歌惟存二句之类，则校刊者之疏，或以是而议士祯，则过矣。</p>
<p>△《十种唐诗选》・十七卷（山东巡抚采进本）</p>
<p>国朝王士祯编。取唐人总集八家及摘宋姚铉《唐文粹》所载诸诗，各为删汰。凡《河岳英灵集》一卷，《中兴间气集》一卷，《国秀集》一卷，《箧中集》一卷，《搜玉集》一卷，《御览集》一卷，《极玄集》一卷，《又玄集》一卷，《才调集》三卷，《唐文粹》六卷。附以士祯所选《唐贤三昧集》，共为十种。其去取一以神韵为宗，犹其本法。惟《才调集》、《唐文粹》删汰未精，门径丛杂，而《文粹》尤甚。如卢仝《月蚀》诗、陆龟蒙《江湖散人歌》，皆不能谓之盛唐格也。又韦庄《又玄集》，原书已佚，今所传者乃赝本。冯氏《才调集》凡例言之，而士祯仍为选录，亦失别裁。其《三昧集》一种，乃其生平宗旨所在，去取较为精密。世多摘出别行，今亦别著於录。又士祯《居易录》曰：“近日金陵有刻《唐诗十集》者，谓为予所订。或作序假予言曰：‘余奉此为金科玉律，年来於此道稍有会心者，得力於是书良多’云云。及访是书阅之，乃标华亭唐汝询仲言名。大旨在通高漫士、李沧溟、锺退谷三选之邮，而以汝询诗解附之，强分甲乙丙丁等目，浅陋割裂，可一笑也。”然则是书未出以前，先有伪本矣。今伪本已不传，盖辨之早也。</p>
<p>△《载书图诗》・一卷（浙江巡抚采进本）</p>
<p>国朝王士祯编。康熙辛巳，士祯官刑部尚书时，乞假旋里，改窆其亲，载书数车以归。其门人扬州禹之鼎绘为是图。一时多为题咏，士祯汇以成编。图後首载奏疏二篇，次序二篇，次题图诗八十六首，皆其门人所作。而附其侄启《座送还京》诗一首。次赠行二十四首，皆朝臣之作。而附侍讲尤侗《寄怀诗》一首，次《赐沐起程》一篇。而附朱彝尊《池北书库记》一篇，则以载书及之也。</p>
<p>△《樵川二家诗》・四卷（福建巡抚采进本）</p>
<p>国朝朱霞编。案《浙江通志》载：“朱霞，建德人，顺治乙未进士。”未知即此人否也。樵川为今邵武县。二家者，宋严羽，元黄镇成也。羽有《沧浪集》，镇成有《秋声集》，皆已著录。是本每集分为二卷，诸杂体为一卷，五七言近体为一卷。而附《沧浪诗话》于其后焉。</p>
<p>△《宋四名家诗》・（无卷数，内府藏本）</p>
<p>国朝周之鳞、柴升同编。之鳞字雪苍，海宁人。升字锦川，仁和人。是编选苏轼、黄庭坚、范成大、陆游之诗，分体排次。《东坡集》选六百首，《山谷集》选三百首，《石湖集》选四百首，《剑南集》选九百首。较吴之振《宋诗钞》所录较多，而去取未能悉当也。</p>
<p>△《杨氏五家文钞》・十二卷（江西巡抚采进本）</p>
<p>国朝杨长世及其从子以睿、以俨，从孙兆凤、兆年合刻稿也。长世字延会，瑞金人。官兴安县训导，著《影居文钞》一卷。以睿字维明。邑诸生，著《汲亭文钞》一卷、《诗钞》二卷，以俨字维庄，贡生，著《强恕斋文钞》四卷。兆凤字尔翔，官上饶县训导。著《寓鸿亭文钞》二卷。兆年字尔逢，官宜黄县训导，著《羽羽园文钞》二卷。以睿《汲亭稿》中有诗二卷，而总题曰《文钞》，用《文选》例也。</p>
<p>△《翠楼集》・三卷（内府藏本）</p>
<p>国朝刘之份编。之份字平胜，里籍未详。是集选明代闺ト之诗，分初集、二集、新集，集各一卷。其族里别编於前。朱彝尊《静志居诗话》尝讥其真赝交错云。</p>
<p>△《诗苑天声》・二十一卷（江苏巡抚采进本）</p>
<p>国朝范良撰。良字眉生，徽州人。是集选自汉至明之诗为五类：曰乐章、曰应制、曰应试、曰朝堂、曰馆课，各冠以小引。所选皆铺张富丽之作，由其体宗台阁故也。然精杞腔コ剩颇为淆杂。而卷首列参订姓氏凡五百九人，亦断无是事也。</p>
<p>△《练音集补》・七卷（浙江汪启淑家藏本）</p>
<p>国朝王辅铭编。辅铭字翊思，嘉定人。初，明翠校尝以嘉定代有作者，而诗篇多散逸，因采宋天圣以後迄於宏治合为一集。其第一卷为宦志，皆官於嘉定者所作。中四卷则邑人之诗。第六卷为附卷，则流寓游览诸人。第七卷为外卷，则释道之作也。其後版毁於倭，仅存钞本。辅铭以其尚有遗阙，因搜采厘订，补入三十四人。其原有姓氏而诗什未备，更加补辑者，又二十六人。原本每人各著出处本末，辅铭间采他书附之。如杨之彝尝为都统制官，非真释子，校误载入方外中，亦为驳正。其曰练音者，因嘉定本古之练祁市也。</p>
<p>△《国朝练音集》・十二卷（浙江汪启淑家藏本）</p>
<p>国朝王辅铭编。辅铭既辑补翟校《练音集》，复采本朝诗人之作，编为此集。所收自官师至方外共三百人。其体例略仿翟校原本，惟闺秀一类为辅铭所增。至校凡例，其人尚存者不录，深合古法。而辅铭此集，第一卷所载见存者至三十六人，并及其子所作。亦视校原本较为泛滥矣。</p>
<p>△《姑苏杨柳枝词》・一卷（内府藏本）</p>
<p>国朝汪琬编。琬有《尧峰文钞》，已著录。初，琬自翰林告归，居尧峰别业。偶仿白乐天作《姑苏杨柳枝词》十八章，一时东南文士多相属和。琬乃手自选定，得一百十二家，一百九十七首。令周枝雠糯纬舌，而周靖为之笺注。刊本题为枝鏊辑，非其实也。今仍题琬名焉。</p>
<p>△《金华文略》・二十卷（副都御史黄登贤家藏本）</p>
<p>国朝王崇炳编。崇炳有《金华徵献略》，已著录。是编录金华一郡之文。始自汉尚书杨乔，迄於国朝徐腾，共一百一十七人，而崇炳之文亦自录焉。凡例称取《金华文徵》十之五，《金华文统》十之二，而益以他书十之三。又称《文统》之例凡论及兵机政术及为释氏而作者不录。是选汉文不及长沙家令，选宋文不及苏学士矣。故惟侧词艳语在所禁绝，他则悉凭文章，不区疆域云。</p>
<p>△《尺牍新语》・二十四卷（内府藏本）</p>
<p>国朝徐士俊、汪淇同编。士俊字野君，淇字瞻漪，并钱塘人。是编刻於康熙癸卯，采明末国初诸家尺牍，分二十四门，名有评语。大抵不出万历以来纤仄之派。</p>
<p>△《说唐诗》・二十二卷（内府藏本）</p>
<p>国朝徐增撰。增字子能，长洲人。所录唐诗三百馀首，一一推阐其作意。其说悠谬支离，皆不可训。至於分解之说，始於乐府。如《陌上桑》等篇，所注一解、二解、三解字，尚不拘句数。晋、魏所歌古辞，如《白头吟》、《塘上行》等篇，乃注四句为一解。所谓古歌以四句为一解，伧歌以一句为一解是也。然所说乃歌之节奏，非诗之格律。增与金人瑞游，取其《唐才子书》之说，以分解之说施於律诗。穿凿附会，尤失古人之意。</p>
<p>△《百名家诗选》・八十九卷（福建巡抚采进本）</p>
<p>国朝魏宪编。宪字惟度，福清人。杭世骏《榕城诗话》载所著有《枕江楼集》，今未见其本。世骏称其同友《宿白愣础肥一首，则浮声也。宪以曹学坑小妒二代诗选》，止於天启，因选是集以补之。自天启甲子以後，康熙壬子以前，由缙绅迄方外，共得百人，人各立一小引，并列字号籍贯於前。其诗或以体序，或以类序，或以时与地序，各从原本。其登选则以得诗之先後为次，不拘行辈，而宪诗亦附於後焉。今观所选诸人，大抵皆声气标榜之习。至叶方蔼以下十人，未得其诗而先列其目。益见其不为论诗作矣。</p>
<p>△《皇清诗选》・三十卷（内府藏本）</p>
<p>国朝孙钅宏编。钅宏字思九，江南华亭人。其书采国初诸诗，分体编录。其凡例有曰：“论诗者必规摹初、盛，诚类优孟衣冠。然使挟其佻巧之姿，曼音促节，以为得中、晚之秘，则风斯下矣。”又曰：“数年以来，又家眉山而户剑南矣。在彼天真烂漫，畦径都绝，此诚诗家上乘。倘不衫不履，面目颓唐；或大袖方袍，迂阔可厌。辄欲夺宋人之席，几何不见绝於七子耶？”其持论未为不当。然其所选，则皆为交游声气之地，非有所别裁也。</p>
<p>△《国雅初集》・（无卷数，副都御史黄登贤家藏本）</p>
<p>国朝陈允衡编。允衡有《古人几部》，已著录。是编选国初人诗。体例一仿明顾起纶之旧，故亦以国雅为名。自魏裔介以下凡五十馀家。</p>
<p>△《宋诗删》・二十五卷（内府藏本）</p>
<p>国朝顾贞观编。贞观字华封，无锡人。由监生考授秘书院中书，後中康熙丙午举人，迁国史院典籍。是编鄄伤未之诗，分体纂集。自谓宽於正变，而严於雅俗。删繁就简，得诗二千五百有奇。然采摭既富，颇不能自守其例。</p>
<p>△《历朝赋格》・十五卷（内府藏本）</p>
<p>国朝陆畋唷ｘ钭忠迳剑平湖人。康熙丁未进士，授内阁典籍。己未召试博学宏词，改翰林院编修，官至内阁学士，兼礼部侍郎。是编汇选历代之赋，分为三格：曰文赋，曰骚赋，曰骈赋。於三格之中，又各分为五类：曰天文，曰地理，曰人事，曰帝治，曰物类。起自荀卿、宋玉，下迄元、明。每格前有小引，皆其婿沈季友所作。骚赋之引则为骚赋一篇，骈赋之引则为骈赋一篇，殊为纤仄，古无是例也。</p>
<p>△《续垂棘编・三集》十卷、《四集》・九卷（山西巡抚采进本）</p>
<p>国朝范高阝鼎编。高阝鼎有《理学备考》，已著录。初，高阝鼎父芸茂，当明末年，尝选辑山西之文二十卷，题曰《晋国垂棘》。高阝鼎复取其乡近人之文，依例汇辑成帙，谓之《续垂棘编》。前後共为四集。兹仅其三、四两集，非全本也。三集所录凡五十二人，四集所录凡四十七人。然多有人已前见而文属补录者，又有一集之中而一人之文前後分见者。盖随选随刊，故漫无体例如是耳。</p>
<p>△《传是楼宋人小集》・（无卷数，江苏巡抚采进本）</p>
<p>不著编辑者名氏。卷尾有嘉定戴范惆嫌镌疲是昆山徐氏所辑，故仍题之曰《传是楼宋人小集》，然则徐乾学家本也。所录凡二十二家，一廉村薛仲《止闳诗》，一剡溪姚镛《希声雪蓬稿》，一长沙刘翰《武子小山》集，一大梁张良臣《武子雪窗小集》，一笠泽叶茵景《文顺锰靡鞲濉非凹及续集，一沧州高九万《菊艏湫〖》及续编，一钱塘俞桂凇钝в嫦诗稿》及《渔溪乙稿》，一壶山许闯栏浮睹肺菔稿》及《融春小缀》、《梅屋杂著》、《梅屋》第三稿、第四稿，一山阴葛天民《无怀小集》，一于阝州张蕴仁《溥斗野稿支卷》，一南丰石门黄大受《德容露香拾稿》，一阳现芪蔫薄督仙方泉先生诗集》，一钱塘陈起宗之《芸居乙稿》，一龙泉沈说《惟肖庸斋小集》，一金华王同祖《与之学诗初稿》，一钱塘何应龙《子翔橘潭诗稿》，一浮玉施枢《芸隐倦游稿》及《芸隐横舟稿》，一临川危稹《逢吉巽斋小集》，一螺川罗与之《与甫雪坡小稿》，一翊ㄎ庵冁凇毒仗妒集》，一建州张至龙《季灵雪林删馀集》，一唐栖释永颐《山老闳诗集》。皆吴之振宋诗钞所未收。然陈起《江湖小集》中则皆已收录，所遗者惟释永颐一人耳。</p>
<p>△《榕村讲授》・三卷（两淮马裕家藏本）</p>
<p>国朝李光地编。光地有《周易观彖》，已著录。是书凡分三编。上编载周、张、二程、朱子所著，中编为董仲舒、扬雄、王通、韩愈及邵子、胡宏所著，下编则贾谊、匡衡、刘向、谷永、刘歆、班固、诸葛亮、欧阳修、宋祁及王安石、曾巩、陆九渊、真德秀所著。多取其足发圣贤之理者，大抵皆儒者之言。其扬雄、谷永、刘歆诸人，则不以人废之义也。光地自序：“举成、弘之文章以勖人，举王鏊会试墨卷以韩愈成句对论语者为法，而以读杂书异说为深戒。”盖即科举之文以诱掖初学之书也。</p>
<p>△《古文精藻》・二卷（内府藏本）</p>
<p>国朝李光地编。光地为兵部侍郎时，提督顺天学政。选录此集，以诲乡曲诸生，不求尽古文之变也。</p>
<p>△《群雅集》・十二卷（内府藏本）</p>
<p>国朝李振裕编。振裕有《白石山房稿》，已著录。是编乃其督学江南时，选录诸生诗赋杂文，汇刻成集，凡十二卷，而目录则作四卷。盖卷一中分四子卷，卷二分二子卷，卷三、卷四又各分三子卷。由於随时续镌，故辗转增益。其编次漫无体例，亦由於是也。</p>
<p>△《瑞竹亭合稿》・四卷（江西巡抚采进本）</p>
<p>国朝王愈扩及其弟王愈融撰。愈扩字若先，泰和人，康熙庚戌进士。愈融字侣新，终於诸生。兄弟俱从魏禧游。愈扩文长於论古，颇能曲折如意。盖其师授如是也。愈融笔力稍弱，风骨尚未老成，较亚於其兄。是集初刻毁於兵。後愈融子元坤得旧本於建昌布衣梁份所，又手录而重刊之。</p>
<p>△《姚江逸诗》・十五卷（浙江巡抚采进本）</p>
<p>国朝黄宗羲编。宗羲有《易学象数论》，已著录。是编皆录馀姚一邑之诗。自南齐迄明，以时代为叙。其方外、闺秀、仙鬼则总汇於末卷。每人各为小传，颇足以补史事之阙。然第十五卷《韩应龙传》末云：“梨洲先生选逸诗，广极搜辑，不解何故遗此。”则此卷为後人所续无疑。非宗羲之原书，不知何以混而一之。又刘妙容事出於吴均《续齐谐记》，其人乃吴令刘惠明之女，没後魂见，是鬼非神，题曰神女，已大谬。又王敬伯虽馀姚人，而女则不知何方之产，所遇之地又在吴中，引而入之姚江，尤为无理。亦必非宗羲之旧也。</p>
<p>△《明文授读》・六十二卷（浙江巡抚采进本）</p>
<p>国朝黄宗羲编。初，宗羲辑有明一代之文为《文案》，後得昆山徐氏传是楼藏书，益以所未见文集三百馀种，增为《文海》。後其子百家以《文海》卷帙浩繁，请宗羲选其尤者为此编。其序则仍《文海》之旧，盖其门人宁波张锡琨移冠此集。以见去取宗旨云。</p>
<p>△《洛如诗钞》・六卷（浙江巡抚采进本）</p>
<p>国朝朱彝尊选录，陆奎勋编次。彝尊有《经义考》，奎勋有《陆堂易学》，皆已著录。此集皆康熙丁亥平湖人社集之作。据《奎勋诗集》，载洛如之唱起丙戌三月，至丁亥而中间。诗什则奎勋集中编次，颇有前後不同，未详其故。其以洛如名者，洛如，花名，蝗缰瘢实似荚，郡有文士则生也。</p>
<p>△《汉诗音注》・五卷、《汉诗评》・五卷（直隶总督采进本）</p>
<p>国朝李因笃撰。因笃有《受祺堂集》，已著录。是编评点汉诗，兼注音韵。一卷至五卷题曰“汉诗音注”，六卷至十卷题曰“汉诗评”，一书而中分二名。又前五卷之评夹注句下，後五卷之评大书诗後，体例亦迥不同，不知其何所取也。顾炎武有《与因笃书》，极论古今音韵，刻於所撰《音学五书》前，盖以因笃为知古音者。然声音文字，与世转移，三代有三代之音。秦、汉有秦汉之音，晋、宋有晋、宋之音，齐、梁有齐、梁之音，自唐以後，有唐以後之音。犹之籀变而篆，篆变而隶，隶变而行。因革损益，辗转渐移，不全异亦不全同，不能拘以一律。自吴或举六朝以上概曰古音，於是或执後以搀前，其失也杂。或执前以绳後，其失也拘。如朱虚侯《歌疏》与之韵，证之史游《急就篇》亦然；梁鸿谩段馐隅》与流、浮、休韵，证以《日出南东隅行》亦然；燕剌王《歌鸣》与人韵，证以崔る安《封侯诗》亦然。知汉人有汉人之韵，下不可律以今，上亦不可律以古。因笃概以三百篇之韵断其出入，未免胶柱之见。至其所评，亦罕精鉴。如谓司马迁尊项羽为本纪，冠之《汉书》，为千古具眼之类，犹隆、万後人好为高论习气也。</p>
<p>△《诗观》・十四卷、《别集》・二卷（内府藏本）</p>
<p>国朝邓汉仪编。汉仪字孝威，泰州人。康熙己未召试博学鸿词，以年老授中书舍人。是编皆选辑国初诸人之作，别集则闺阁诗也。</p>
<p>△《朱子论定文钞》・二十卷（浙江巡抚采进本）</p>
<p>国朝吴震方编。震方有《读书正音》，已著录。是编取经传子史以至唐、宋诸家之文曾经朱子论定者，摘录成编。皆先列朱子之论，而以其文列於後。然编次过於求全，有因一字而录一篇者。如因辨一“腊”字，遂录“晋假道於虞”全传。“公矢鱼於棠”自是春秋经文，朱子惟辨一“矢”字，与传无关，而亦全录公子锴谏词。如是者不一而足，盖明末国初王学渐厌，又折而宗朱。风气所趋，事事借朱子以为重。遂不免牵连阑入，取盈卷帙耳。</p>
<p>△《凤池集》・（无卷数，内府藏本）</p>
<p>国朝沈玉亮、吴陈琬同编。玉亮字瑶岑，武康人。陈琬有《春秋三传同异考》，已著录。是编刻於康熙乙酉，裒国朝应制之诗，分体编辑，无所诠择。末附杂剧一折，则自古所无之创例也。</p>
<p>△《续三体唐诗》・八卷（内府藏本）</p>
<p>国朝高士奇编。士奇有《春秋地名考略》，已著录。士奇尝校注周弼三体唐诗，因复辑此编。弼书以七言绝句、七言律诗、五言律诗为三体。故此以五言古诗、七言古诗、五言排律为续三体，以补其阙。惟弼书每体分数格，而此书则每体以人为序，各有小传、诗话，为例小异耳。独是士奇既以弼书为未备，则当补完诸体，乃亦袭三体之目，仍不录五言绝句，将谓非诗之一体乎？</p>
<p>△《唐诗Ｔ濉贰ぐ司恚内府藏本）</p>
<p>国朝高士奇编。是书仿《文选》、《文苑英华》之例，分类选录。凡三十二门，皆馆阁之体，故名曰“Ｔ濉薄</p>
<p>△《楚风补》・五十卷（浙江巡抚采进本）</p>
<p>国朝廖元度编。元度字大隐，长沙人。是书成於康熙甲子、丙子之间。乾隆丙寅，长沙府知府吕肃高重为删定刻之。然意主夸多，冗杂特甚，又疏於考证，舛漏尤多。如神农因茶山之葬，而收其《蜡词》；虞舜因苍梧之巡，而收其《南风》诗。甚以楚为高阳之苗裔，而收其《丹书》。假借牵附，不一而足。而罗含《湘中记》所载禹《玉牒词》，见《後汉书・郡国志》注者，乃遗而不载。沈诸梁、石乞诸口语靡不滥入，而楚词乃删削不完。至戴凯之《竹谱》之类，本非诗篇，汉高帝《鸿鹄歌》之类，无与楚事，亦牵率并登，殆不可解。又如刘跛子乃北宋人，而列於六朝之际；严羽乃昭武人，而引於三湘之间。盖州县志书，率多附会先贤，借为光耀。而元度乃据志书以为之，宜其至於如是也。</p>
<p>△《四家诗钞》・二十八卷（江西巡抚采进本）</p>
<p>国朝王企銮啾唷Ｆ簏銮嘧筑┰叮雄县人。康熙乙丑进士，官至江西巡抚。四家者，清苑郭、钜鹿杨思圣、任邱庞垲、文安纪炅也。所录《学源堂集》凡六卷、思圣《旦亭集》凡八卷，垲《丛碧山房集》凡六卷，《炅桂山堂集》凡八卷。每集各为之序。┘佰睢㈥两杂屑，已著于录。惟思圣集今未见，独见于此编耳。</p>
<p>△《濂洛风雅》・九卷（两江总督采进本）</p>
<p>国朝张伯行编。伯行有《道统录》，已著录。是编辑周子、二程子、邵子、张子、游酢、尹享、杨时、罗见素、李侗、朱子、张┉、真德秀、许衡、薛蟆⒑居仁、罗洪先十七家之诗。乃其官福建巡抚时所刊。案金履祥先有《濂洛风雅》，伯行是书，仍其旧名，而一字不及履祥，不可解也。</p>
<p>△《历朝赋楷》・八卷（内府藏本）</p>
<p>国朝王修玉编。修玉字倩修，钱塘人。是编成於康熙丙寅。卷首恭录圣祖仁皇帝御制《阙里桧赋》、《竹赋》二篇，次为御试叶方蔼、彭孙铡⑼衄ァ⑿烨学四赋，均不入卷数。其集中所录，则由周末至国朝康熙中，凡一百六十七篇，各为之注。修玉所自作七赋亦附焉。末又有李兴祖《梅》、《竹》二赋，则刻成以後所续入，故题曰增选，意其欲作补遗而未成也。</p>
<p>△《于野集》・七卷（江西巡抚采进本）</p>
<p>国朝王原编。原号西亭，青浦人。康熙戊辰进士，官至给事中。是编刻於康熙庚子，乃其同郡朱霞等三十二人唱和之作，请原厘择而选定之。名曰于野者，取《易》同人于野义也。</p>
<p>△《唐宋十大家全集录》・五十一卷（通行本）</p>
<p>国朝储欣编。欣有《春秋指掌》，已著录。是编乃仿明茅坤《唐宋八家文钞》，增李翱、孙樵为十家，各为批评。亦间附考注。其中标识，悉依茅本之旧。欣自序谓“即茅所评论以窥其所用心，大抵为经义计耳。予欲破学者抱匮守残之见，所录加倍焉。至增入习之、可之，似属创见。然大家岂有定数，可以八，即可以十”云云。其说良是。然观其持论，仍不离乎经义之计。恭读御制《唐宋文醇》序文，有曰：“欣用意良美，顾其识之未充，而见之未当。则所去取，与茅坤亦未始迳庭。”睿鉴高深，物无遁状，斯诚万古之定论矣。</p>
<p>△《松风馀韵》・五十一卷（浙江汪启淑家藏本）</p>
<p>国朝姚宏绪编。宏绪号听岩，娄县人。康熙辛未进士，官翰林院检讨。是选上自六朝，下迄有明，凡慵渲钊酥以全集传，或篇什之仅存一二者，悉收辑之。人各缀以小传，义取博收，不能一一澄汰。其凡例有云：“集内诗有鄙亻塞可笑者，以采得不忍复逸，存诗所以存其人也。一之已甚”云云。则宏绪已自言之矣。</p>
<p>△《述本堂诗集》・十八卷（内阁中书方维甸家藏本）</p>
<p>国朝桐城方氏三世家集也。凡《依园诗略》一卷，《星砚斋存稿》一卷，《垢砚吟》一卷，《葆素斋集》三卷，《如是斋集》一卷，皆方登峄撰。《陆塘初稿》一卷，《出关诗》一卷，皆登峄之子式济所撰。《东闾剩稿》一卷，《入塞诗》一卷，《怀南草》一卷，《竖步吟》一卷，《叩舷吟》一卷，《宜田汇稿》一卷，《看蚕词》一卷，《松漠草》一卷，皆式济之子观承撰。登峄字凫宗，号屏垢。康熙甲戌贡生，官工部主事。坐事谪黑龙江卜魁塞。式济有《龙沙纪略》，本附刻此集之中，今别著录。观承别有《薇香》、《燕香》诸集，亦别著录。</p>
<p>△《青溪先正诗集》・（无卷数，浙江巡抚采进本）</p>
<p>国朝鲍楹编。楹字觉庭，馀杭人。康熙丙子举人，官知县。是编采淳安之诗，合为一编。以淳安古青溪地，故以为名。凡唐一人，宋六人，元五人，明十人，国朝二人。其总目所列宋之方一夔，元之方道坚、夏溥、洪震老、徐贯，国朝之徐士讷等七人，《总目补遗》又有宋方有开等六人，元汪愕榷人，明余溥等七人，皆有录无书。非完本也。</p>
<p>△《延陵书塾合璧》・四卷（江苏周厚鲇家藏本）</p>
<p>国朝吴季长编。季长始末未详。前有康熙丁丑自序，称“少嗜俪体文，平生酷爱梁简文、江文通二家，以为开徐、庾之先，莫有过於此者。爰手录合为一集，遂名曰《延陵书塾合璧》。盖以一人之嗜好，偶录为诵读之本，其实未为定论也。徐、庾生於梁代，於江淹为後辈，於简文则为同时。当其早年，竞为轻艳，犹可肩随。洎乎晚岁，则徐视庾瞠乎後矣，又何论简文乎？</p>
<p>△《八刘唐人诗集》・八卷（内府藏本）</p>
<p>题曰淮阴刘青夕选，不著其名。前有康熙癸未李翰熙序，称青夕尝有《唐诗十三家》之刻。又辑为此本。凡刘义、刘商、刘言史、刘得仁、刘驾、刘沧、刘兼、刘威八人，皆《全唐诗》所已具。且既以家数区分，而版心又标曰中唐诗、晚唐诗，体例亦殊未协也。</p>
<p>△《唐诗叩弹集》・十二卷、《续集》・三卷（内府藏本）</p>
<p>国朝杜诏、杜庭珠同编。诏有《愦ǜ笫集》，已著录。庭珠，秀水人，尚书臻之子也。是书以明高秉《唐诗品汇》所录皆贞元以前之诗，故选录元和迄唐末诸作，凡一千八百七十馀篇，以补所遗。名曰《叩弹》，取陆机《文赋》语也。诸人俱系以小传，卷末间有品评。其训释考证，亦颇多可采。然如元稹《莺莺诗》、李群玉《杜丞相筵中作》及韩《香奁集》诸诗，皆所谓靡靡之音。一概滥登，於精审犹有愧焉。</p>
<p>△《邱海二公文集合编》・十六卷（副都御史黄登贤家藏本）</p>
<p>国朝焦映汉、贾棠所刻邱觥⒑Ｈ鸺也。觥⑷鸾郧碇萑恕Ｓ澈河胩耐官於琼，故有兹刻。觥⑶怼短类稿本》七十卷，此选定为十卷。瑞集有《自作稿》引，不著卷数，此选定为六卷。映汉为鲎鞔，又载梁懔所作瑞传。盖是编刻於康熙戊子，时《明史》尚未成也。</p>
<p>△《明文远》・（无卷数，直隶总督采进本）</p>
<p>国朝徐文驹编。文驹有《师经堂集》，已著录。是编辑有明一代之文。前後无序跋，亦无目录。其圈点批语，皆用八比之法。至如戴良系元代遗老，王猷定系国朝人。俱收入明代，殊失断限也。</p>
<p>△《尺牍婴鸣集》・十二卷（内府藏本）</p>
<p>国朝王相编。相字晋升，临川人。是书成於康熙己丑。采明末及国初简札分十二类，类中又分子目四十有三。大抵轻佻纤巧，沿陈继儒等之馀习。</p>
<p>△《文章鼻祖》・六卷（江苏巡抚采进本）</p>
<p>国朝杨绳武编。绳武字文叔，长洲人。康熙乙未进士，官翰林院编修。是编录六代以前诗文凡十四篇，各为评注。一《尧典》，二《禹贡》，三《洪范》，四《国语・桓公自莒反》一篇，五《左传・城濮之战》，六《必阝之战》，七《鄢陵之战》，八《史记・项羽本纪》，九《高祖本纪》，十《封禅书》，十一《平准书》，十二《汉书・霍光金日┐》，十三《古诗为焦仲卿妻作》，十四庾信《哀江南赋》，皆鸿笔也。然以为千古文章尽从此出，则绳武一家之说矣。</p>
<p>△《唐四家诗》・八卷（内府藏本）</p>
<p>国朝汪立名编。立名有《钟鼎字源》，已著录。是编合刻唐王维、孟浩然、韦应物、柳宗元四家之诗。前有自序，称四家诗为宋、元人鼻祖，学宋、元诗者当仍於唐诗求之。故以此矫其弊云。</p>
<p>△《二家诗钞》・二十卷（内府藏本）</p>
<p>国朝邵长蘅编。长蘅有《青门集》，已著录。此其所选新城王士祯、商邱宋荦之诗也。是时士祯为刑部尚书，荦为苏州巡抚。而长蘅实长洲人，又荦之门客。赵执信见之，有违言。故士祯《寄荦诗》有“《尚书》北阙霜侵鬓，开府江南雪满头。当日朱颜两年少，王扬州与宋黄州”之句。盖言己为扬州推官之日，荦为黄州通判之日，已同以诗名。初不以致位通显始并称也，然长蘅实不自远嫌，致干物议。至今论者不允，殆亦有由矣。</p>
<p>△《棣华书屋近刻》・四卷（山东巡抚采进本）</p>
<p>国朝历城朱缃、朱绛、朱纲兄弟三人之合集也。缃有《橡村集》，纲有《苍雪山房稿》，皆已著录。绛字子桓，由贡生官至广东布政使。此集凡《缃岭南草》一卷，《端江集》一卷，乃其省亲粤东时作。《绛岭南草》一卷，盖与缃同行所作。《纲济南草》一卷，中有《闻二兄自粤北归诗》，盖与缃、绛《岭南诗》同时所作。故合刊云。</p>
<p>△《诚求堂汇编》・六卷（江苏周厚鲇家藏本）</p>
<p>国朝徐开锡撰。开锡字定山，常山人。康熙中贡生，官至彰德府同知。是编第一卷曰赠言，为出都时赠行之作。第二卷曰杞言，官杞县知县时邑人相赠之作，第三卷曰介言，为绅士介寿之作；曰杂著，为颂扬政绩之作。第四卷曰诗草，第五卷曰文稿，第六卷曰实政，则皆诗文及案牍也。</p>
<p>△《明文在》・一百卷（江苏巡抚采进本）</p>
<p>国朝薛熙编。熙有《练阅火器阵记》，已著录。是书仿《昭明文选》体例，於诸体之中各以类从，所录亦颇存鉴别。盖熙为汪琬门人，於古文有所受之也。然数多则简择难精，世近则是非未定。榛苦未翦，固亦势使之然耳。</p>
<p>△《汉诗说》・十卷（浙江巡抚采进本）</p>
<p>国朝费锡璜、沈用济同编。锡璜字滋衡，吴江人。自署曰成都。盖其父费密，自成都避乱，家於江南，锡璜犹署其故里也。用济字方舟，钱塘人。是编因冯惟讷《诗纪》、梅鼎祚《诗乘》所录汉诗，略为评释。卷首有凡例，持论似高，而所说殊草草。如汉人铙歌，鼓吹诸曲，沈约《宋书・乐志》明言声词合写，不可复辨。本无文义可推，而必求其说以通之，遂横生穿凿。又本词与入乐之词，截然有别。如《白头吟》中“郭东亦有樵”诸句，乃伶工增入以谐律，亦曲为之解，更嫌附会。至《铎舞曲》之“圣人制礼乐”篇，不过以字记声，亦录之以为诗式。又不考据《宋志》，明其句读，尤进退无据。其中仍冯氏《诗纪》、梅氏《诗乘》之谬，皆不及订正。他姑勿论，如庞德公《于忽操》三章，本王禹运拟，今载于《宋文鉴》中，而列于汉诗之内。一例推尊，茫无鉴别，是可云识曲听真乎？</p>
<p>△《岭南五朝诗选》・三十五卷（浙江汪启淑家藏本）</p>
<p>国朝黄登编。登宇俊升，号积罚番禺人。是编分为二帙。第一帙二十卷，皆载诗之为粤东作者。第二帙凡十五卷，则皆粤东人诗也。第一帙谓之名宦，颇为无理。无论其人不仕於粤东，即开卷之杜审言、宋之问、沈科冢《唐书》具载其事，何可以名宦称欤！</p>
<p>△《义门郑氏奕叶吟集》・七卷（江苏巡抚采进本）</p>
<p>国朝郑尔垣编。尔垣字一枢，浦江人。义门二十世裔也。郑氏自宋建炎至明初，合族而居者十三世，故称义门。永乐十六年，郑奔其先世之诗为三卷，其从叔检讨棠序之。康熙中，尔垣又续编四卷，是为此本。其於痹书或有所增窜与否，则莫能详也。集中或题其字，或题其官，而以其名及仕履侧注於下。考元结撰《箧中集》，载其弟融之诗，题曰季川。吕向《文选注》，谓任鹌糇猿迫尉，乃因其家集之文。而《玉台新咏》徐陵独题其字，赵饭庖晕亦其子姓所钞。则家集书字，原为古例。但五卷以下既题官题字於前，而每题之下又大书姓名，则自乱其例耳。其诗往往如出一手，疑不能无所粉饰也。</p>
<p>△《义门郑氏奕叶集》・十卷（江西巡抚采进本）</p>
<p>国朝郑尔垣编。尔垣既续郑敝书为七卷，又编次遗文得十五种。曰元郑大和《贞和集》，曰元郑钦《青连居士》文，曰元郑涛《药房集》，曰元郑泳《半轩集》，曰明郑渊遂《初斋集》，曰明郑А端≌集》，曰明郑楷《凤鸣集》，曰明郑棠《道山集》，曰明郑柏进《德斋稿》。凡仅存三首者，亦列於中。其全佚者八十种，则附存其目。大和一名又融，字顺卿，官至建康龙湾务提领大使。钦字子敬。涛字仲舒，官至大常博士。泳字仲潜，官温州路经历。渊字仲涵，ё质骞В官至监察御史。楷字叔度，官至蜀府长史。棠字叔美，官至翰林检讨。柏字叔端。</p>
<p>△《宋十五家诗选》・十六卷（内府藏本）</p>
<p>国朝陈舯唷＆粲小毒涔梢蒙》，已著录。十五家者，梅尧臣、欧阳修、曾巩、王安石、苏轼、苏辙、黄庭坚、范成大、陆游、杨万里、王十朋、朱子、高翥、方岳、文天祥也。每集各系小传及前人诗话，而以己所评论附焉。</p>
<p>△《笃叙堂诗集》・五卷（福建巡抚采进本）</p>
<p>侯官许氏之家集也。凡作者七人，集八种。前明一人，曰《春及堂遗稿》，许豸撰。国朝六人，曰《米友堂集》，许友撰；曰《紫藤花庵诗钞》，许遇撰；曰《少少集》，许鼎撰；曰《雪屯阝集》、《玉琴书屋诗集》，许均撰；曰《客游草》，许荩臣撰；曰《影香窗存稿》，许良臣撰。豸字玉史，崇祯辛未进士，官至浙江提学副使。友字有介，号瓯香，豸子也。喜书画，慕米芾之为人，构米友堂祀之。新城王士祯尝称其诗。遇字不弃，号月溪，友子也。康熙间官陈留、长洲二县知县。鼎号梅崖，均号雪屯阝，皆遇子。荩臣号秋泉，良臣号石泉，皆鼎子。其家有笃叙堂，为华亭董其昌所题额，因以名集。</p>
<p>△《续姚江逸诗》・十二卷（浙江巡抚采进本）</p>
<p>国朝倪继宗编。继宗字复野，馀姚人。初，黄宗羲作《姚江逸诗》，所录自齐迄明。此集续选国朝之诗，即以宗羲为首。所录凡七十五人，每人各为小传。采辑事实，颇为详备。然亦时有附会。如第二卷“谭宗”条下曰：“一日於维扬酒楼唱西楼错梦，按板谐声，备极婉转。俄有人起自邻座曰：‘子歌诚善，但中有某字犹未尽调耳。’宗初犹负气不相下。继询其人，即谱曲之于叔夜也。遂相与登西楼，访穆素徽，尽兴而别。顾其时穆已红颜化为白洹痹圃啤０浮段髀ゼ恰肺袁于令所作，王士祯诗所谓“红颜顾曲袁荆州”者是也。于叔夜乃其寓名，何得云即于叔夜。况西楼今在吴江县，距扬州尚远，何得即相与同登？恐流传失实，似此不检者多矣。</p>
<p>△《韬光芳陀渭》・（无卷数，浙江巡抚采进本）</p>
<p>国朝释山止编。初，唐沙门韬光，卓锡西湖之巢乌。白居易守杭日，相与倡和。後人因以韬光名其贰，肪嵘街胜，历代游人，颇多题咏。山止康熙中住持是罚因裒集付梓。自唐迄本朝得古今体诗五百馀首。然其中多同时投赠山止之作。声气攀援，不尽为胜地作也。</p>
<p>△《兴善寺历代名贤留题集》・二卷（两淮盐政采进本）</p>
<p>国朝释净溥编。兴善寺在嘉兴府治东南秦溪之上。是书上卷载诗，下卷载碑记。内有明大学士吕原记云：“寺创自梁天监二年，至周显德年间，坦法师开山为报恩院。宋治平元年，改兴善院。”然卷首载卢纶《题兴善寺後池诗》，则寺之著名在唐代，岂原未之考耶？全书篇幅寥寥，可资考证者殊少。旧本题明释净溥撰。今考国朝彭孙罩钊耸，皆载于后。则净溥为康熙中人，旧题误矣。</p>
<p>△《倪城风雅》・二卷（山东巡抚采进本）</p>
<p>国朝劳厉编。厉有《半肥稿》，已著录。是编所录皆阳信一县之诗。上卷自明代嘉靖以後，得刘世伟等十人。下卷自国朝雍正以前得张崖等二十三人。上卷少而可观，下卷不免冗滥矣。则同时假借之故也。</p>
<p>△《三诗合编》・三卷（江西巡抚采进本）</p>
<p>国朝黄光岳编。光岳字硕庐，上高人。雍正甲辰进士，官金华县知县。是编合刻其乡吴学诗、黄痢⒗罴崛人之诗。学诗字伯兴，号虚宇，嘉靖乙丑进士，官山西按察使副使。磷治氖澹隆庆庚午举人，官西和县知县。即光岳之从高祖。坚号双江。学诗诗，共一百四十馀首。了著集九种，俱残阙。光岳录其全者得一百六十九首，坚诗一百四十七首。三人同时相倡和，其诗格亦颇相似。</p>
<p>△《渠风集略》・七卷（山东巡抚采进本）</p>
<p>国朝马长淑编。长淑字汉荀，安邱人。雍正庚戌进士，官至磁州知州。初，安邱张贞欲辑其邑自明以来迄於国朝之诗，名曰《渠风》。久而未就，长淑因踵成是编。称渠风者，安邱古渠邱地也。书凡四卷，其五卷则专辑马氏一家诗，其六卷为流寓、方外、闺秀、续编四门，其七卷为诗馀。然意主夸饰风土，不免附会古人。如方外内阑入唐释皎然一诗，殊不合断自前明之例。而流寓内首列苏轼，亦非事实也。</p>
<p>△《七十二峰足徵集》・一百一卷（江苏巡抚采进本）</p>
<p>国朝吴定璋编。定璋字友篁，吴县人。是集劾代文士之生於太湖七十二峰间者，录其所作，共为一编。凡诗八十三卷，词二卷，赋三卷，文十三卷。所选之诗不叙时代，惟每姓各以类从，题曰某氏合编。仿《中州集》之例，人各冠以小传。徵引颇为赅洽，而大旨在因诗以存人。不免夸饰之见，复不免乡曲之私。滥采兼收，固其势所必至。又如称濮婪为吴季札之孙，录其《高山诗》三章。其诗自古未闻，不识出何典记。称周术即饫锵壬，为泰伯之後，载其《紫芝歌》一首。无论四皓姓名出於附会，先儒辨之已明。即旧籍流传，此歌亦但称四皓，未云独出饫镆病Ｊ歉羌译旱刂咀怨畔嘌刂通病，无足深诘者矣。</p>
<p>△《明伦初集》・五卷、《续集》・五卷（福建巡抚采进本）</p>
<p>国朝郑文炳编。文炳字慕斯，莆田人。是书取历朝文之有关五伦者，分类辑之。每篇缀评语於後。初集刊於雍正辛亥，续集刊於乾隆甲申。其立义甚正，而所选诸文，颇无体例。即如帝王诏诰，独载唐玄宗《焚珠玉锦绣》一敕，所收未免太隘。至於徐淑《答兄弟》、锺琬《与妹》两书，不附於昆弟，而列於夫妇，尤为未协矣。</p>
<p>△《长林四世弓冶集》・五卷（礼部主事任大椿家藏本）</p>
<p>国朝林其茂编。其茂有《山阴集》，已著录。是集裒其家四世之诗。《後乐堂集》一卷，《双峰吟》一卷，皆其茂曾祖逸作。《贻桂轩集》一卷，其茂祖秉中作。《吟台诗草》一卷，其茂父赞龙作。《っ音集》一卷，则其茂自作也。逸字德子。顺治庚子举人。秉中字与人。康熙己卯副榜贡生。赞龙有《学易大象要参》，已著录。</p>
<p>△《广东诗粹》・十二卷（浙江汪启淑家藏本）</p>
<p>国朝梁善长编。善长字崇一，顺德人。乾隆己未进士。此集所选广东诗，上起於唐，下至国朝。凡四百一十三家，一千五百五十馀首，各为之评注。先是，黄登有《五朝诗选》。善长以其持择未精，故更加鄯茫定为此集云。</p>
<p>△《莆风清籁集》・六十卷（福建巡抚采进本）</p>
<p>国朝郑王臣编。王臣字慎人，一字兰陔，莆田人。乾隆辛酉拔贡生，官至兰州府知府。是集选兴化一府自唐至国朝之诗。凡三千馀篇，作者一千九百馀人。仿金元好问《中州集》例，於诗首详其人之里居出处，生平著作。并缀以各家评语，而所自著《兰陔诗话》亦附载焉，则朱彝尊《明诗综》例也。其仙游一县，本莆阳旧地，唐时析置。明郑岳撰《莆阳文献》，尝并载入。王臣则别为三卷，以示区别。然蔡襄、蔡京、蔡卞本为同里，襄以名流推重，遂收之莆田。京，卞以奸迹彰闻，遂推之仙游。郑樵夹氵祭草堂，今仙游尚有遗迹。而以其博洽，又移之莆田，则亦不符公论矣。</p>
<p>△《山左明诗钞》・三十五卷（广东潮阳县知县李文藻家刊本）</p>
<p>国朝宋弼编。弼字仲良，德州人。乾隆乙丑进士，官至甘肃按察使。是集辑明代山东一省之诗，所录凡四百三十一人。其体例全仿朱彝尊之《明诗综》。其去取之间，则谨守王士祯之门径，纤毫不肯异同也。</p>
<p>△《丰阳人文纪略》・十卷（江西巡抚采进本）</p>
<p>国朝聂芳声编。芳声字晦之，永丰人。是编裒其邑人之文，自宋至明，分类编辑。然宋、元不过十人，馀皆明人之作也。</p>
<p>△《南园後五子诗集》・二十八卷（江西巡抚采进本）</p>
<p>国朝陈文藻等编。明顺德欧大任、梁有誉，从化黎民表，南海吴旦，番禺李时行五人诗也。大任六卷，有誉五卷，民表七卷，旦四卷，时行六卷。前列五人姓氏，并诸家诗评。每集之前又各附小传。其曰《南园後五子》者，南园即抗风轩，在广州城东南大忠祠侧。明初孙ナ、赵介、李德、黄哲、王佐唱酬於此，称南园五子。故大任等有後五子之目也。大任等四人各有专集，皆已著录。惟吴旦之诗久无刊本，藉此集以流传。然虽编四卷，每卷仅数首而已。後附《南园花信》一卷，则明末番禺黎遂球於《扬州社集》咏黄牡丹十首，当时推为第一。归粤之後，同里追和者九人，人各十首。编是书者因并刻於後，以备粤诗故实焉。</p>
<p>△《二南遗音》・四卷（陕西巡抚采进本）</p>
<p>国朝刘绍帘唷Ｉ塥劣小吨芤紫晁怠罚已著录。是编所录皆国朝关中人诗。自孙枝蔚以下共一百四十人，每人俱载履贯於前。其曰《二南遗音》者，以周时岐丰建国而言。其实周、召二南之地不止关中也。</p>
<p>△《崇川诗集》・十二卷（两江总督采进本）</p>
<p>国朝孙翔编。翔字吕溪，南通州人。是集辑通州及州属如皋、泰兴、海门三邑之诗。自宋、元至国朝，附以流寓。每人记其姓氏爵里。後缀补遗一卷。其第十卷所载皆同时之人，殊非《文选》不收何逊之义也。</p>
<p>△《东皋诗存》・四十八卷（两江总督采进本）</p>
<p>国朝王之珩编。之珩字楚白，如皋人。是集选其邑人之诗。自宋以迄於国朝，每人各详其字号官爵。所载既多近时之作，而之珩之诗收至二百馀首。王逸、徐陵、芮挺章自录己作，未如是之繁富也。</p>
<p>△《濮川诗钞》・三十五卷（浙江巡抚采进本）</p>
<p>不著编辑者名氏。所载濮淙《澹轩集》一卷，沈机梅《泾集》二卷，沈朗《恬翁集》一卷，冯允秀《梅花逸叟集》一卷，杨炜《阒窦》一卷，杨燮《勖亭集》一卷，杨炯《南游草》一卷，周映《康雪芝集》一卷，周龙雯《怀孟草》一卷，周甸《峄山集》一卷，陈选蓝《染斋集》一卷，徐凇冻嘌壹》一卷，徐嘉《得月楼集》一卷，张其是《碧草轩集》一卷，陈曾祉《心隐集》四卷，沈履端《竹岳楼草》一卷，沈尧咨《晚盥集》三卷，濮光孝《学圃集》一卷，程琦《芳细濉芬痪恚陈乐《故乡草》一卷，曹勋《萍梗集》一卷，锺梁《来霞集》一卷，陈光裕《荻书楼稿》一卷，《石墩草》一卷，张宏牧《懒髯集》一卷，陈梓客《星零草》一卷，《寓硖草》一卷，张宏范《霁阳集》二卷，沈锺泰《荻书楼遗稿》一卷，潘亮《一得吟》一卷，释佛眉《龙潭集》一卷，凡二十九人之诗，观张宏范《霁阳集》後有陈春宇跋，称从祖谨堂公选刻《濮川诗钞》，而陈光裕《荻书楼稿》前题曰《谨堂集》。是编殆即光裕所辑欤？</p>
<p>△《闺秀集初编》・五卷（两淮盐政采进本）</p>
<p>国朝季娴编。季娴字静裱耄兴化女子，美钍稀Ｊ羌选前明闺阁诸诗，编为四卷，皆近体也。後附词一卷。</p>
<p>△《磁人诗》・十卷（直隶总督采进本）</p>
<p>国朝杨方晃编。方晃有《孔子年谱》，已著录。是集皆录磁州之诗。自唐迄本朝作者八十馀人，得诗千馀首。各系其人之事迹出处甚详，亦颇有考据。然意在表彰，未能严於决择。其第八卷至第十卷悉载方晃及孙濂诗。濂亦磁州诸生，即校刊此集者也。</p>
<p>△《晚唐诗钞》・二十六卷（内府藏本）</p>
<p>国朝查克宏编。克宏，海宁人。是集所录凡一百一十二家。盖本明胡震亨《唐音戊签》刊削成帙，人各缀以小传，兼附考核。杜牧、李商隐、温庭筠三家所收最多，皮日休、陆龟蒙二家次之，馀皆不满百篇。其以五代末人入宋者，溷入晚唐，亦仍震亨之旧。</p>
<p>△《友声集》・七卷（浙江巡抚采进本）</p>
<p>国朝赖鲲升编。鲲升字沧峤，会昌人。其父方勃偕弟方度於邑治之西辟霞绮园，与邑人沈开进、胡应相、曾鉴、欧有骏读书其中，一时多为题咏。後鲲升兄弟复读书园中，因辑投赠之作合为一编。凡序记、书、传、赋二卷，诗五卷，盖仿《玉山草堂集例》也。</p>
<p>△《残本湖陵江氏集》・五卷（江西巡抚采进本）</p>
<p>国朝江八斗编。八斗字四达，号纯夫，贵溪人。其始祖公荣，自宋建炎间官弋阳，始迁居於贵溪之湖陵，是为湖陵江氏。其後仕宦颇盛。故八斗辑其先世诗文，分体编次，以成此集。八斗所自作亦载入焉。目录列文五卷，诗二卷，弁以历代敕命制诰，而终以附录。此本阙第二卷、第七卷及附录，疑装缉佚之。其编次颇为参错，如祷疏在题草之先，四言、六言在词调之後，《子夜》、《采莲》本为古诗，而别之为曲。其都议、关议诸名，他集亦不经见也。</p>
<p>──右“总集类”三百九十八部，七千一百三十四卷内二十六部无卷数，皆附《存目》。 </p></div>
  <div class="adBottom">
    <script src="../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='215911.html' class='pagedaohang'>【上一篇】<i>:卷一百九十五・集部四十八○诗文评类一</i></a></span><span class="tomenu"><a href="sikuquanshuzongmutiyao.html" title="四库全书总目提要" class="returnIndex">【回目录】</a>
</span><span class="toup1"><a href='215909.html' class='pagedaohang'>【下一篇】<i>：卷一百九十三・集部四十六○总集类存目三</i></a></span></div>
  <div class="adBottom">
    <script src="../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../js/foot.js" type="text/javascript"></script>

</body>
</html>
