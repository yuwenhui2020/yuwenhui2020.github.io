<?xml version="1.0" encoding="gb2312"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=gb2312" />
<title>四库全书总目提要_卷五十五・史部十一○诏令奏议类</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<script src="../../js/dm.js" type="text/javascript"></script>
<link href="../../css/wap2011.css" rel="stylesheet" type="text/css" />
<script src="http://apps.bdimg.com/libs/jquery/2.1.4/jquery.min.js"></script>
</head>
<body class="body">
<div class="mtop"> <a href="../../m_sbkk8_default.html" class="mindex"><img src="http://m.sbkk8.com/images/mindex.png" alt="回主页" /></a>
  <div class="mTitle"><a href="../../m_sbkk8_default.html" class="htitle1">天涯知识库</a> ・ <a href="sikuquanshuzongmutiyao_2.html">四库全书总目提要</a></i></div>
  <span class="mmenu" id="mmenu"><img src="http://m.sbkk8.com/images/mmenu.png" alt="目录" /></span> </div>
<div class="mnav" id="mnav"> <a href="../../m_sbkk8_default.html" targent="_blank">首页</a> <a href="../../zuowen/zuowen_2.html" targent="_blank">作文</a> <a href="../gudai_2.html" targent="_blank">古代文学</a> <a href="../../jiankangbaojian/jiankangbaojian.html" targent="_blank">健康保健</a> <a href="../../jiankangyinshi/jiankangyinshi_2.html" targent="_blank">健康饮食</a> <a href="../../xiandai/xiandai.html" targent="_blank">现代小说</a> <a href="../../gushihui/gushihui_2.html" targent="_blank">故事会</a> <a href="../../waiguo/waiguo_2.html" targent="_blank">外国文学</a> <a href="../../shenghuochangshi/shenghuochangshi.html" targent="_blank">生活常识</a> <a href="../../meirongyangsheng/meirongyangsheng_2.html" targent="_blank">美容知识</a> <a href="../../lishigushi/lishigushi_2.html" targent="_blank">历史故事</a> <a href="http://m.sbkk8.com/wangluoxiaoshuo/" targent="_blank">网络小说</a> <a href="../../juqingjianjie/juqingjianjie.html" targent="_blank">剧情简介</a> <a href="../../wangmingdaquan/wangmingdaquan.html" targent="_blank">网名大全</a> <a href="../../shuoshuo/shuoshuo.html" targent="_blank">说说大全</a> <a href="../../caipudaquan/caipudaquan.html" targent="_blank">菜谱大全</a>  </div>
<div class="search searchtop">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01 content02">
  <script src="../../js/pic.js" type="text/javascript"></script>
</div>
<div class="daohang"><strong>位置:</strong><a href='http://3g.sbkk8.com/'></a> > <a href='../gudai_2.html'>古代文学</a> > <a href='sikuquanshuzongmutiyao_2.html'>四库全书总目提要</a> > </div>
<div class="kind">
  <h1 class="h11">卷五十五・史部十一○诏令奏议类</h1>
</div>
<div class="articleContent"> <p>




记言记动，二史分司。起居注，右史事也，左史所录蔑闻焉。王言所敷，惟诏令耳。《唐志・史部》，初立此门。黄虞稷《千顷堂书目》则移“制诰”於《集部》，次於《别集》。夫涣号明堂，义无虚发，治乱得失，於是可稽。此政事之枢机，非仅文章类也。抑居词赋，於理为亵。《尚书》誓诰，经有明徵。今仍载《史部》，从古义也。《文献通考》始以“奏议”自为一门，亦居集末。考《汉志》载奏事十八篇，列《战国策》、《史记》之间，附《春秋》末。则论事之文，当归《史部》，其证昭然。今亦并改隶，俾易与纪传互考焉。</p>
<p>△《太祖高皇帝圣训》・四卷康熙二十五年圣祖仁皇帝恭编。凡九十有二则，分二十六门。乾隆四年我皇上敬制序文。宣付剞劂，昭示万方。昔者有明末叶，海水群飞，景命有归，真人首出。ゴ厦鞫应运，锡智勇以匡时，以遗甲一十三人，仗顺兴师，肇开鸿业。威弧震叠，妖孛疵。仰溯临御之日，大抵秉旄执钺者居多。然而外播天声，内吠跽。经纶创造，文武兼资。凡一时指授开陈，皇极敷言，罔非彝训。黄帝七十战而铭著於巾机，成汤十一征而义彰於誓诰。以今方古，厥道同符。特以国初淳朴，仅传於故老旧臣之口，故记载未详。圣祖仁皇帝追维前烈，敬勒鸿编。昭千古之帝图，垂万年之家法。书所谓启佑我後人，咸以正无缺者，缔造规模，犹可仰窥而见焉。</p>
<p>△《太宗文皇帝圣训》・六卷顺治末，世祖章皇帝编次未竟，康熙二十六年圣祖仁皇帝续成。凡一百一十一则，分二十三门。乾隆四年皇上御制序文刊布。惟我太宗文皇帝缵承前绪，益拓鸿基。因垒崇墉，观兵坶野。威棱震耀，既远迈成周。至於敦叙群伦，正名百物，礼乐大备，书契肇兴，则与轩帝膺图，外奋涿野之威，而内肃合宫之典者，後先同揆。诚以守成而兼创业，奋武而并揆文。盖宰驭乎万类者，其聪明睿智必超乎万类之上，太祖有焉。垂裕乎万年者，其制作精神必周乎万年之後，太宗有焉。称天上谥，尊以经天纬地之大名，义所称也。丰功伟烈，史臣珥笔，已恭纪琅函。至於圣德所形，声律身度，一举一动，效法乎乾坤，一话一言，表里乎典诰者，则恭传天语，具在斯编。於以上彰祖德，下启孙谋。理珠囊而握金镜，诚亿万世之法守矣。</p>
<p>△《世祖章皇帝圣训》・六卷康熙二十六年圣祖仁皇帝恭编。凡一百一十三则，分三十二门。乾隆四年皇上御制序文刊布。洪维我世祖章皇帝夙龄践祚，定鼎燕京。视帝尧起自唐封，尚先五载。然生而神灵，幼而徇齐，长而敦敏，则比德於黄轩。是以提挈天枢，驱策群力，削平三蘖，底定四瀛。大同文轨，建亿载之丕基。加以宵旰之余，始终典学。御注《孝经》，则操至德要道之原。御纂《内则衍义》则昭笃近举远之本。御制《人臣儆心录》，则振举政典，澄叙官方。御撰《资政要览》，则敦叙纲常，砥砺世教。凡圣贤之理蕴，无不阐明；凡帝王之治法，无不讲贯。固已本心出治，举措咸宜。至於教阐圣谟，言为世则，亦出同纶疲宝并球图。夫天不可测，测以星辰之行；地不可度，度以山川之纪；圣不可知，知以典籍之所传。尧诫汤铭，贻留奕礻┆，亦庶几稍窥高厚之万一矣。</p>
<p>△《圣祖仁皇帝圣训》・六十卷雍正九年世宗宪皇帝恭编。乾隆六年皇上御制序文刊布。凡三十二类，总一千九百馀则。篇帙视列圣为富。盖我圣祖仁皇帝道符帝纟宰，命自天申。景祚延洪，卜年久远。六甲五子，首末循环，与天运相终始。故神功圣德，史不胜书。实录数盈千卷，而贻留大训，亦纪载独繁。伏考《周易》有曰：日月得天而能久照，四时变化而能久成，圣人久于其道而天下化成。宝祚绵长，故彝训最为详备。此诚帝王之盛轨也。然其故有不止於此者。昔虞舜鸣韶，凤仪兽舞，而皋陶馨荩犹期以慎宪省成，虑其始勤而终惰也。使历年久远而暇豫之念或萌，则怠气所乘，又安能於天下之事一一为之衡量，於在廷之臣一一为之启导。今跽读圣谟所为保泰而持盈，谨小而慎微者，六十一年殆如一日。然则圣训之独多，固在享国之永，亦在莅政之勤矣。周公告诫成王，历举太戊、武丁、祖甲、文王之寿考而归本於无逸。圣人之心，固异世而同符也。</p>
<p>△《世宗宪皇帝圣训》・三十六卷乾隆五年皇上恭编。御制序文刊布。分三十类，九百十六则。卷帙亦极繁富。盖我世宗宪皇帝励精图治，日昃不遑，端拱九重而念周四海。为万世永赖之计，故理繁治剧而不避其烦。廑一夫不获之心，故虑远防微而不遗於细。所由都俞吁弗，诰诫特详。且癸卯践祚以前，侍圣祖仁皇帝之日长，上则政教之条制，刑赏之权衡，闻之最悉；下则百度之利弊，万物之情伪，知之最深，故睿照无遗，如金鉴澄明，物来毕肖。随时诲示，每泛应无穷。而皇上问视龙楼，亲聆纶疲亦二十馀载。御极以後，圣慕弥深，追述玉音始末，犹能详备十三年中之记录，积盈三十馀卷。元元本本，有自来矣。尧典禹谟，流传简册。大圣人健行不息之心，明作有为之政，昭垂天壤，炳然与日月齐光也。</p>
<p>△《世宗宪皇帝上谕内阁》・一百五十九卷雍正七年世宗宪皇帝俯允廷臣之请，命和硕庄亲王允禄缮录刊布。所载起御极之初，止於是年，以雍正九年告成。皇上即祚以後，复命和硕和亲王弘昼编次雍正八年至十三年上谕，校正续刻，补为全书。以乾隆六年告成。原本皆以每月别为起讫，不标卷数。今恭依旧次，鹞一百五十九卷。原本亦未题书名。今恭绎谕旨，由内阁宣示者居多，谨题曰《上谕内阁》，以别於《上谕八旗》诸编焉。伏考国家旧制，始置内三院，後乃改置内阁，以出纳纶音，恭逢列圣膺图，乾纲独握。自增用奏摺以後，皆高居紫极，亲御丹毫，在廷之臣，一词莫赞，即朱批谕旨是也。其题本由内阁票拟者，遇事涉两岐，辄恭缮双签以请，无敢擅专。至於训诰特颁，则指授内直诸臣於禁廷具草。有纤微未达圣意者，必御笔涂乙添注，亦罔敢以私意参其间。鉴定之後，降付内阁，宣布中外而已。更无由如前代宰辅假批答以窃威福者。此一百五十九卷，名为臣工所缮录，实与御札手敕无以异。励精宵旰之怀，谨持魁柄之意，万世可伏读而见之也。我皇上御跋程颐《经筵札子》，力斥其天下安危系於宰相之说。诚所谓聪听彝训，垂裕後昆者矣。</p>
<p>△《世宗宪皇帝朱批谕旨》・三百六十卷雍正十年奉敕校刊，乾隆三年告成。冠以世宗宪皇帝《谕旨》，殿以皇上御制《後序》。所载臣工奏摺凡二百二十三人。多者以一人分数册，少者以数人合一册。所奉朱批，一一恭录。或在简端，或在句旁，或在馀幅。少者数十言，多者每至数百言。其肯綮之处，经御笔圈出抹出者，尤为详悉。无不循名责实，斥伪求真。或即委而知源，或见微而识著。玉衡之平，不可欺以重轻；金鉴之明，不可炫以妍丑。推求一事而旁烛万端，端拱九天而坐照四海。凡尧儆舜咨，具寓於羲画禹书之中。天下臣民，循环跪诵，盖皆得而仰喻焉。伏考典谟所载，都俞吁弗，大抵面陈。秦、汉以後，章奏既兴，载於史者不过有省有不省，有行有不行耳。所谓凤尾诺，不过一字，未有连篇累牍，一一手敕报之者。唐、宋以後，多出代言。故诸臣文集，或以批答为内制之一体。如宋太祖於《截木》之章、宋真宗於《邻壤》之字，皆偶然涉笔，不过数言，亦未有句栉字比，标注甲乙，无几微之不到者。至於集彼书囊，积为巨帙，多至三四百卷，而敷奏报闻，无烦训示者，不与焉。内外章牍，由内阁奏进者，亦不与焉。尤书契以来所未尝闻见者矣。臣等校录之馀，知我皇上励精无逸，登七帙而弥勤者，家法渊源有所自来也。（以上专集）</p>
<p>△《世宗宪皇帝上谕八旗》・十三卷、《上谕旗务议覆》・十二卷、《谕行旗务奏议》・十三卷雍正九年，和硕庄亲王允禄等奉敕编。凡三集，共为一书。自康熙六十一年十一月十七日以後所奉谕旨，涉於八旗政务者，曰《上谕八旗》。其前录谕旨而附载八旗大臣所议於後者，曰《上谕旗务议覆》。其前录八旗大臣所奏而恭录谕旨於後者，曰《谕行旗务奏议》。并兼用国书、汉书，刊刻颁行。伏考三代以上，兵与民同体，文与武亦不分途。故凡其著名版籍者，十六以下上所长，六十以上上所养。无事皆可合以训练，有事即人人可以荷戈。而当时之将帅，亦即以卿大夫为之，未尝治民而不治兵，治兵而不治民也。三代以下，时异势殊，虽尧、舜、禹、汤亦不能复行古法。维我国家八旗之制，则古法犹存。虽臂指相维，统以军律。而其人如比闾族党之相保，民事具焉。其官如郡国州县之相隶，吏事具焉。故六职百司之政，八旗无不备，而科条案牍亦遂至剧至繁。我世宗宪皇帝深维根本之重，睿谟规画，钜细咸周。故宣於纶普咛囟唷Ｓ搪窍撕林或遗也，谋及卿士，而议覆积而成帙。询于刍荛，而奏议亦积而成帙。盖辇毂之侧，视听至近。筹度周详，咨询周密，犹若此。然则万方广远，百度殷繁，睿虑精勤，一息而周四海者，不益可仰窥哉。谨案：列圣御制及官撰诸书，并恪遵圣谕，冠于国朝著作之首。惟《诏令奏议》一门，例以专集居前，总集居后。而所录汉、唐诏令，皆总集之属，不应在专集之前。是以恭录圣训圣谕，弁冕此门。前代诏令列后焉。</p>
<p>△《唐大诏令集》・一百三十卷（编修朱筠家藏本）</p>
<p>宋宋敏求编。敏求字次道，赵州平棘人，参知政事绶之子，进士及第，官至史馆修撰、龙图阁直学士，事迹具《宋史》本传。敏求尝预修《唐书》，又私撰唐武宗以下实录一百四十八卷，於唐代史事，最为谙悉。此集乃本其父绶手辑之本，重加绪正，为三十类。熙宁三年自为之序，称缮写成编，会忤权解职。顾翰墨无所事，第取唐诏令目其集而┑藏之云云。盖其以封还李定词头，由知制诰罢奉朝请时也。其书世无刊本。辗转钞传，讹误颇甚。中阙卷第十四至二十四、八十七至九十八，凡二十三卷。参校诸本皆同。其脱佚盖已久矣。唐有天下三百年，号令文章，粲然明备。敏求父子复为裒辑编类，使一代高文典册，眉列掌示，颇足以资考据。其中不尽可解者。如裴度门下侍郎彰义军节度使宣慰等使制。据《旧唐书》，其文乃令狐楚所草。制出後，度请改制内“翦其类”为“革其志”，改“更张琴瑟”为“近辍枢衡”，改“烦我台席”为“授以成算”，宪宗从之，楚亦因此罢内职，是当时宣布者即度奏改之辞。今此集所载，尚仍楚原文，不从改本，未详何故。又宝历元年册尊号赦书。据《敬宗本纪》，时李绅贬官，李逢吉等不欲绅量移，乃於赦书节文内但言左降官已经量移者量移近处，不言未量移者宜与量移。翰林学士上疏论列，帝命追赦书添改之。今此集所载，只及赦罪一条，而无左降官量移之文，疑亦有所佚脱。又《旧唐书》所载诏旨最多。今取以相较，其大半已入此集，而亦有遗落未载者。如纪号则改元天腾。除授则尹思贞御史大夫、李光弼兵马副元帅诸制。追赠则张说赠太师，杨绾、颜真卿、李绛赠司徒，郭暧赠太傅，郑朗赠司空，田布赠仆射诸诏。优礼则杜佑、萧亻免致仕诸诏。奖劝则劳解琬、奖李朝隐、褒美令狐彰、奖伊西北庭二镇诸诏。谪降则王毛仲、韩皋、吕渭、张又新、李续之、熊望贬官诸诏。诛窜则决杀长孙昕，流裴景仙、裴茂诸敕。皆关朝廷举措之大者，而此集并阙而不登。以敏求博洽，不应疏於搜采。或即在散佚之中，亦未可定也。然唐朝实录，今既无存。其诏诰命令之得以考见者，实藉有是书，亦可称典故之渊海矣。</p>
<p>△《两汉诏令》・二十三卷（副都御史黄登贤家藏本）</p>
<p>《西汉诏令》十二卷，宋林ж编。《东汉诏令》十一卷，宋楼鹚续编也。ж字德祖，吴郡人，尝为开封府掾。鹱贮偈澹鄞县人，官宗正寺主簿。先是，ж以《西汉文类》所载诏令阔略，乃采括纪传，得《西汉诏令》四百一篇。以世次先後，各为一卷。大观三年，程俱为之序。南渡後，鹩忠困刂体，编《东汉诏令》以续之。有嘉定十五年《自序》。是编合为一书，题曰《两汉诏令》，而各附原《序》於後。其首又载洪咨夔所作《两汉诏令总论》一篇。案咨夔有《两汉诏令揽钞》，见於本传。而此《总论》内云：夔假守龙阳，纵观“三史”，裒其诏制、书策、令敕之类，事著其略，每常以臆见系之。然则所云《揽抄》者，必尚有咨夔议论之辞。而今书内无之。则此特後人取林ж、楼鸲书合编，而掇咨夔之《论》冠其前耳。其与《揽钞》，实非一书也。两汉诏令，最为近古，ж等采辑详备，亦博雅可观。虽陈振孙谓其平、献两朝，莽、操用事，如锡莽及废伏后之类，皆当削去。是於裁制亦间有未合。然其首尾完赡，殊便观览，固有足资参考者焉。（以上总集）</p>
<p>──右“诏令奏议类”诏令之属，十部、八百二十二卷，皆文渊阁著录。（案：诏令之美，无过汉、唐。《唐大诏令》为宋敏求搜辑而成，多足以裨史事。《两汉诏令》虽取之於“三史”，然汇而聚之，以资循览，亦足以观文章尔雅、训词深厚之遗。两宋以後，国政得失，多见於奏议，内外制亦多散见於诸集，故所录从略焉。）</p>
<p>△《政府奏议》・二卷（江苏巡抚采进本）</p>
<p>宋范仲淹撰。仲淹字希文，其先怪萑耍後徙家江南，遂为吴县人。大中祥符八年进士。历官资政殿学士、户部侍郎、知青州。卒赠兵部尚书，谥文正。事迹具《宋史》本传。仲淹自庆历三年拜参知政事，五年罢为陕西四路宣抚使。在政府者首尾三载，是编皆其时奏札，故以为名。分《治体》、《边事》、《荐举》、《杂奏》四类，凡八十五篇。皇涛迥辏韩琦为河东经略安抚使，始序而行之。称辑之者为寺丞君，谓仲淹子纯仁也。《宋史・艺文志》载仲淹《奏议》十五卷，与此本不同。考《琦序》，称《奏议》十七卷、《政府论事》二卷，所谓十七卷者，当即《宋志》所载。特《宋志》荒谬，误“七”为“五”。所谓二卷者，当即此本。特名曰《论事》，不名曰“奏议”。然陈振孙《书录解题》有《范文正公奏议》二卷，则其名《奏议》久矣。史称方仲淹执政时，仁宗锐意治平，数问以当世要务，尝开天章阁，手诏谘询。仲淹退而条上十事，仁宗悉采用之，独府兵法，众以为不可而止。今集中答诏条陈治道一篇，盖即其事。又请以辅臣兼制诸曹，其疏亦在集中。盖仲淹方以天下为己任，意在裁削亻幸滥，考核官吏，而论者多不以为然。自所陈之十事既行，任子之恩薄，磨勘之法密，侥亻幸者益不便，相与造作谣谤，仲淹因不安其位而去。其所施为，亦遂稍稍沮罢。观于是集，其条制规画，犹略可考见。《史赞》所称宏毅之器，足任斯责者，亦庶几乎无愧矣。</p>
<p>△《包孝肃奏议》・十卷（编修朱筠家藏本）</p>
<p>宋包拯撰。拯字希仁，庐州合肥人，天圣五年进士，历官御史中丞、知开封府，终礼部侍郎、枢密副使，赠礼部尚书，谥孝肃，事迹具《宋史》本传。案《宋志》载拯《奏议》十五卷。今此本为拯门人张田所编，自应诏至求退，分三十门，止有十卷。《田序》亦称十卷，与史志不合。然《宋志》颠倒悖谬，为自来史家所未有，不可援以为据，殆误衍“五”字欤。惟是田所编次，多不可晓。《文献通考》引《汪应辰序》曰：“公《奏议》分门编类，其事之首尾，时之先後，不可考也。”如《请那移河北兵马》凡三章，其二在八卷《议兵门》，其一乃在九卷《议边门》，其不相贯穿如此，所言与此本相符。《序》又云：“今考其岁月，系於每章之下，而记其履历於後。”若其岁月见於章中，与夫不可得而考者，不容以不阙也。庶读者尚可以寻其大概。是应辰於是编固每篇皆为笺注，而此本无之。盖应辰笺注久佚，今存者仍原本耳。《序》又云：“如劾罢张方平、宋祁三司使，而《奏议》不载。岂包氏子孙所不欲以示人者耶？”案史称拯攻去张方平、宋祁，朝廷遂以拯代祁为三司使。欧阳修有《蹊田夺牛》之奏，拯家居避命者久之。应辰所云，盖指此事。然拯之刚正，岂逐人而觊其位者。修虽有此奏，特宋人好为议论之习。拯之心迹，天下後世皆可谅之。遽讳而削其稿，反若拯实有此短者。此张田编次之无识，非拯志也。张田字公载，澶州人，嘉讨谐⒅庐州，甚著清誉，盖能不愧其师者。此书第九卷中有《进张田边说七篇状》，并附以《赐张田敕书》，与他篇例异，知确为田之所编。应辰以为其子孙讳之，非其实矣。</p>
<p>△《尽言集》・十三卷（山东巡抚采进本）</p>
<p>宋刘安世撰。安世字器之，大名人。少师事司马光。哲宗初，以光荐，除秘书省正字。又以吕公著荐，除右正言，迁左谏议大夫。绍圣初，落职知南安军，又贬新州别驾，英州安置。徽宗立，移衡州。寻以濮州团练副使，鼎州居住。後复直龙图阁，卒。事迹具《宋史》本传。安世有集二十卷，今未见传本。此《集》皆其奏札，不知何人所编。前有隆庆辛未石星、张应福《序》，皆云得抄本於西亭王孙家。西亭者，朱睦挈也。《星序》称是《集》凡三卷，而此本实十三卷，与《序》不合。然证以《永乐大典》所载，一一相符。殆校雠偶疏“三”字上脱“十”字也。史称安世忠孝正直似司马光，而刚劲则过之。故弹击权贵，尽言不讳，当时有“殿上虎”之称。《集》中所论诸事，史不具载，颇足以考见时政。其中稍有遗议者。如吴处厚之劾蔡确，本出罗织，而安世申处厚之说，章凡一十二上，务欲置确於死地，殊不免意见之偏。然由其嫉恶太严，至於已甚，故徒知确为佥邪，而不察处厚非善类。见无礼於君者，遂如鹰灾逐，实非故相排挤之比。观欧阳次苏轼所善，程子为苏轼所雠，而安世论床钋膊坏保章凡九上，并程子诋为五鬼，绝无所区别於其间。是亦其孤立无党之一证，不足以为疵瑕也。惟是气质用事，词或过激。故王浴抖都事略》论之曰：为君子不能深思远虑，优游浸渍以消小人之势。而痛心疾首，务以口舌争之。事激势变，遂成朋党。是为平允之论。至朱子作《名臣言行录》，於王安石、吕惠卿皆有所采录，独以安世尝劾程子之故，遂不载其一字，则似乎有意抑之矣。要其於朝廷得失，知无不言，言无不尽，严气正性，凛凛如生。其精神自足以千古，固非人力所能磨灭也。</p>
<p>△《谠论集》・五卷（永乐大典本）</p>
<p>宋陈次升撰。次升字当时，兴化仙游人。熙宁六年第进士。知安邱县。以荐为监察御史，提点淮南河东刑狱。入为殿中侍御史，进左司谏。贬南安军监酒税。徽宗立，召还，为右谏议大夫。复除名，编管循州。政和中复旧职，卒。事迹具《宋史》本传。次升为太学诸生时，即斥王安石字说为“秦学”，坐是屏弃。通籍後三居言责，建议鲠切，为时所惮。其最大者在止吕惠卿之使岭南，刘安世谓其大有功於元讨畛肌Ｖ疗涞劾章丁⒉叹、蔡卞、曾布诸疏，尤为明白痛切，耸动耳目。虽其根株不能尽拔，卒为所中，以致垂老投荒。而刚直之气，凛然犹可想见。本传载所陈前後凡十馀事，皆有关於贤奸消长，政治得失之故，为他人所不敢发。而谓其他所言曾肇、王觌、黄庭坚、贾易、李昭觥⒙老Ｕ堋⒎洞坷瘛⑺臻等，公议或不谓然。今即集中所存诸疏观之，其论王觌也，以曾布所善。其论曾肇也，以布之至亲。其论吕希哲也，亦以韩忠彦之亲。其论范纯礼也，以对辽使误犯御名。事各有因，与曲加指摘者不同。且是是非非，虽当代清流亦不肯稍存假借。此正其破除成见，毫无党同伐异之私。作史者乃以门户之局为次升之病，谬之甚矣。是《集》为次升兄子南安丞安国所编。取哲宗顾问之语以名之。所录奏疏凡二百七篇，久佚不传。惟《永乐大典》中颇散见其篇题。采掇编次，共得八十六篇。又於《历代名臣奏议》中增补三十篇，较诸原本所存，仅什之五六。然昌言伟论，为史册所未载者，尚可考见其梗概。谨考证时事，次第先後，鹞五卷。而以《行实》一篇附於卷末，庶读史者得以参证焉。</p>
<p>△《左史谏草》・一卷（两淮马裕家藏本）</p>
<p>宋吕午撰。午字伯可，歙县人，嘉定四年进士，官至起居郎、右文殿修撰、知漳州，事迹具《宋史》本传。是编凡奏议六首，後附其子沆奏议一首。後又附载家传诗文之类。最後载吕氏节女事。皆因家传附编者也。午两为谏官，以风节自励，知无不言。理宗尝称其议论甚明切，又谓其论边事甚好。此六疏皆理宗嘉熙二年所上。虽篇数无多，而宋末时事颇可考见。其论宋宰相台谏之弊，尤极详恳。其子沆一疏，并方回所为午及沆传，亦多与《宋史》本传可以相证。回称午文集名《竹坡类稿》，是午本有全集而今佚之。兹六疏盖存於散轶之馀者，其他遗文则颇散见於《新安文献志》诸书中云。</p>
<p>△《商文毅疏稿略》・一卷（浙江范懋柱家天一阁藏本）</p>
<p>明商辂撰。辂字宏载，淳安人，正统乙丑进士第一，官至吏部尚书、谨身殿大学士，卒谥文毅，事迹具《明史》本传。是集为其子侍讲良年所编。後有其孙汝赜《跋》，称辂《素庵文集》凡数十卷，两遭回禄，悉为煨烬，幸此卷独存，因锓诸梓云云。此本为天一阁所抄，则刊版又佚矣，其偶传者幸也。所载奏疏凡三十三篇。《明史》所载景泰时请清理塞上军田，招集开封、凤阳诸处流民，成化时首陈八事及辩林诚之诬，请皇太子视纪妃疾，弭灾八事，劾西厂太监汪直诸疏，今皆在集中。惟劾汪直一疏，史载列直十一罪，而不言其目。此集所载乃止十条，或为传写佚脱一条，抑或史文误衍“一”字欤。又《边务》一疏，凡言二事。其一论养军莫善於屯田。若不屯田，虽倾府库之财，竭军民之力，不能使边城充实。宜禁势豪侵占，令边军分二班耕种。非专言清理官田。史但称核还之军，未尽其实。其一论守边为上，守关次之。若徒守京城，最为下策。不宜全调保定等处精锐官军备御京城，而以紫荆、倒马诸要隘委之轮拨京兵，致望风先溃。其言尤深中明代之弊。史削而不载，亦删除过当。是集所载，乃其全文，尤足以补史阙也。</p>
<p>△《王端毅公奏议》・十五卷（浙江巡抚采进本）</p>
<p>明王恕撰。恕有《玩易意见》，已著录。恕《吏部奏议》九卷，弘治四年文选郎孙交编次，李东阳序之。後兵部尚书王宪取其自大理寺左寺副至南京兵部尚书时奏议六卷，刻於苏州。御史程启元又刻於三原。此本则正德辛巳三原知县王成章合二本而刻之者。第一卷为大理寺及巡抚荆襄、河南时所上，二卷为南京刑部户部及总理河道时所上，三卷为隳涎哺时所上，四卷为前参赞机务时所上，五卷为巡抚南直时所上，六卷为後参赞机务时所上，七卷至十五卷皆吏部所上。刘昌《悬笥琐探》称恕历仕四十五年，凡上三千馀疏。则此犹汰而存之者矣。《明史》恕本传称其扬历中外五十馀年，刚正清严，始终一致。《集》中所载，如参奏镇守太监及论中使扰人等疏，皆剀切直陈，无所回护。又如处置地方及拨船事宜诸状，皆筹画详尽，具有经略。其他亦多有关一时朝政，可资史传之参证。沈德符《顾曲杂言》称邱鲎鳌段迓兹备杂剧》，王恕谓其程学大儒，不宜留心词曲。龃蠛拗，遂谓恕所刻疏稿，凡成化间留中之疏，俱书不报，故彰先帝拒谏之失。侍医刘文泰因以此事疏攻恕，恕因去位，所以报恕之轻诋也。《明史・恕传》则谓二人因争坐位，故构是狱。案：霰竞茆澹恕一日不去则鲆蝗詹坏每炱渌健Ｆ浼伤∥幢匾源耸语，亦未必以此一事。然恕亦殊乖避人焚草之意，故史谓其昧於“远名”之戒。今刊本已无此二字，或後来削之欤。</p>
<p>△《马端肃奏议》・十二卷（浙江巡抚采进本）</p>
<p>明马文升撰。文升有《三记》，已著录。案文升砥砺廉隅，练达政体，朝端大议，往往待之而决。与王恕、刘大夏俱负一时重望。此《集》奏议五十五篇，乃嘉靖丁未其孙天趟编次，而以《恩命录》及行略、墓志等文附之。凡史传所载直言谠论，全文皆具在《集》中。其《请正北岳祀典於浑源州》一疏，则本传不载而见於《礼志》。其为左都御史时所言《振肃风纪》十五章，本传不详其目，今亦独见此书。大抵有关国计，不似明季台谏惟事嚣争。惟文升於成化中巡抚辽东、总督漕运，当时必多所建白。而《集》中概不之及，则不详其何故矣。</p>
<p>△《关中奏议》・十卷（直隶总督采进本）</p>
<p>明杨一清撰。一清字应宁，安宁人，成化壬辰进士，官至华盖殿大学士，谥文襄，事迹具《明史》本传。此编以其生平章疏分为五类。卷一、卷二曰《马政类》，卷三曰《茶马类》，弘治十五年以副都御史督理陕西马政时所上。卷四、卷五、卷六曰《巡抚类》，则寇入花马池，命巡抚陕西时所上。卷七、卷八、卷九曰《总制类》，则正德初寇犯固原隆德，一清以延绥、甘肃、宁夏有警不相援，患无所统摄，请遣大臣领之，即命一清总制时所上。第十卷曰《後总制类》，则其忤刘瑾致仕後，以安化王铑姆反复起时所上也。以所陈多陕甘边事，故以“关中”为名。嘉靖初始刊行於南京。其间所载，不尽皆一清奏稿。凡当时部臣覆疏及前後所奉谕旨，悉编入之。故於时事本末颇为详尽。史称一清官陕西提学副使时，即详究边情利弊。尝当羽书旁午，一夕草十疏，悉中机宜。其才一时无两，或比之姚崇云。</p>
<p>△《杨文忠公三录》・七卷（浙江孙仰曾家藏本）</p>
<p>明杨廷和撰。廷和字介夫，新都人，成化戊戌进士，官至华盖殿大学士，谥文忠，事迹具《明史》本传。是编名为“三录”，实则《题奏前录》一卷，《题奏後录》一卷，《视草馀录》一卷，《辞谢录》四卷，凡四种。《题奏前录》正德时所上，《题奏後录》嘉靖时所上，乔宇为之序。《视草馀录》萧大亨为之序。又有《自序》，谓官内阁时，凡朝廷奏对之词，政事可否之议，随事录之。《序》题嘉靖六年，而所记止於嘉靖二年，则廷和以嘉靖三年正月去位也。其中有足与史参考者。如《武宗本纪》十三年正月丙午至自宣府，命群臣具彩帐羊酒郊迎，御帐受贺。是其事竟行也。廷和本传则言帝命回銮日群臣各制旗帐迎，廷和执不从，乃已。是又未行。此书载上传谕五府及团营三大营各为旗帐奉迎，廷和不从。钱宁及廖鹏、张龙屡传旨要胁，廷和终不从。驾回，竟不用旗帐，上意亦无所忤。据此，则《本纪》书其始，未详其卒。知本传所言为是。又此书载正德十四年正月七日散本官送兵部侍郎冯清奏捷本至内阁，欲拟旨奖励威武大将军，廷和执不可。张龙、钱宁相继催取，廷和卒拟旨奖励冯清，而不及威武大将军一字。又载慈寿遣散本官传谕欲改“懿旨”为“圣旨”，廷和力争至再方寝。又载寿安后崩，世宗坚欲持丧三年，且拟颁遗诰，廷和力争，乃仅服二十七日於宫中，遂止遗诰之命。凡此数事，《本纪》及廷和本传俱不载。又若擒戮江彬及议兴献庙，曲折始末，亦较史为详。《辞谢录》皆辞职谢恩诸疏，林俊为之序。其卷帙多於《三录》，而不在《三录》之数。以一人之事，非国政也。其奏疏有过於朴率之病。然告君以达意为主，不以修词为工。如正德中《请慎重郊庙疏》、《请还宫疏》，嘉靖中《请停斋醮疏》，皆指陈时弊，在当日可谓谠言。其他亦多切直中理，言虽质直而义资启沃、固与春华自炫者异矣。</p>
<p>△《胡端敏奏议》・十卷（江苏巡抚采进本）</p>
<p>明胡世宁撰。世宁字永清，号静罚仁和人，弘治癸丑进士，官至兵部尚书，事迹具《明史》本传。世宁为推官时，屡折岐藩之势。为主事时，上书极论时政阙失。与李承勋、魏校、余躺瞥啤澳隙妓木子”。为江西副使时，上疏劾宁王宸濠，为所构中，危祸几於不免。宸濠败後复起，又屡纠中官赵钦、刚聪等。风节震一世。惟议大礼与张璁、桂萼合，而他事又无一不与璁、萼忤。盖意见偶同，非有所依附也。是集所录奏议，皆与史传相发明。史称世宁呐不出口，及具疏，援据古今，洞中会。今观是集良然。中多辞职乞罢之疏。考正德末，宸濠、刘瑾内外交讧。嘉靖初，璁、萼专权相轧。世宁殛跗浼洌动多掣肘，遂时时有引退之心。盖孤立危疑，不能自安其位，不得已而出於斯。或以恬退称之，非其志矣。薛应濉斗缴轿穆肌酚小妒滥小传》曰：“公尝言学贵经济，不在诗文。”故其奏议二十卷及所著书数十种，皆有裨於世务，非空言也。今此本乃止十卷，汪汝栗家藏本亦同。岂应逅见乃其全稿，後授梓时仅汰存其半欤。</p>
<p>△《何文简疏议》・十卷（两淮马裕家藏本）</p>
<p>明何孟春撰。孟春字子元，郴州人，弘治癸丑进士，授兵部主事。累官右副都御史，巡抚隳稀Ｈ宋吏部左侍郎，以争大礼，左迁南京工部左侍郎。寻削籍。隆庆初赠礼部尚书，谥文简。事迹具《明史》本传。孟春没後，遗稿散佚。万历初，巡抚湖广佥都御史汝阳赵贤始搜辑其诗文，刻之永州。又别录其奏议为一集，刊於衡州，即此本也。前二卷为官兵部时作，第三卷为官河南参政入为太仆寺卿时作，第四卷至八卷为巡抚隳鲜弊鳎末二卷为官侍郎时作。孟春少游李东阳之门，学问该博。而诗文颇拙，卒不能自成一家。惟生平以气节自许，历官所至，於时事得失，敷奏剀切，章疏乃卓然可传。本传所载，如救言官庞泮等；请停万岁山工役；清宁宫灾，陈八事；出理陕西马政，上鸨孜迨拢悔晌渥谛倚府；嘉靖初以旱潦相仍，条奏八事；皆侃侃凿凿，有关大计。然此集所载，谠论尚多，史特举其最著者尔。</p>
<p>△《垂光集》・二卷（安徽巡抚采进本）</p>
<p>明周玺撰。玺字天章，号荆山，合肥人，弘治丙辰进士。官至礼科都给事中，为刘瑾所构，毙於廷杖。瑾败後，礼科给事中孙祯疏讼其枉。诏复官，荫其一孙。事迹具《明史》本传。是集上卷载疏十三篇，上於弘治朝者七，上於正德朝者六。言皆痛切，而劾瑾二疏，则尤直气坌涌，声溢简外。《明史》本传但称其劾法王真人，劾太监齐元，侍郎李温，太监苗逵，尚书崔志端、熊瘛⒓直螅都御史金泽、徐源。又应诏陈八事，劾大僚贾斌等十一人、太监李兴等三人、勋戚张懋等七人、边将朱廷等三人。又称其论太监韦兴不当命守郧阳，及忤瑾党杨玉，不及劾瑾之事。此集可补史之阙。疏後附载家书一通，其许国忘家之意，已早决於未劾逆现前。与《尽忠录》陈东八月二十五日家书，词气相似。亦可谓食其禄，不避其难者矣。下卷附录敕命、祭文、墓表、碑记及题咏诗歌。其中嘉靖二年谕祭文曰：“权奸构祸，削籍归田。抑郁未伸，遽焉沦没。”似谓玺卒於归田之後者。与史载玺杖毙事状，绝不相符。岂当时讳其杖死，案牍所载，仅以削籍为词耶。亦足见明政不纲，恣为欺罔矣。</p>
<p>△《孙毅纷嘁椤贰ざ卷（浙江范懋柱家天一阁藏本）</p>
<p>明孙懋撰。懋字德夫，号毅罚慈人，正德辛未进士，官至应天府尹，事迹具《明史》本传。懋官给事中时，武宗方狎昵小人，嬖亻幸用事，言官多所谪降。懋独抗直不回。如劾奏太监于喜、史宣、张泽诸疏，俱能直陈无隐，颇著丰采。又所奏湖广之管解绵花绒，及严考察各条，皆足补《明史》《食货》、《选举》各志所未备。又懋是时扈从行在，其请急定平宸濠功赏，又请还京。屡陈边警，直指天变。至千馀言。亦具见忠谠。其劾江彬也，史言人皆为懋危。而彬方日侍帝娱乐，亦不之见。懋以幸免。亦可谓弹劾权贵，奋不顾身者矣。集中诸疏，史但摘其大端，不能备载。今备录存之，以与本传相参考，犹可想见其遗直也。惟疏中所劾诸人，刻本多特殖其姓名。盖其子孙避怨之计。今无从一一考补，亦姑从其旧焉。</p>
<p>△《玉坡奏议》・五卷（浙江巡抚采进本）</p>
<p>明张原撰。原字士元，三原人，正德甲戌进士，授吏科给事中。以疏论时事，谪贵州新添驿丞。嘉靖元年，召复故官。坎坷八年，其志不挫，益以慷慨直谏自许。如《正殷通等升职世袭疏》、《赵闵命疏》、《选近习疏》、《请逐太监萧敬二疏》、《论锦衣卫朱宸等罪状疏》、《寝杨伦职命疏》、《停国戚张鹤龄等恩典疏》、《停司礼监乞请疏》、《论国戚张延龄等罪状疏》、《论内宦提督织造疏》、《论张璁桂萼疏》，皆力折权幸，不避祸患，言人所不能言。今具载集中。当其赐环之初，赵汉与之同科，赠之以诗，有“碧桃雨露空千树，老竹冰霜见一竿”句，又有“回来龙剑星文在，迟暮提携得共看”句。今载汉《渐斋诗稿》中。观於是集，原可谓不愧斯言矣。</p>
<p>△《南宫奏稿》・五卷（编修励守谦家藏本）</p>
<p>明夏言撰。言字公谨，贵溪人，正德丁丑进士，授兵科给事中。历官礼部尚书、武英殿大学士。後以主复河套，为严嵩所构，坐与曾铣交关，弃市。隆庆初，追复原官，谥文愍。事迹具《明史》本传。言初以才器受知世宗，而柄用之後，志骄气溢，傲愎自专，卒以致败，其事业殊无可称。特学问淹博，於故事夙所留意。又值世宗锐意改制之时，故於一朝典礼，多所酌定。如南北郊分祀、更定文庙祀典及大乩褚恰⒘⑾炔咸持类，悉言所赞成。迨帝擢掌礼部，益力举其职。前後奏牍，亦多有可采。此本为御史王廷赡所刊行，即其官尚书时所上。自郊庙大典以至封爵贡举，大端略具。其间牵合古义，附会时局者，往往不免。然明代典章，至嘉靖而一大变。史志但撮举纲要，不能具其建议之所以然。观於是集，端委一一具在。录而存之，亦议礼者得失之林，非谓其持论之皆当也。</p>
<p>△《讷奏疏》・一卷（浙江巡抚采进本）</p>
<p>明周怡撰。怡字顺之，号都峰，改号讷，太平人。嘉靖戊戌进士。授顺德府推官，擢吏科给事中。以疏劾严嵩廷杖，下锦衣狱。三年，世宗感乩仙之言，得与杨爵、刘魁同出狱。未几，以熊浃劾乩仙诬妄激世宗怒，复逮入狱。又二年，始得释。隆庆初，召为太常寺少卿，又上疏忤中官，外调山东按察使佥事。稍迁司业，仍为太常寺少卿以卒。盖其平生触犯权亻幸，至再至三，困踣颠连，仅存一息，而其志百折不改，劲直忠亮，卓然为一代完人。是集为其弟恪所编，许谷为之序。凡吏科奏疏十一篇，太常奏疏二篇。虽卷帙无多，而生气凛然，犹足以见其梗概也。卷末《乞休》一疏，注曰“李石麓相公不允上”。李石麓者，大学士李春芳号也。盖怡放废以後，不欲再出，而春芳以穆宗新政，欲奖用直臣，故格之不使上达。然怡讫不得大用，殆亦郭公之善善欤。</p>
<p>△《谭襄敏奏议》・十卷（两江总督采进本）</p>
<p>明谭纶撰。纶字子理，宜黄人，嘉靖甲辰进士，官至兵部尚书，襄敏其谥也，事迹具《明史》本传。此编乃其历官疏草，分为三集。曰《闽稿》，嘉靖四十二年再起为右佥都御史，巡抚福建时所上也。曰《蜀稿》，嘉靖四十四年起为陕西巡抚，会大足民作乱，陷七城，调任四川以後所上也。曰《蓟辽稿》，隆庆元年至四年，由兵部右侍郎进左侍郎，兼右佥都御史，总督蓟辽保定军务时所上也。史称纶沉毅知兵，为台州知府时，即与戚继光立束伍法，练兵破倭寇，禽斩殆尽。官浙江海道副使时，又连破之。再起为浙江右参政时，破饶平贼林朝曦。调福建参政时，郡县多为倭所陷，力战恢复，闽地以平。官四川巡抚时，灭隳吓亚醴锛套嬗诨崂怼Ｗ芏搅焦闶保岑冈贼江月照等望风而降。朝廷倚以办贼，遇警辄调，居官无淹岁。後在蓟辽，与戚继光协力修边备，三卫诸部迄不敢南牧。终始兵事垂三十年，积首功二万一千五百。计其功名，不在王守仁下。而儒者顾艳称守仁，则以守仁聚徒讲学，羽翼者众也。今特录是集，以见其谋画之大略，庶不没其实焉。</p>
<p>△《潘司空奏疏》・六卷（浙江巡抚采巡本）</p>
<p>明潘季驯撰。季驯字时良，乌程人，嘉靖庚戌进士，官至总督河道、工部尚书，兼右都御史，事迹具《明史》本传。此集凡《巡按广东奏疏》一卷、《督抚江西奏议》四卷、《兵部奏疏》一卷。季驯巡按广东在嘉靖三十八年。奏疏後有其子大复附记，称原稿几三寸许，散佚不存，仅从掖垣觅之，故所录止此。其督抚江西在万历四年。奏疏之前有李迁、万恭二《序》。其为南京尚书则在万历九年。旧本列在兵部之前，编次误也。季驯虽以治河显，而所至皆有治绩。集中如《查议弓兵工食》及《损益南京兵政》诸疏，皆足补《明会典》所未备。又《查解兵卫存留粮饷济边》诸奏，亦深切当时弊政，足与史志相参考云。</p>
<p>△《两河经略》・四卷（浙江范懋柱家天一阁藏本）</p>
<p>明潘季驯撰。万历初，河决高家堰，淮、扬、高、宝皆为巨浸。季驯建议筑堤防，疏淤塞。论水势之强弱，复黄河之故道。条上六事，诏如议行。书中所载，皆其时相度南北两河奏疏。首冠以图，末附书一通，不著所上者为何人。书中有“奉大司空之教，亲往阅视”之语。考是时工部尚书李幼滋，始终主张其事，殆即其人欤。季驯先後总河务二十七年，晚辑《河防一览》。其大旨在以堤束水，以水刷沙，卒以此奏功。此集所载诸疏，并规度形势，利弊分明，足以见一时施工之次第。与所作《河防一览》，均为有裨实用之言。不但补史志之疏略，备舆图之考证已也。</p>
<p>△《两垣奏议》・一卷（山东巡抚采进本）</p>
<p>明逯中立撰。中立有《周易札记》，已著录。是书凡奏议六篇，皆中立为给事中时所上。以历官吏、兵二科，故称两垣。其中《论公用舍》、《论修史用人》及《论会推阁臣》三疏，本末略具《明史》本传。盖中立以是三疏，一忤旨停俸，一见忌辅臣，一被贬外授，故史特摘录於本传。其《请罢织造》、《论东倭》及《请停例金》三疏，虽事不施行，然亦皆铮铮不阿，无愧封驳之职，不得以卷帙之少废之矣。旧本附刻中立所作《周易札记》後。今既分隶四库，则列於《经部》为不伦，故析出别著录焉。</p>
<p>△《周忠愍奏疏》・二卷（福建巡抚采进本）</p>
<p>明周起元撰。起元字仲先，号绵贞，海澄人，万历辛丑进士，官至右佥都御史，巡抚江南。以忤衔褐蚁捅缓Α３珈醭酰追赠兵部侍郎，谥忠愍。改谥忠惠。事迹具《明史》本传。是集凡《西台奏疏》十一首，为一卷，乃擢湖广道御史巡漕时所上。曰《抚吴奏疏》十九首，为一卷，乃巡抚江南时所上。原本第一卷所载皆起元之传。第四卷为《兰言录》，皆系题赠诗文。第五卷为《崇祀录》，皆呈词碑记，后又录诸人赠祭诗文及起元遗诗七首。盖出其后裔搜辑开雕，故随得随增，无复次第。又明末积习，好以哗讦取名，其奏议大抵客气浮词，无裨实用。起元诸疏，尚多有关国计民生，非虚矜气节者比。其人其言，足垂不朽。今录其奏疏二卷，以遗诗七首附后。至起元名光史册，初不藉传志以传。兹并从删汰，以省繁复焉。</p>
<p>△《张襄壮奏疏》・六卷（浙江巡抚采进本）</p>
<p>国朝张勇撰。勇字飞熊，上元人，积功官至靖逆将军，提督甘肃军务，封靖逆侯，加少傅兼太子太师。是集为其子阋硭编。始於顺治六年《谢实授甘肃总兵官疏》，终於康熙二十三年《甘州遗疏》，凡百二十篇。勇初任甘肃总兵官时，即内值肃州回民作乱，外值昂汉夷人窥边，日事攻讨。中间奉调南征，旋回甘肃，复值王辅臣之乱。往来征剿，日无宁晷。其没也，犹以防御麦力恢故，力疾出师，卒於军营。计始终兵间四十馀年。王进宝、赵良栋等，皆由其偏裨起为名将。自康熙十三年以後，箭创病足，以肩舆督师者十年。屡乞解职，皆荷优诏，慰留卧理。盖两朝受知之深，诸将无逾於勇者。今观集中诸疏，大抵皆兵间所作，并剀切详明，言无不尽。读之可见开国之初，底定秦陇之方略。并可见列圣知人善任，风慵驶幔极千载一时之盛焉。</p>
<p>△《靳文襄奏疏》・八卷（直隶总督采进本）</p>
<p>国朝靳辅撰。辅字紫垣，镶红旗汉军，初授翰林院修撰，官至总督河道、兵部尚书，文襄其谥也。是编皆前後治河奏疏，其子治豫汇刊之。辅自安徽巡抚擢授河道总督时，值河患方棘，洪流逆溢，高堰横溃，合淮水而东注，故道反湮。辅疏言：“河水挟沙而行，易於壅阏。惟赖清水助刷，始能无滞。当审其全局，彻首尾而合治之。不可漫为施工，堵使东筑西决，终归无益。”因条具八事八告，圣祖仁皇帝悉俞其请。於是疏鲈撕蛹扒蹇冢以至海口河道。又开白洋清河以东引水河，而黄流始畅。开清口澜汛浅诸引河，而淮水始出敌黄。筑河崖遥堤缕堤，修高堰，堵翟坝，置减水六坝，而宣泄咸有所恃。至开中河、早河诸役，尤其设施之大者。其持论以“筑堤崖，疏下流，塞决口，有先後而无缓急”数语为纲领。故在事十年，具著成绩。诸疏并在集中，无不指陈原委，言之凿凿。至今论治河者犹称辅焉。末附辅官巡抚时奏疏三篇，其极论骚扰驿站，亦具见风力云。</p>
<p>△《华野疏稿》・五卷（山东巡抚采进本）</p>
<p>国朝郭凶。校即墨人，华野其字也，康熙庚戌进士，官至湖广总督。此编乃其历官奏疏。起康熙二十七年，迄四十一年，凡四十四篇。疏末多载原奉谕旨，盖兴恭录，而其後人并敬刊也。谐跤晌饨知县行取入台，即劾罢大学士明珠、余国柱等。圣祖仁皇帝嘉其敢言，氵存擢左佥都御史，进左都御史。复劾奏王鸿绪、高士奇、徐乾学等党援交通，亦皆谴退。後缘事镌秩，复起为湖广总督。在官四年，别以红苗抢掠一事褫职归。盖当其弹抨得实，则拔擢以旌其忠；当其贻误封疆，则罢斥以明其罪。仰见圣祖仁皇帝行政用人，大公独断。赏罚悉视其自取，而无一毫畸轻畸重於其间。前者纂辑《五朝国史列传》，特命於《明珠传》中载雄朗枞文，毋庸删削。嗣复命於《王鸿绪》、《高士奇》、《徐乾学》诸传中补载兄劾疏，无庸隐讳。并复颁示纶音，阐明其进退之由。俾共知兄擢用，无人能排挤报复。兄罢官，亦非由有人倾轧。百尔臣工，仰承诰诫，已无不晓然共喻。臣等谨录写吮啵并恭录前奉谕旨冠诸卷端。庶彝训昭然，永垂成宪，益共知所警励焉。（以上专集）</p>
<p>（案：以上所录皆以奏议自为一集者。其或编入文集之中，则仍著录於《集部》。）</p>
<p>△《诸臣奏议》・一百五十卷（浙江巡抚采进本）</p>
<p>宋赵汝愚编。前有淳熙十三年札子，称尝备数三馆，获观秘府四库所藏及累朝史氏所载忠臣良士便宜章奏。收拾编缀，殆千馀卷。文字纷乱，疲於检阅。自假守闽郡，辄因政事之暇，因事为目，以类分次。而去其复重与不合者，犹馀数百卷。鹞百馀门。始自建隆，迄於靖康，推寻几月，粗见本末。若非芟繁举要，恐劳乙夜之观。欲更於其间择其至精至要，尤切於治道者，每缮写十卷，一次投进。又有淳谈戌《史季温序》，称其开端於闽郡，奏书於锦城。是其经历岁时，屡经简汰，乃成是编。故其去取颇不苟。自称上可以知时事之得失、言路之通塞，下可以备有司之故实。其大旨以备史氏之阙遗，非夸饰也。凡分《君道》、《帝系》、《天道》、《百官》、《儒学》、《礼乐》、《赏刑》、《财赋》、《兵制》、《方域》、《边防》、《总议》十二门。子目一百一十四。每篇之末，各附注其人所居之官，与奏进之年月，亦极详核。其奏札《自序》及《史季温序》，皆称《名臣奏议》。而此本题曰《诸臣奏议》。岂以中有丁谓、秦桧诸人而改其名欤？案《朱子语录》云：赵子直要分门编奏议。先生曰：只是逐人编好。因论旧编精义，逐人编自始终有意。今一齐节去，更拆散了，不见其全意矣云云。今此集仍以门分，不以人分，不用朱子之说。盖以人而分，可以综括生平，尽其人之是非得失，为论世者计也。以事而分，可以参考古今，尽其事之沿革利弊，为经世者计也。平心而论，汝愚所见者大矣。</p>
<p>△《历代名臣奏议》・三百五十卷（两淮盐政采进本）</p>
<p>明永乐十四年黄淮、杨士奇等奉敕编。自商、周以迄宋、元，分六十四门。名目未免太繁，区分往往失当。又如文王、周公、太公、孔子、管仲、晏婴、鲍叔、庆郑、宫之奇、师旷、麦丘邑人诸言，皆一时答问之语，悉目之为奏议，则《尚书》苎裕何一不可采入，亦殊春驳失伦。然自汉以後，收罗大备。凡历代典制沿革之由、政治得失之故，实可与《通鉴》、“三通”互相考证。当时书成，刊印仅数百本，颁诸学宫，而藏版禁中，世颇希有。崇祯间，太仓张溥始刻一节录之本。其《序》自言生长三十年，未尝一见其书。最後乃得太原藏本，为删节重刊，卷目均依其旧。所不同者此本有《慎刑》一门，张本无之。张本有《漕运》一门，此本无之。不知为溥所改移，为传本互异。然溥所去取，颇乏鉴裁，至唐、宋以後之文尽遭割裂，几於续凫断鹤，全失其真。此本为永乐时颁行原书，犹称完善。虽义例芜杂，而采摭赅备，固亦古今奏议之渊海也。</p>
<p>△《名臣经济录》・五十三卷（浙江巡抚采进本）</p>
<p>明黄训编。训，歙县人，嘉靖巳丑进士，官至副都御史。是书辑洪武至嘉靖九朝名臣经世之言。中阙建文一朝，以革除讳之也。分十门，凡《开国》一卷，《保治》十卷，《内阁》四卷，《吏部》四卷，《户部》五卷，《礼部》七卷，《兵部》十三卷，《刑部》三卷，《工部》五卷，《都察院通政司大理寺》共一卷。每门各有子目。《开国》、《保治》二门，以时代为序。《吏》、《礼》、《兵》、《工》四部各以所属四司分四类。《户部》分《图志》、《田土》、《赋役》，《给赐》、《黄册》、《屯田》、《婚姻》、《粮运》、《禄俸》、《盐法》、《茶法》、《课程》、《赈恤》十三类。《刑部》分《律例》、《论奏》、《题奏》、《杂论》四类。以二部诸司，皆以省分，无专掌一事者故也。《内阁》无子目，百司之总，无不该也。《都察院通政司大理寺》亦无子目，篇帙寡也。明永乐间，敕黄淮等编《历代名臣奏议》，至元而止。虽门目浩繁，不无冗杂，而二千年糈铀痘，历历可徵。是编所载，如《陶安传》、《刘基行状》、《蹇义墓志》、《李东阳年谱》诸篇，兼纪言行；《汉府》、《赵府》、《石亨》、《曹吉祥之变》诸篇，并录时事；以及谢铎《焉用彼相说》、何依《休庵诗序》之类，采及杂文；邱觥洞笱а芤宀埂分类，至节取所著之书，不纯为奏议之体。故但以《经济录》为名。其实奏议居十之九，与淮等所编时代相接，颇足以资考镜。今附之《奏议类》中。其间如《胡广碑录》之类，间有滥收，或亦朱子《名臣言行录》取吕惠卿，赵汝愚《名臣奏议》不遗章丁⑶罔碇意欤。分别观之可矣。</p>
<p>△《钦定明臣奏议》・四十卷乾隆四十六年奉敕编。以皇子司选录，而尚书房入直诸臣预缮写。每成一卷，即恭呈御览，断以睿裁。盖敷陈之得失，足昭法戒。而时代既近，殷鉴尤明。将推溯胜国之所以亡，与昭代之所以兴者，以垂训於无穷，故重其事也。考有明一代，惟太祖以大略雄才，混一海内。一再传後，风气渐移。朝论所趋，大致乃与南宋等。故二百馀年之中，士大夫所敷陈者，君子置国政而论君心，一札动至千万言，有如策论之体。小人舍公事而争私党，一事或至数十疏，全为讦讼之词。迨其末流，弥增诡薄。非惟小人牟利，即君子亦不过争名。台谏§冻，道学哗於野。人知其兵防吏治之日坏，不知其所以坏者由阁臣奄竖为之奥援。人知阁臣奄竖之日讧，不知其所以讧者由门户朋党为之煽构。盖宋人之弊，犹不过议论多而成功少。明人之弊，则直以议论亡国而已矣。然一代之臣，多贤奸并进，无人人皆忠之理，亦无人人皆佞之理。即一人之身，多得失互陈，无言言皆是之事，亦无言言皆非之事。是以众芳芜秽之时，必有名臣硕辅，挺出於其间；群言淆乱之日，必有谠论嘉谟，扌耆拄於其际。所谓披沙简金，在乎谨为持择也。是编禀承训示，辨别瑕瑜。芟指∥模简存伟议。研求史传，以後效验其前言。考证情形，以众论归於一是。譬诸童谣妇唱，一经尼山之删定，而列在六经。一代得失之林，即千古政治之鉴也。至於人非而言是，不废搜罗；论正而词乖，但为删润。圣德之广，一善不遗；圣度之宏，大公无我；尤非寻常所可测量矣。（以上总集）──右“诏令奏议类”奏议之属，二十九部、七百二十六卷，皆文渊阁著录。 






</p> </div>
<ul class="pagelist">
  <span class="todown1"><a href='216050_2.html' class='pagedaohang'>【上一篇】<i>:卷五十六・史部十二○诏令奏议类存目</i></a></span><span class="tomenu"><a href="sikuquanshuzongmutiyao_2.html" title="四库全书总目提要" class="returnIndex">【回目录】</a>
</span><span class="toup1"><a href='216048_2.html' class='pagedaohang'>【下一篇】<i>：卷五十四・史部十○杂史类存目三</i></a></span>
</ul>
<div class="content01">
  <script src="../../js/bottom.js" type="text/javascript"></script>
</div>
<div class="kind">
  <h2>推荐阅读</h2>
</div>
<div class="index_list">

<a href="../sidawenxuemingzhu/sidawenxuemingzhu_2.html" target="_blank">四大文学名著<i>></i></a>

<a href="../tangshi/tangshi_2.html" target="_blank">唐诗<i>></i></a>

<a href="../songci/songci_2.html" target="_blank">宋词<i>></i></a>

<a href="../zhuzibaijia/zhuzibaijia_2.html" target="_blank">诸子百家<i>></i></a>

<a href="../shishu/shishu_2.html" target="_blank">史书<i>></i></a>

<a href="../gudaiyishu/gudaiyishu_2.html" target="_blank">古代医书<i>></i></a>

<a href="../fujingdaquan/fujingdaquan_2.html" target="_blank">佛经大全<i>></i></a>

<a href="../mengxue/mengxue_2.html" target="_blank">蒙学<i>></i></a>

<a href="../yijingshuji/yijingshuji_2.html" target="_blank">易经书籍<i>></i></a>

<a href="../gudaibingshu/gudaibingshu_2.html" target="_blank">古代兵书<i>></i></a>

</div>
<div class="content01">
  <script src="../../js/image3.js" type="text/javascript"></script>
</div>
<div class="kind">
  <h2>阅读分类导航</h2>
</div>
<div class="bot"> <a href="../sidawenxuemingzhu/sidawenxuemingzhu_2.html" targent="_blank">四大文学名著</a><a href="../tangshi/tangshi_2.html" targent="_blank">唐诗</a><a href="../songci/songci_2.html" targent="_blank">宋词</a><a href="../zhuzibaijia/zhuzibaijia_2.html" targent="_blank">诸子百家</a><a href="../shishu/shishu_2.html" targent="_blank">史书</a><a href="../gudaiyishu/gudaiyishu_2.html" targent="_blank">古代医书</a><a href="../fujingdaquan/fujingdaquan_2.html" targent="_blank">佛经大全</a><a href="../mengxue/mengxue_2.html" targent="_blank">蒙学</a><a href="../yijingshuji/yijingshuji_2.html" targent="_blank">易经书籍</a><a href="../gudaibingshu/gudaibingshu_2.html" targent="_blank">古代兵书</a> </div>

<div id="message"><div id="notice" style="color:red">亲爱的网友，祝您阅读快乐！<p style="text-align:center"><input type="button" onclick="location.href='http://m.sbkk8.com/gudai/sikuquanshuzongmutiyao/216049.html'" class="btn" value="点击继续访问"><br></p></div></div><script type="text/javascript">$("#message").hide();</script>

<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="../../book_sbkk8_default.html">电脑版</a></p>
    <p>天涯知识库</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.baidu.com/hm.js?441a619c850df81cb1481f048dd5e631";var s = document.getElementsByTagName("script")[0]; s.parentNode.insertBefore(hm, s);})();</script></span>

<script>
$(function(){
  $("#myindex_1").live("click",function(){
	  $("iframe:last").prev().remove();
	  $("iframe:last").before('<div style="background:rgba(0,0,0,0.1);position:absolute;top:0px;right:0px;width:20px;text-align:center;color:#ffffff;font-size:12px;line-height:20px;font-family:Arial;height:20px;z-index:2147483647;">X</div>')
	  
  });		
  $("body").append("<a id='myindex_1' href='216049_2.html#'></a>");;
  $("#myindex_1").click();
}) 	
</script>
</body>
</html>