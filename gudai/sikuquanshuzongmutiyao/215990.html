<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>四库全书总目提要_卷一百十四・子部二十四○艺术类存目</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/sikuquanshuzongmutiyao/215990.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../templets/default/css/p.css" />
<link rel="stylesheet" type="text/css" href="../../templets/default/css/book.css" />
<script src="../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/sikuquanshuzongmutiyao/215990.html");
</script>
</head>
<body>
<div id="topbar">
  <div id="logo"><a href="../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../book_sbkk8_default.html">首页</a></li>
     
      <li><a href='../gudai.html'>古典文学</a></li>
      <li><a href='../../gushihui/gushihui.html'>故事会</a></li>
      <li><a href='../../meirongyangsheng/meirongyangsheng.html'>美容养生</a></li>
      <li><a href='../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="215990.html#" class="bds_more" data-cmd="more">分享到：</a><a href="215990.html#" class="bds_weixin" data-cmd="weixin" title="分享到微信">微信</a><a href="215990.html#" class="bds_qzone" data-cmd="qzone" title="分享到QQ空间">QQ空间</a><a href="215990.html#" class="bds_tsina" data-cmd="tsina" title="分享到新浪微博">新浪微博</a><a href="215990.html#" class="bds_tqq" data-cmd="tqq" title="分享到腾讯微博">腾讯微博</a><a href="215990.html#" class="bds_tqf" data-cmd="tqf" title="分享到腾讯朋友">腾讯朋友</a><a href="215990.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../book_sbkk8_default.html'>主页</a> > <a href='../gudai.html'>古代文学</a> > <a href='sikuquanshuzongmutiyao.html'>四库全书总目提要</a> > </div>
<div class="ad960"><script src="../../js/ad960sougou.js" type="text/javascript"></script></div>
<div id="maincontent">
  <h1 class="articleH1">卷一百十四・子部二十四○艺术类存目</h1>
  <div id="content"><span id="ad328_r">
    <script src="../../js/article.js" type="text/javascript"></script>
    </span><p>





△《山水松石格》・一卷（浙江鲍士恭家藏本）</p>
<p>旧本题梁孝元皇帝撰。案是书《宋・艺文志》始著录。其文凡鄙，不类六朝人语。且元帝之画，《南史》载有宣尼像，《金楼子》载有职贡图，《历代名画记》载有《蕃客入朝图》、《游春苑图》、《鹿图》、《师利图》、《鹣鹤陂泽图》、《芙蓉湖醮鼎图》，《贞观画史》载有文殊像，是其擅长，惟在人物。故姚最《续画品录》惟称湘东王殿下工於像人，特尽神妙。未闻以山水松石传，安有此书也？</p>
<p>△《後画录》・一卷（两江总督采进本）</p>
<p>唐释彦巫。前有彦巫孕颍称为帝京寺录，就所见长安名画，系以品题，凡三十七人，盖以续姚最之书者。序题贞观九年，故称阎立本犹为司平太常伯，然末一人为广陵郡仓曹参军李凑。考张彦远《名画记》，李凑，林甫之侄也。初为广陵仓曹，天宝中贬明州象山尉。尤工绮罗人物，为时惊绝。则凑为明皇时人。彦卧对谔宗之世，何以能预录之乎？张彦远《历代名画记》曰，僧沃评，最为谬误，传写又复脱错，殊不足看也。是真本尚不足重，无论伪本矣。</p>
<p>△《续画品录》・一卷（江苏巡抚采进本）</p>
<p>旧本题唐李嗣真撰。案《旧唐书》，李嗣真，滑州匡城人。永昌中拜御史中丞知大夫事，为来俊臣所陷，配流岭南。万岁通天中徵还，行至桂阳卒。此本前题结衔为御史大夫，而张彦远《历代名画记》亦称为李大夫，与《旧唐书》合，彦远又称嗣真为尹琳弟子，善画佛道鬼神。琳，高宗时人，时代亦符。当即其人也。是书名载《唐・艺文志》，朱景元《唐朝名画录》序，称嗣真空录人名，而不记其善恶，无品格高下，与此本体例合。然《名画记》引李嗣真云，曹不兴以一蝇辄擅重价，列於上品，恐为未当。况拂蝇之事，一说是杨修，谢赫黜卫进曹，是涉贵耳之论云云。凡数条。又李绅《尚书故实》亦引嗣真云，顾画屈居第一，然虎头又伏卫协画北风图，是嗣真之书又本有论断，同出唐人而所言互异。晁公武《郡斋读书志》载嗣真《名画记》一卷，又《画人名》一卷，岂彦远所引为《名画记》之文，而此为《画人名》耶。然嗣真唐人，而称梁元帝为湘东殿下，仍同姚最之文。其序又云，今之所载，并谢赫之所遗，转不及最一字，恐嗣真原本已佚，明人剽姚最之书，稍为附益，伪托於嗣真耳。《法书要录》载嗣真《后书品》一卷，所载八十一人，分为十等，各有叙录，又有评有赞，条理秩然。计其《画品》体例，亦必一律，不应草草如此。是尤作伪之明证矣。</p>
<p>△《画学秘诀》・一卷（浙江鲍士恭家藏本）</p>
<p>旧本题唐王维撰。词作骈体，而句格皆似南宋人语。王缙编维集，亦不载此篇。明焦摺豆史经籍志》始著於录，盖近代依托也。明人收入维集，失考甚矣。</p>
<p>△《山水诀》・一卷（浙江鲍士恭家藏本）</p>
<p>旧本题唐李成撰。案《宋史・李觉传》，载李成字咸熙，本京兆长安人，唐末徙家青州。工画山水，周枢密王朴将荐其能。会朴卒，郁郁不得志。乾德中，司农卿卫融知陈州，召之，成因挈族而往。刘道醇《宋朝名画评》又载其开宝中举进士，集於春官，邵博《闻见後录》亦称国初营邱李成画山水，然则成为宋人，题唐者误矣。是书《宋志》及晁、陈书目皆不著录，宋人诸家画录亦不言成有是书。殆後人依托其文与《王氏画苑》所载嘉定中李澄叟《山水诀》大同小异。大抵庸俗画工有是口诀，辗转相传，互有损益，随意伪题古人耳。</p>
<p>△《宣和论画杂评》・一卷（浙江鲍士恭家藏本）</p>
<p>此本为《王氏画苑》所载，题宋徽宗皇帝御撰。勘验其文，即《宣和画谱》中诸论也。明人丛书，往往如是，亦拙於作伪矣。</p>
<p>△《华光梅谱》・一卷（浙江鲍士恭家藏本）</p>
<p>旧本题宋僧仲仁撰。考邓椿《画继》曰，仲仁，会稽人，住衡州华光山。陶宗仪《书史会要》曰，华光长老酷好梅花，方丈植梅数本。每花放时，移床其下，吟咏终日。偶月夜见窗间疏影横斜，萧然可爱，遂以笔规其状。因此好写，得其三昧。黄庭坚诗曰：雅闻华光能墨梅，更乞一枝洗烦恼。此华光画梅所以传也。然庭坚又尝题其平沙远水，则不止能画梅矣。此书盖後人因仲仁之名，依托为之。其口诀一则，词旨凡鄙。其取象一则，附会於太极阴阳奇偶，旁涉讲学家门径，尤乖画家萧散之趣。末有补之总论一则，华光指迷一则。补之即杨无咎字，南宋高宗时始以画梅著。曾敏行《独醒杂志》，载绍兴初有华光寺僧来居清江慧力寺，士人扬补之、谭逢原与之往来，乃得仲仁之传。仲仁在元碳洹⒉挥ο纫其说。至华光著书，乃又自引华光之书，其谬尤不待辨矣。</p>
<p>△《金壶记》・三卷（两淮盐政采进本）</p>
<p>宋僧适之撰。适之始末未详，案《拾遗记》载周时浮提国献书生二人，有金壶，壶中墨汁，洒水石皆成篆籀或科斗文字。记之取名，盖出於此。适之原有《金壶字考》一卷，取书之异音者以类相从，标题二字而音其下，其书具有条理。是书杂述书体及能书人名，乃颇为芜杂。如项籍记姓名，扬雄心画之类，杂叙於五十六种书体内，殊为不类。又皆不著出处，亦乖传信之道也。</p>
<p>△《画山水诀》・一卷（浙江鲍士恭家藏本）</p>
<p>旧本题宋李澄叟撰。澄叟始末不可考。惟序未自称湘中人，序题嘉定辛巳六月，而中称盘礴乎其间者六十馀年，则高宗末年人，至宁宗时犹存矣。其论画谓南渡以後有李、萧二君，考南渡後画手李姓者不下数十人，萧姓者则无，所考莫详所指。又澄叟仅及绍兴之末，而泛说一条中乃称绍兴中有一晚进，亦殊矛盾。考《画史会要》载元有李澄叟，湘中人，自幼观湘中山水，长游三峡、夔门，或水或陆，尽得其态，写之水墨，甚有妙悟。作《山水诀》一卷。人名、书名与此皆合，惟时代与书中违异。今勘验书中所载，皆世传李成画《山水诀》之文，而小变其字句，始原本散佚，妄人剿李成之书，伪撰此本，又误以为宋人，故全然殛酢！锻跏匣苑》乃与成书并收之，亦失於互勘矣。</p>
<p>△《竹谱详录》・一卷（浙江鲍士恭家藏本）</p>
<p>旧本题元李ぅ撰。ぅ《竹谱》十卷，已於《永乐大典》中采辑著录。此钞其百分之一，乃改题曰《详录》，亻真亦甚矣。</p>
<p>△《书法钩玄》・四卷（两淮盐政采进本）</p>
<p>元苏霖撰。霖字子启，镇江人。是书取前人论书之语，始汉扬雄，终宋刘辰翁，凡六十五条。略具梗概，未为该备。其去取亦未精审。</p>
<p>△《字学新书摘抄》・一卷（浙江郑大节家藏本）</p>
<p>元刘惟志撰。惟志，达州人。仕履未详。是编摘录古人论书之语，分四目。曰六书，曰六体，曰书法，曰书评，简略殊甚。详其书名，似先有《字学新书》而惟志摘钞之也。</p>
<p>△《画纪补遗》・二卷，《元画纪》・一卷（浙江范懋柱家天一阁藏本）不著撰人名氏。载宋高宗以後元至正以前诸画家，颇多舛错。如马远之父名公显，足名逵，乃以逵为远之弟，以公显为远之孙，并云传家学不逮厥祖，颠倒甚矣。其他脱漏，更指不胜屈也。</p>
<p>△《法书通释》・二卷（衍圣公孔昭焕家藏本）</p>
<p>明张绅撰。绅字士行，一曰字仲绅，《书史会要》但称为山东人，洪武中官浙江布政使。不详为山东何地之人，亦不详其出身。考《明史・吴伯宗传》附载鲍恂事，称洪武十五年吉安余诠、高邮张长年、登州张绅并以明经老成为礼部主事所荐，召至京。恂长年皆以老病辞归。惟绅授合亟腾停寻召为右佥都御史，终浙江左布政使。则绅乃登州人，以荐举起家也。是书分十篇，曰八法，曰结构，曰执使，曰篇段，曰从古，曰立式，曰辨体，曰名称，曰利器，曰总论。皆汇集晋、唐以来名论，亦间及苏轼、黄庭坚、姜夔、吾衍之说，所取古人碑帖，只及唐而止，然皆习见之文。立式篇辨古无真书之名，锺、王楷书皆是隶法一条，足正近代俗蛑陋。其所引法书《瘗鹤铭》前後两见，一列之小楷，一列之大楷，殆校录偶疏耶。案《静志居诗话》曰：张绅工大小篆，精於赏鉴。法书名画，多所品题。撰《法书通释》一卷。今检此本，实为两卷，盖朱彝尊偶误记也。</p>
<p>△《书学会编》・四卷（两淮盐政采进本）</p>
<p>明黄瑜编。瑜字廷美，华亭人。案明有两黄瑜，皆字廷美，皆景泰天顺间人。其一为黄佐之祖，有《双槐岁抄》，别著录。此黄瑜则天顺六年官肇庆府知府，此书即其在肇庆所刻也。凡四种，一为刘次庄《法帖释文》，一为米芾《书史》，一为黄伯思《法帖刊误》，一为曹士冕《法帖谱系》。无一字之考证，而讹脱至不可读，盖书帕本耳。</p>
<p>△《书纂》・五卷（浙江巡抚采进本）</p>
<p>不著撰人名氏。惟卷首有翠渠病叟自序。考《明史・儒林传》载周瑛字梁石，莆田人。成化己丑进士，官至四川右布政使。学者称翠渠先生。其号与自序合。又《明史・艺文志》载周瑛书纂五卷，与此本书名卷数并合，盖即瑛书也。分原始、辨体、考法、会通、择佐使五篇。原始篇论六书，辨体篇论古籀、篆、隶、草八分、飞白诸体及历代沿革，考法篇论手法、笔法、书法、会通篇论诸家书，择佐使篇、论笔、墨、纸、砚。大抵掇拾旧文，故名曰纂。自序称其长孙南凤年十有一，作书以授之，故所录多浅近易明云。</p>
<p>△《书辑》・三卷（两江总督采进本）</p>
<p>明陆深撰。深有《南巡日录》，已著录。是书分为六篇，一曰述通，二曰典通，三曰释通，四曰笔论，五曰体位，六曰古今训。凡所采用诸书，皆胪列於首，而复以法帖源流一篇附其後，尝自书勒石。</p>
<p>△《明书画史》・三卷、《元朝遗佚附录》・一卷（浙江范懋柱家天一阁藏本）</p>
<p>明刘璋撰。璋字圭甫，嘉定人。是书成於正德乙亥。载洪武以来善书画者得三百七十馀人，而释子六人并缀於末。又附元代名家及五季、宋、金之姓氏隐僻者九人，别为一卷。每人寥寥数言，不备本末，粗具梗概而已。</p>
<p>△《平泉题跋》・二卷（两淮盐政采进本）</p>
<p>明陆树声撰。树声字与吉，平泉其别号也。南直隶华亭人。嘉靖辛丑进士，官至礼部尚书。事迹具《明史》本传。此编皆其题跋书画之文。万历庚寅，其门人黄骼础包林芳等别辑刊行，後附以杂著四则。</p>
<p>△《画苑》・十卷、《画苑补益》・四卷（浙江鲍士恭家藏本）</p>
<p>《画苑》十卷，明王世贞编。《画苑补益》四卷，詹景凤编。世贞有《紊教帽鸺》，已著录。景凤字东图，休宁人。由举人官至平乐府通判。世贞所录，凡谢赫《古画品录》一卷，李嗣真《续画品录》一卷，沙门彦巍夺峄录》一卷，姚最《续画品》一卷，裴孝源《贞观公私画史》一卷，沈括《图画歌》一篇，荆浩《笔法记》一篇，王维《山水论》一篇，张彦远《历代名画记》十卷，刘道醇《宋朝名画评》三卷，朱景元《唐朝名画录》一卷，陈询直《五代名画补遗》一卷，（案：此书刘道醇作陈询直，乃沿《文献通考》之误，语详本条下。）邓椿《画继》十卷，黄休复《益州名画录》三卷，米芾《海岳画史》一卷，计十五篇。景凤所补，凡梁元帝《山水松石格》一篇，王维《画山水秘诀》一篇，荆浩《论画山水赋》一篇，李成《山水诀》一篇，郭熙《林泉高致》一卷，淳思《画论》一卷，《纪艺》一卷，宣和《论画杂评》一卷，韩纯全《山水纯全集》一卷，李澄叟《画山水诀》一卷，无名氏《论画山水歌》一篇，李チ《画品》一卷，华光和尚《梅谱》一卷、李ぅ《竹谱详录》一卷，张退公《墨竹记》一篇，董小豆愦画跋》六卷。计十六种。</p>
<p>△《王氏书苑》・十卷、《书苑补益》・八卷（浙江鲍士恭家藏本）</p>
<p>是书亦明王世贞编，詹景凤续编。初，世贞纂《古书家言》多至八十馀卷。抚郧阳时，择取十数种付梓，版藏襄阳郡斋。因水涨漂失，寻复以刻本五种畀王元贞，翻刻於金陵，题曰《王氏书苑》。万历辛卯，元贞与詹景凤续刻八种，题曰《书苑补益》。世贞《书苑》五种，曰张彦远《法书要录》十卷，米芾《海岳书史》一卷，苏霖《书法钩玄》四卷，黄伯思《东观馀论》二卷，黄讠乃《东观馀论附录》一卷。《景凤补益》八种，曰孙过庭《书谱》一卷，姜夔《续书谱》一卷，米芾《宝章待访录》一卷，欧阳修《试笔》一卷，宋高宗《翰墨志》一卷，曹士冕《法帖谱系杂说》二卷，吾邱衍《学古编》二卷，刘惟志《字学新书摘抄》一卷。诸书皆有别本单行，世贞特裒合刻版，遂自立名目，是则明人锢习，虽贤者不免矣。朱国贞《涌幢小品》曰：王沃莶簧剖椋好谈书法。其言曰，吾腕有鬼，吾眼有神。此说一倡，於是不善画者好谈画，不善诗文者好谈诗文，极於禅玄，莫不皆然。古语云：知者不言，言者不知。吾友董思白，於书画一时独步，然对人绝不齿及也。其诋讠其世贞至矣。然世贞品题书画，赏鉴家实不以为谬，殆以好谈致谤欤。如此书及《画苑》，皆其好谈之一徵也。</p>
<p>△《沃萆饺颂獍稀贰て呔恚ò不昭哺Р山本）</p>
<p>明王世贞撰。考《沃菟牟扛濉酚性游陌稀⒛迹跋、墨刻跋、画跋、佛经跋诸类，此本惟墨迹跋三卷，墨刻跋四卷。其文与稿中所载又颇详略不同，疑当时抄撮以成帙，其後又经删定入集。如《集古录》有真迹、集本之殊也。</p>
<p>△《中麓画品》・一卷（浙江范懋柱家天一阁藏本）</p>
<p>明李开先撰。开先字伯华，中麓其号也，章邱人。嘉靖己丑进士，官至太常寺卿。《明史・文苑传》附载陈束传中。称其性好蓄书，藏书之名闻天下。今其书目不传，乃传其《画品》。大致仿谢赫、姚最之例，品明一代之画，分为五品，每品之中，优劣兼陈。王士祯《香祖笔记》曰：章邱李中麓太常，藏书画极富，自负赏鉴，尝作《画品》，次第明人，以戴文进、吴伟、陶成、杜堇为第一等，倪瓒、庄麟为次等，而沈周、唐寅居四等，持论与吴人颇异。王沃萦胫善，尝言过中麓草堂，尽观所藏画，无一佳者。而中麓谓文进画高过元人，不及宋人，亦未足为定论也云云。则是编之持论偏僻，可知矣。</p>
<p>△《笔元要旨》・一卷（浙江汪启淑家藏本）</p>
<p>明徐渭撰。渭字文清，後更字文长，山阴人。事迹具《明史・文苑传》。是编论书，专以运笔为主，大概鹬蠲资稀</p>
<p>△《吴郡丹青志》・一卷（江苏巡抚采进本）</p>
<p>明王飨登撰。飨登字百希吴县人。嘉靖中布衣。事迹具《明史・文苑传》。是编所载，神品一人，曰沈周；附三人，曰周之父恒，伯贞，恒之师杜琼。妙品四人，曰宋克、唐寅、文徵明、张灵。附四人，曰徵明之子嘉，侄伯仁，曰朱生、周官。能品四人，曰夏昶、夏薄⒅艹肌⒊鹩。逸品三人，曰刘珏、陈淳、陈栝。遗耆三人，曰黄公望、赵原、陈惟允。栖旅二人，曰徐贲、张羽。闺秀一人，曰仇氏。各为传赞，词皆纤佻。至以仇氏善画为牝鸡之晨，亦可谓不善数典矣。</p>
<p>△《绘林题识》・一卷（两淮盐政采进本）</p>
<p>明汪显节编。显节始末未详。万历中，秀水周履靖钩摹古今名画勒於石，题曰《绘林》。一时文士多有题识。显节汇次成帙，凡四十二人。显节亦在其中。</p>
<p>△《海内名家工画能事》・二卷（两淮盐政采进本）</p>
<p>明张凤翼撰。凤翼有《梦占类考》，已著录。是编采辑前人论画绪言，然语多浅近，仅可以教俗工。中有戴逵、王维论画之辞，尤出於依托，凤翼不能辨也。</p>
<p>△《画禅》・一卷（浙江鲍士恭家藏本）</p>
<p>旧本题明释莲儒撰。莲儒自称白石山衲子，其始末未详。自跋谓古尊宿六十馀家，见於《王氏画苑》及夏士良《图绘宝鉴》，则嘉隆以後人矣。所纪自惠觉以下迄智海，凡缁流之能画者皆列焉。然元僧中如绝照之见於《俟芳》，天然之见於《林屋漫稿》，枯林之见於《桂隐集》，南岳慵傲公之见於《梧溪集》，镜塘之见於《玩斋集》者，悉佚不载。则其挂漏尚多矣。</p>
<p>△《湖州竹派》・一卷（两江总督采进本）</p>
<p>旧本题明释莲儒撰。记文同画竹之派凡二十人。莲儒在明中叶以後，而书中称山谷为余作诗云云，又称余问子瞻云云，而後乃及金、元诸人。时代殊相剌谬。今以所载考之。其李公择妹、苏轼二条乃米芾《画史》之文，黄斌老、黄彝、张昌嗣、文氏、杨吉老、程堂六条乃邓椿《画继》之文，刘仲怀、王士英、蔡帧⒗瞍ァ⒗钍啃小⑶谴铩⒗钯谩⒅芤⒚簟⒁ρ┬摹⑹⒄咽条乃夏文彦《图绘宝鉴》之文，吴璜、虞仲文、柯九思、僧溥光四条乃陶宗仪《画史会要》之文，皆剽窃原书。不遗一字。惟赵令庇、俞澄、苏大年三条未知其剽自何书耳。可谓拙於作伪。陈继儒收之《汇秘笈》中，亦失考甚矣。</p>
<p>△《竹窭祷媵》・一卷、《续画媵》・一卷（礼部尚书曹秀先家藏本）明李日华撰。日华有《梅墟先生别录》，已著录。是书皆裒录其题画之作。谓之媵者，作画而附以诗文，如送女而媵以娣侄也。所载诸诗有云霜落蒹葭水国寒，浪花阌吧嫌娓汀；成未拟人将去，茶熟香温且自看。又云梦压春寒睡起迟，一林疏雨褪燕脂。诗翁艇子无人见，只有飞来白鹭鸶。又云江乡风物正秋初，山影沈沈树影疏。野老惯游浑不觉，有人天上忆鲈鱼。又云树影苔痕湿不分，栗留声隔几重恪Ｉ趁质梦浑无定，又在沧江野水滨。如此之类，虽风骨未高，而亦潇洒有韵。惟数首以外，语意略同，七律尤颓唐伤格。且有以偶题五字，亦登梨枣，如晚山无限好句，恐未足当枫落吴江冷矣。</p>
<p>△《墨君题语》・二卷（礼部尚书曹秀先家藏本）</p>
<p>明项圣谟编。圣谟字孔彰，秀水人。是编皆题咏墨竹之文。上卷为李肇亨作，下卷为李日华作。肇亨字会嘉，嘉兴人，日华之子也。</p>
<p>△《画说》・一卷（浙江鲍士恭家藏本）</p>
<p>明莫是龙撰。是龙字闱洌以字行，更字廷韩，华亭人，莫如忠之子也。万历中以贡入国学。《明史・文苑传》附见董其昌传中。其论画以李成为北宗，王维为南宗，而於维尤无间然。又谓有轮廓而无皴法，谓之无笔；有皴法而无轻重、向背、明晦，谓之无墨。颇合画家宗旨。特所录仅十五条，不为详尽。其末一条谓师赵大年、江贯道、北苑、子昂、大李将军、郭忠恕、李成，集其大成，自出机轴。再四五年，文、沈二君不能独步吾吴矣云云。不知其所指何人也。</p>
<p>△《笔道通会》・一卷（两淮盐政采进本）</p>
<p>明朱象衡编。象衡字朗初，秀水人。是编推广徐渭《笔元要旨》而作，中多述丰坊之语。华亭唐文献为之序。末有象衡自跋：余性稍慧，於法书名迹辨之不爽毫洹Ｆ溲云慕於夸。米芾、黄伯思精鉴入神，论者尚有同异，此事谈何容易乎？</p>
<p>△《宝绘录》・二十卷（江西巡抚采进本）</p>
<p>明张泰阶撰。泰阶字爰平，上海人。万历己未进士。其家有宝绘楼，自言多得名画真迹，操论甚高。然如曹不兴画，据南齐谢赫《古画品录》，已仅见其一龙首，不知泰阶何缘得其《海戍图》。又顾恺之、陆探微、展子虔、张僧繇，卷轴累累，皆前古之所未睹，其阎立本、吴道元、王维、李思训、郑虔诸人，以朝代相次，仅厕名第六、七卷中，几以多而见轻矣，揆以事理，似乎不近。且所列历代诸家跋语，如出一手，亦复可疑也。</p>
<p>△《游鹤堂墨薮》・二卷（两淮盐政采进本）</p>
<p>明周之士撰。之士字士贵，自号四明居士，齐兴人。御定《佩文斋书画谱》列之书家传中，然亦惟采瞿九思序此书之语，是其始末无可考矣。书中称董其昌为恩师，则其昌弟子也。其书上卷论字体源流及笔法大旨，排唐而宗晋。下卷评书家优劣，所称明代能书诸家，俨然以己名列其中。亦可谓躁於自表矣。</p>
<p>△《书画史》・一卷（浙江孙仰曾家藏本）</p>
<p>明陈继儒撰。继儒有《邵康节外纪》，已著录。此编杂录书画家琐碎之事，间及名迹。所载阙略不备，无裨考证。如载岐阳石鼓、王祥卧冰处、刘蜕文冢之类，亦多伤於泛滥。末附以书画金汤四则，一善趣，一恶魔，一庄严，一落劫，各举十数事以为品骘，尤不脱小品陋习。盖一时风尚使然也。</p>
<p>△《唐诗画谱》・五卷（内府藏本）</p>
<p>明黄凤池撰。凤池，徽州人。是书刊於天启中。取唐人五六七言绝句诗各五十首，绘为图谱，而以原诗书於左方。凡三卷。末二卷为花鸟谱，但有图而无诗。则凤池自集其画，附诗谱以行也。</p>
<p>△《画志》・一卷（浙江范懋柱家天一阁藏本）</p>
<p>明沈与文撰。与文自称姑馀山人。是编所载画家，起唐王维，迄元商琦，仅十九人。后附宋叶梦得《评画行》一篇。与文为之注。</p>
<p>△《画谱》・六卷（内府藏本）</p>
<p>不著撰人名氏。首唐六如《画谱》一卷，次《五言唐诗画谱》一卷，次《六言唐诗画谱》一卷，次《七言唐诗画谱》一卷，次《木本花谱》一卷，次《草本花谱》一卷，次扇谱一卷。谱首各有小序，盖明季坊本也。</p>
<p>△《草书集韵》・五卷（内府藏本）</p>
<p>不著编辑者名氏。取汉章帝以下至於元人草法，依韵编次。每字之下，各注其人。其编次用洪武正韵。盖明人作也。</p>
<p>△《研山斋墨迹集览》・一卷、《法书集览》・三卷（编修励守谦家藏本）国朝孙承泽撰。承泽有《尚书集解》，已著录。是书前有小序，即《庚子销夏记》之序，其文亦与《庚子销夏记》同，惟前後编次颇异，盖即《销夏记》之稿本也。後附元人破临安所得宋书画目一卷，前亦有承泽序。今本《销夏录》无之。核其所列，即元王恽《玉堂嘉话》之文。殆以与《秋涧集》重出，故始载之而终删之欤？</p>
<p>△《无声诗史》・七卷（编修励守谦家藏本）</p>
<p>国朝姜绍书撰。绍书字二酉，丹阳人。所著《韵石斋笔谈》，自称前明尝为南京工部郎，其阶则不可考矣。是编奂前明画家，自洪武以至崇祯，为四卷，附以女史一卷。自卷六以下则或真迹不存，或品格未高，偶然点染，不以画名者，亦附著焉。後有嘉兴李光饔跋，谓乡人李芳与同时褚勋均未载入，颇以挂漏为憾。然是书采摭博而叙述无法，如倪瓒以明初尚存，故列之明代矣。王铎已归命国朝，官至礼部尚书，亦列之明代，是何例乎？刘基之传，即曰公鼎彝之迹载在国史，兹不复赘矣。岳正一传，乃全述直谏之事。张灵一传，亦备述狂诞之行。连篇累牍，於绘事了无关涉，又何例也？至於末附其子彦初一传，称其写山水小景，颇具倪、黄邱壑。盖不学而能，尤为创见。童乌不秀，是以附载法言，以十七岁之少年方学渲染，即列传於古人之中，抑又异矣。</p>
<p>△《书学汇编》・十卷（浙江巡抚采进本）</p>
<p>国朝万斯同撰。斯同有《读礼质疑》，已著录。是编录历代善书之人，上自仓颉，下迄明季，共一千五十四人。其中如皇甫规妻，旧云不知何氏，此据张怀稀妒槎稀罚知其姓马。後魏江式请定《正文字疏》，称汉讲学大夫秦近，小学元士爰礼，此据《汉书》以为王莽时官。董羽谓刘德罴戳醣恚为书家之祖，此据《三国志》云表字景升，非德睢Ｐ和《书谱》称詹思远史亡其系，此据《晋书》知为应璩之孙，詹字曰思远。谱又称王邃行书有羲、献法，此据《晋书》知邃为元帝时人，在羲、献之前。又称陈达为陈人，刘珉为北齐人，此据史知达为晋人，珉为南齐人。又称唐有卢革、杨故椋此据史言革、菇圆恢学，未必真迹。又称南唐有李霄远，此据《十国春秋》知为李萧远。《宋史》鲍由，此以为即鲍慎由，避孝宗讳。以及模扌兰亭之《说断》从褚遂良，钤祖帖之《说断》为南唐元宗，皆颇有考证。然此书作於国初，迨康熙中御定《佩文斋书画谱》出，则此为沧海之一粟矣。</p>
<p>△《画法年纪》・一卷（两淮盐政采进本）</p>
<p>国朝郭础撰。础字石公，江都人。顺治壬辰进士，官至顺德府知府。是编纪历代善画人名，自晋以迄於国朝，附载古画品目。卷帙太狭，未免挂漏。</p>
<p>△《草韵汇编》・二十六卷（江苏巡抚采进本）</p>
<p>国朝陶南望编。南望字逊亭，上海人。是书成於康熙中。辑录秦程邈迄明朱克诚，共三百四十一家。草法分韵编次，其平、上、去三韵乃南望手辑，入声一韵则其友人侯昌言等续订。盖本《辨疑》、《汇辨》诸书，稍加鹫，然传刻失真，恐未足据为模范也。</p>
<p>△《石村画诀》・一卷（衍圣公孔昭焕家藏本）</p>
<p>国朝孔衍┉撰。衍┉字石村，曲阜人。是书皆自记其作画之法。</p>
<p>△《历代画家姓氏韵编》・七卷（浙江巡抚采进本）</p>
<p>国朝顾仲清撰。仲清字咸三，号松壑，嘉兴人。工绘事，尤长於画蝶，有咏蝶诗三百首。此书首卷为帝王藩封之善画者。末为释、道、闺秀、外国，其中则取画家姓氏依韵编次，取便寻检，无所考证也。</p>
<p>△《研山斋图绘集览》・三卷（编修励守谦家藏本）</p>
<p>不著撰人名氏。卷首有退翁小序。退翁，孙承泽别号也。然集中多称先宫保公评云云，疑承泽采掇旧文，为古来画家作传，草创未竟，其後人抄录成帙，因以所作画跋附缀於後，成此编也。其书於古来画家，先叙本末，後述所见真迹，附以跋语。上卷起顾恺之讫包鼎，共四十二家，末附不知姓名《洛神图》一则。下卷起苏轼讫邹之麟，亦四十二家，末附总题明四家画册一则，及题冬日赏菊卷二则。自序称八十二老人，则又在《庚子销夏记》之後，为其晚年所记矣。原本目录以王宰、卫贤、边鸾三人连名，而以《石榴猴鼠图》、《花竹禽石图》、《高士图》三画并列，勘验书中所载，则宰迹不传，石榴猴鼠二图属鸾，《高士图》属贤，与目互异。又目录终於明四家，而书末冬日赏菊卷乃轶不载，当时草草编辑，此亦明验。且其文已多具《庚子销夏记》中，此特其随笔记录之初稿，其中同异之处，皆以《庚子销夏记》为长，故附存其目，不复录焉。</p>
<p>△《汉溪书法通解》・八卷（安徽巡抚采进本）</p>
<p>国朝戈守智撰。守智字达夫，平湖人。是集成於乾隆庚午。采录古人论书之语，分述古、执笔、运笔、结字、诀法、谱序六门。冠以述古篇，则守智之所自撰。大致欲仿窦Н《述书赋》，而淹贯宏通终不逮古也。</p>
<p>△《国朝画徵录》・三卷、《续录》・二卷（浙江巡抚采进本）</p>
<p>国朝张庚撰。庚有《通鉴纲目释地纠谬》，已著录。是编记国朝画家，每人各为小传。然时代太近，其人多未经论定，不尽足徵。</p>
<p>△《月湖读画录》・一卷（江西巡抚采进本）</p>
<p>国朝王梁撰。梁，震泽人。是编以所见名画各为品评。其中宋、元人画，仅寥寥数轴，馀皆明代及近时人也。其笔墨蹊径则全仿李日华《六研斋笔记》、《紫桃轩杂缀》诸书云。</p>
<p>△《艳雪斋书品》・二卷、《画苑》・二卷、《笔墨纸砚谱》・一卷（编修励守谦家藏本）</p>
<p>不著撰人名氏。与所作诗评词曲评合为一帙，犹为未竟之稿。皆抄撮旧文，以备观览，无一字之发明。</p>
<p>──右“艺术类”书画之属，五十二部，二百一十一卷，皆附《存目》。</p>
<p>△《琴谱正传》・六卷（浙江巡抚采进本）</p>
<p>题明无锡宋仕校正，杨嘉森编。後又有梧冈道人黄献跋，称少学琴於司礼监太监戴某，刻谱以广其传。案黄虞稷《千顷堂书目》有黄献梧冈《琴谱》十卷，注云，献字仲贤，广西平乐人，宪宗时为中官。嘉靖丙午陈经序。今此本目止六卷，亦无陈经序，而有嘉靖辛酉总督漕运都御史吉阳何迁序。称培费钭映治喔浴肚倨住凡⑽尬宋君七曲示之云云。则此书盖黄献原本，杨嘉森等所重刻，而并其卷数。其卷首列三十八势，及详明字母等篇，鄙俚尤甚，当亦嘉森等所增入也。又献序自称宏治丙辰进入内府，则为孝宗时中官。虞稷称宪宗时者，或偶误欤？</p>
<p>△《琴谱大全》・十卷（通行本）</p>
<p>明杨表正撰。表正号西峰，延平人。是书汇录琴谱诸调，考正音文，注明指法。搜采视他本颇广，初刊於万历元年。此本又其後增以新曲，校正重刊者也。</p>
<p>△《文会堂琴谱》・六卷（通行本）</p>
<p>明胡文焕撰。文焕字德甫，号全罚一号抱琴居士，钱塘人。是书刻於万历丙申，凡分十八条，皆论琴。後十一条，多论鼓琴之事。卷首有自序云，谱多不同，琴师炫新，改换名目，欺弊非一。然琴独尚浙操者，犹曲之有海盐也。今余此谱，皆新传之浙操，其间首自创制，末附鄙见，以文会堂别之，恐滥厕於丛恶间也。</p>
<p>△《理性元雅》・六卷（内府藏本）</p>
<p>明张廷玉撰。廷玉字汝光，号石初，延安人。万历庚戌进士，官至工部郎中。是编为所作琴谱。琴凡四式，曲凡百篇。有本调、正调、别调、指法、调法、研注诸门。又别谱鼓瑟之法，案律取音，案音协调，合一十有二曲为一卷，以附於後。</p>
<p>△《青莲舫琴雅》・四卷（浙江汪启淑家藏本）</p>
<p>明林有麟编。有麟字仁甫，华亭人，太仆寺卿景僦子。以父荫，官至龙安府知府。凡古琴之制度、名称、典故、赋咏，是编悉为采录，而《琴谱》反黜不录。盖隶事之书，非审音之书也。据有麟自序，乃万历癸丑游西泖时所作，青莲舫盖其舟名。序云就行笥中书籍采录，然一舟所贮，卷轴几何，其言似未可信也。</p>
<p>△《伯牙心法》・一卷（浙江巡抚采进本）</p>
<p>明杨抡撰。抡号桐罚又号鹤溆，江宁人。书中客窗新语一曲，称汤显祖作。神化引一曲，称李如真作，则万历以後人也。凡宫音三曲，商音六曲，角音三曲，徵音七曲，羽音三曲，商角音三曲，慢宫调一曲，黄锺调一曲，凄凉调一曲，清商调二曲，有词者六，无词者二十三，每词各有解题，词旨浅拙。至谓墨子为梁惠王时人，其陋可想矣。</p>
<p>△《太古遗音》・（无卷数，浙江巡抚采进本）</p>
<p>明杨抡撰。卷首系四言赞一篇。其中上古琴样一篇，自伏羲、神农迄刘伯温，凡三十四人之琴，皆绘之为图，不经殊甚。又绘锺子期像，而以己像厕其後，尤为妄诞。焦摺毒籍志》有《太古遗音》四卷，称袁均哲著，今未之见。或抡窃其书而改窜之，未可知也。</p>
<p>△《操缦录》・十卷（内府藏本）</p>
<p>国朝胡世安撰。世安有《大易则通》，已著录。是书专辨丝音，杂引古书为证，兼及诗赋，分为四门。曰离音弋载，统论声律。曰乐统博稽，论琴。曰遗音缀笔，论瑟。曰丝系衍记，论琵琶、筝、箜篌。丝音可谓大备。然主於泛收故实，未必能通悬解也。</p>
<p>△《溪山琴况》・一卷（内府藏本）</p>
<p>国朝徐圩。郏太仓人。是书共二十四则，专论琴声。</p>
<p>△《琴学心声》・一卷（浙江巡抚采进本）</p>
<p>国朝庄臻凤撰。臻凤号ア罚江宁人。其书专论琴声。先考律吕之源，次辨指法之误，又自制新谱十二曲，增入旧调之中。并以同时赠诗附焉。</p>
<p>△《琴谈》・二卷（浙江鲍士恭家藏本）</p>
<p>国朝程允基撰。允基字寓山，徽州人。是编上卷为集论，所述皆为鼓琴诸法及其工拙得失。惟所论奇法馀指要直，内法上徽得声，颇识指法之妙，与松风阁诸谱不同。其馀七要十要之法，则人所共知也。下卷惟纪琴之故实，取备谈资而已，无关琴理。</p>
<p>△《琴学内篇》・一卷、《外篇》・一卷（浙江巡抚采进本）</p>
<p>国朝曹庭栋撰。庭栋有《易准》，已著录。是书分内、外二篇。内篇论琴律正变倍半之理，及定徽转调之法；外篇则荟萃古今琴说，而以己意断其是非也。管律与弦度，其生声取分，本不相通，以律合琴，本原已谬。蔡元定谓琴纟并定七弦只可弹黄锺一均，朱子谓季通不能琴，弹出便不可行，庭栋乃取《律吕新书》所论而一一比附之，误矣。其制弦篇云，律有十二，弦仅有七，以为转轸便可换调，终不尽合当用之律，必须因正变半律之数俱制为弦，随调更张之。此正朱子之所讥，而庭栋不知也。立调篇云，黄大太三律以一弦为宫，夹姑二律以二弦为宫，仲蕤林三律以三弦为宫，夷南二律以四弦为宫，无应二律以五弦为宫，说盖本之赵孟ぽ《琴原》。然丝数之巨细多寡，无可增减，如一弦既定为黄锺者，不得又目之为大吕、太簇，是以有随调制弦之说以迁就之。今考书中五调统十二宫图，所列每弦正倍变之别有十二通。七弦则八十四，如一弦有黄大太及黄变四律，而大吕正律又因宫正与羽徵角商倍而分为五，太簇正律又因宫正徵倍而分为二，黄变又因羽徵角商倍而分为四，不知庭栋何以能尽别之？是亦臆说而已矣。──右“艺术类”琴谱之属，十二部四十九卷，内一部无卷数，皆附《存目》。</p>
<p>△《宣和集古印史》・八卷（两淮盐政采进本）</p>
<p>明来行学刊。行学字颜叔，杭州人。自序称耕於石箐山畔，桐棺裂，得朱烈缓，内蜀锦重封《宣和印史》一卷，素丝玉轴，朱印墨书，盖南渡以来好事家所宝以自殉者。考辑录古印，始於宋晁克一之《集古印格》。其书一卷，见於《郡斋读书志》。此书则自宋以来诸家书目所不载。惟吾衍《学古编》末有明隆庆二年罗浮山樵附录五条，其世存古今图印谱式条内载有《宣和印谱》四卷，计其年月，适在此书初出之时。然则即据此本以载入？非古有是书矣。况桐棺易朽，何以南宋至明犹存？其为依托，显然明白。末二行附题所制印色之价，某种若干，尤为猥鄙。屠隆作序极称之，殊非定论也。</p>
<p>△《古今印史》・一卷（内府藏本）</p>
<p>明徐官撰。官字元懋，吴县人。魏校之门人也。校作《六书精蕴》，以篆改隶，又以古篆改小篆，穿凿附会，务以诡激取名。官承其师说，谬为高论。於摹印一事，动引六书为词，而实於摹印无所解，於六书亦无所解。许慎《说文・序》载摹印之书别为一体，名曰缪篆，而汉人之印传於今者，不啻千百，往往与小篆不符。如小篆文借镏为刘，通朋为凤，而顾氏《印薮》载汉刘凤印乃直作隶书刘凤字者，不一而足。盖古之印章，所以示信，欲人辨识，务肖本形，使改诸葛亮为诸葛谅，改韩愈为韩耍人已不知为谁矣。况如官之所论，动以钟鼎古文镌之哉！他如称古篆首列仓颉篇，其书《隋志》已佚，官何由睹？又称隶书宜结体微方，当一一翻篆为之，是汉、魏碑刻全然乖谬。又称比干盘铬、季札墓碑皆为孔子真迹，季札碑姑无论，比干墓中之盘，夫子何自书之？又称尝见宋版说文为徐铉所书，其弟锴校正，锴卒於南唐，安得预刻宋版？甚至谓县字取系Ａ７倒Ａ８之意，假借为州县字，所以言民之倒悬。其谬妄更不足辨矣。</p>
<p>△《印薮》・六卷（编修汪如藻家藏本）</p>
<p>明顾从德撰。从德字汝修，上海人。是编搜罗古印，摹刻成谱。首尚方诸玺，次官印，次私印，以四声部分为次，检阅颇便。凡所收录，自其家以及好事者所藏曾经寓目者，咸以朱摹其文，而详载其释文形制於下。至前人所集如王俅之《啸堂集古录》、赵孟ぽ之《印史》、吾衍之《学古编》、杨遵之《集古印谱》等书，并采掇以备考订。前有隆庆壬申沈明臣序，称从德所藏玉印一百六十有奇，铜印一千六百有奇，可谓至富。序又云，集印者太原王常幼安氏，今卷前亦题曰王常延年编，顾从德汝修氏校，盖同时编次之人也。是书初名《集古印谱》，王飨登始易之曰《印薮》，说见从德自序云。</p>
<p>△《印史》・五卷（两淮盐政采进本）</p>
<p>明何通撰。通字不违，松江人。是书成於万历中，取历代名人各为刻一私印，而略附小传於下。秦十九人，西汉二百二十一人，东汉二百六人，蜀十八人，吴七人，魏二十八人，晋八十一人，宋七人，齐二人，梁九人，北魏六人，周二人，隋十三人，唐一百七十八人，五代十一人，宋一百二十人，元十四人。其去取颇不可解。如秦以李斯为首，公孙鞅次之，二人行事无足取，且鞅在斯前，不知何以颠倒。四皓仅取东园公、绮里季，不知何所优劣。汉有孔仅、桑宏羊，唐有李义府、许敬宗、高力士，五代有敬新磨，亦不知何以甄录。其印欲仿汉刻，而多违汉法。如二名分为两行，复姓乃作回文，不知汉印二名复姓皆不割裂其文也。又参以钟鼎之文，不知汉印之不合小篆者，多兼用隶法，不用古篆也。班固曰班固孟坚，王粲曰仲宣王粲，汉印无此文法也。刘字、亮字，《说文》所无，参以隶法是矣。庾亮、陈亮乃作谅字，王凝之从小篆矣。李阳冰乃又作凝字，不又自乱其例乎。大抵拘於俗工之配合，而全未考古耳。</p>
<p>△《印存初集》・二卷、《印存玄览》・二卷（内府藏本）</p>
<p>国朝胡正言撰。正言字曰从，海阳人。前明尝官武英殿中书舍人，以摹印名一时。是编其印谱也。初集以朱印之，别名《玄览》者则以墨印之。大抵名字印十之八，斋阁印十之一，镌成语者十之一。自明中叶，篆刻分文彭、何震二家，文以秀雅为宗，其末流伤於裎涿模无复古意。何以苍劲为宗，其末流破碎楂牙，备诸恶状。正言欲矫两家之失，独以端重为主，颇合古人摹印之法；而学之者失於板滞，又为土偶之衣冠矣。</p>
<p>──右“艺术类”篆刻之属，五部，二十四卷，皆附《存目》。</p>
<p>△《适情录》・二十卷（浙江范懋柱家天一阁藏本）</p>
<p>明林应龙编。应龙字翔之，永嘉人。尝充礼部儒士。是书成於嘉靖乙酉。前八卷载日本僧虚中所传《弈谱》三百八十四图，第九卷以下为外篇。补遗图说则应龙所勐家病</p>
<p>△《弈史》・一卷（浙江巡抚采进本）</p>
<p>明王飨登撰。飨登有《吴郡丹青志》，已著录。是编历述古来弈品，叙次颇为简洁。其末附辨论一则，驳诸书附会神奇之说，亦颇中理。</p>
<p>△《弈律》・一卷（安徽巡抚采进本）</p>
<p>明王思任撰。思任字季重，山阴人。万历乙未进士，官至江西按察司佥事。是编定弈棋禁令，各以明代律文列前，而以弈者所犯附会比照之。分笞、杖、徒三等，纳赎有差，凡四十二条。夫弈以消闲遣兴，而限以苛例，使拘苦万状，动辄得咎。斯亦不韵之极矣，无论其所定当否也。</p>
<p>△《秋仙遗谱》・十二卷（内府藏本）</p>
<p>不著撰人名氏，皆弈图也。前冠以马融《围棋赋》、班固《弈旨》、张拟《棋经》、刘仲甫《棋法》及《围棋》十诀。前集八卷，後集四卷。验其版式，盖明刊本也。</p>
<p>△《射书》・四卷（两江总督采进本）</p>
<p>明顾煜撰。煜字铭柏，自题曰西神矍圃。案无锡有西神山，则无锡人也。其仕履无考。是编掇拾群书论射之言，汇为一书。卷首载明代武科制诏疏议数条，次射法，次射式，次马射，次射礼。其射法、射式中所引之书多注秘授二字，而不详所从来，射礼考则首载明代考试武生仪。又摭拾三礼及《吴越春秋》、《白虎通》、《初学记》数则，而以袁黄《兵制考》、黄道周《马政考》、劳堪《马说》及前人诗赋数篇杂缀其後，体例颇为芜杂。</p>
<p>△《射义新书》・二卷（浙江巡抚采进本）</p>
<p>明程道生撰。道生，海宁人。是编上卷杂引《礼记》、《周礼》及各子史中言射之事，抄撮故实，无所发明。下卷则专言射诀，而所引《祗武编》、《纪效新书》、《武经节要》、《射家心法》四种，亦皆纸上空谈，无济於用。末附杂记数则，载养由基神射法，具列咒词、符恚尤怪诞不经矣。</p>
<p>△《壶谱》・一卷（两淮盐政采进本）</p>
<p>明李孝元撰。孝元字松桥，滑县人。嘉靖中官都司经历。其书以投壶之法，图之为谱。凡十八目，一百三十馀式。虽非礼经古制，亦技艺之一种也。</p>
<p>△《壶史》・三卷（内府藏本）</p>
<p>明郭元鸿撰。元鸿，泰和人。是书成於万历丁丑。以投壶为射礼之遗，为之考订。首引群书，次载司马光谱，次列所创新名。</p>
<p>△《五木经》・一卷（直隶总督采进本）</p>
<p>唐李翱撰。记樗υ之戏，元革为之注。其法有图有例。考陈氏《书录解题》，载《五木经》一卷并图例，今图例已佚，非全书矣。程大昌《演繁露》疑所述与史语不合，然谓樗υ久废不传，赖有此文而五木之形制齿数粗亦可考。顾大韶作《五木经辨》，则谓按以古六博格五之法，殊相缪戾。知此经是翱所戏作，借古樗υ卢白雉犊之名以行打马之法，实非古之五木。所引《後汉书・梁冀传注》及《列子・杨朱篇注》，考证甚详。合二人所论观之，则是书为翱自出新意明矣。</p>
<p>△《丸经》・二卷（江西巡抚采进本）</p>
<p>不著撰人名氏。序称宋徽宗、金章宗皆爱捶丸。序末云，述为《丸经》增注简（案：简字句意未完，疑下脱一中字，谨附识於此。）谅好事者从而歌咏之，则经注本一人所作。其书借击球之事以寓意，文词颇有可观。序称龙集壬午，似为元至正二年作也。</p>
<p>△《双陆谱》・一卷（永乐大典本）</p>
<p>旧本题了角道人撰。前有元林子益序，称双陆之戏始於陈思王。道人来闽，随动而应，无不胜者。一日遗此书而去，竟泯其迹，於是人以了角仙称之，得是谱者用之如神矣云云。其书有图，有例，有论，於进退弃取之机，言之颇详。──右“艺术类”杂技之属，十一部，四十八卷，皆附《存目》。</p>
<p>（案：射法，《汉志》入兵家，《文献通考》则入杂技艺，今从之。象经、弈品，《隋志》亦入兵家，谓智角胜负，古兵法之遗也。然相去远矣，今亦归之杂技，不从其例。） 






</p></div>
  <div class="adBottom">
    <script src="../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='215991.html' class='pagedaohang'>【上一篇】<i>:卷一百十五・子部二十五○谱录类</i></a></span><span class="tomenu"><a href="sikuquanshuzongmutiyao.html" title="四库全书总目提要" class="returnIndex">【回目录】</a>
</span><span class="toup1"><a href='215989.html' class='pagedaohang'>【下一篇】<i>：卷一百十三・子部二十三○艺术类二</i></a></span></div>
  <div class="adBottom">
    <script src="../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../js/foot.js" type="text/javascript"></script>

</body>
</html>
