<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>四库全书总目提要_卷一百六十四・集部十七○别集类十七</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/sikuquanshuzongmutiyao/215940.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../templets/default/css/p.css" />
<link rel="stylesheet" type="text/css" href="../../templets/default/css/book.css" />
<script src="../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/sikuquanshuzongmutiyao/215940.html");
</script>
</head>
<body>
<div id="topbar">
  <div id="logo"><a href="../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../book_sbkk8_default.html">首页</a></li>
     
      <li><a href='../gudai.html'>古典文学</a></li>
      <li><a href='../../gushihui/gushihui.html'>故事会</a></li>
      <li><a href='../../meirongyangsheng/meirongyangsheng.html'>美容养生</a></li>
      <li><a href='../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="215940.html#" class="bds_more" data-cmd="more">分享到：</a><a href="215940.html#" class="bds_weixin" data-cmd="weixin" title="分享到微信">微信</a><a href="215940.html#" class="bds_qzone" data-cmd="qzone" title="分享到QQ空间">QQ空间</a><a href="215940.html#" class="bds_tsina" data-cmd="tsina" title="分享到新浪微博">新浪微博</a><a href="215940.html#" class="bds_tqq" data-cmd="tqq" title="分享到腾讯微博">腾讯微博</a><a href="215940.html#" class="bds_tqf" data-cmd="tqf" title="分享到腾讯朋友">腾讯朋友</a><a href="215940.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../book_sbkk8_default.html'>主页</a> > <a href='../gudai.html'>古代文学</a> > <a href='sikuquanshuzongmutiyao.html'>四库全书总目提要</a> > </div>
<div class="ad960"><script src="../../js/ad960sougou.js" type="text/javascript"></script></div>
<div id="maincontent">
  <h1 class="articleH1">卷一百六十四・集部十七○别集类十七</h1>
  <div id="content"><span id="ad328_r">
    <script src="../../js/article.js" type="text/javascript"></script>
    </span><p>





△《庸斋集》・六卷（永乐大典本）</p>
<p>宋赵汝腾撰。汝腾字茂实，庸斋其自号也。太宗七世孙。居於福州。登宝庆二年进士。历官端明殿学士，提举佑神观，兼翰林学士承旨。事迹具《宋史》本传。其集《宋史・艺文志》及诸家书目皆不著录。厉鹗《宋诗纪事》载宋宗室共七十五人，亦无汝腾之名。惟《永乐大典》各韵中间收入汝腾之文，有题《赵庸斋集》者，有题《庸斋蓬莱阁紫霞洲集》者，又有题《庸斋琐闼集》者。而旧序已佚，其卷目次第，不可复考。谨勐薏秀冢鸫纬杀啵析为六卷。篇帙无多，可无烦名目，统题作《庸斋集》，以归於一。汝腾生朱子之乡，故沿溯馀波，颇能讲学。然史称其守正不挠，其为礼部尚书兼给事中时，上疏极论奸谀兴利之臣戕损国脉，而规切理宗之私惠群小。今集中壬子六月内引第一、第二颍即其全文。反覆详明，深中时弊。又集中《内外制序》自称：“尝以草制忤史嵩之去国。”又称“时有无罪被谪，如王三俊、李伯玉之类，皆留黄不书，上疏申救，施行遂为之格”。是其气节岳岳，真不愧朱子之徒，非假借门墙者可比。惟周密《癸辛杂识》称“汝腾为从官，力荐三衢徐霖为著作郎，至比之范文正公。而霖举止颠怪，妄自尊大。霖之无忌惮，皆汝腾纵其狂。至目汝腾为大宗师，己为小宗师，递相汲引。霖既被逐，汝腾亦不自安，遂求补外”云云。案集中与徐径坂唱和最多，径坂即霖之字。其《赠詹生谒径坂》诗云：“瞻彼径坂，今之泗水。”又《赞径坂使君柯山讲席之盛》诗云：“立天地心鸣道铎，开生灵眼识师儒。”其推挹之词，殊为诞谩无状，知周密所纪为不诬。是则宋季士大夫崇尚道学，矫激沽名之流弊。观於是集，良足为千古炯鉴也。</p>
<p>△《文溪存稿》・二十卷（两江总督采进本）</p>
<p>宋李昴英撰。昴英字俊明，番禺人。宝庆三年廷对第三。淳坛豕僦亮图阁待制、吏部侍郎，致仕。卒谥忠简。文溪其退居之地也。张端义《贵耳集》载“昴英初任临汀推官，陈孝严激军变，尽出家资抚定之。曾冶凤帅广，激曾忠之变，崔菊坡临城借用经略使印抚谕，李纟追城入贼，晓以祸福，五羊城郭得全。贼至肇庆就捕，朝廷录功名之首，除荣王府教授。力辞不供职，但云素无学问，难以移气习。士论韪之”云云。则昴英盖具患弥才，而又能介然自守者。其後劾史嵩之、赵与Ａ２，直声动天下，有自来也。是集为元至元间其门人李春叟所辑，凡奏稿杂文一百二十二篇、诗词一百二十五首。明成化中重刻，陈献章为之序。其文质实简劲，如其为人。诗间有粗俗之语，不离宋格，而骨力遒健，亦非靡靡之音。盖言者心声，其刚直之气有自然不掩者矣。</p>
<p>△《彝斋文编》・四卷（永乐大典本）</p>
<p>宋赵孟坚撰。孟坚字子固，自号彝斋。太祖十一世孙。其先以安定郡王从高宗南渡，家於嘉禾之广陈镇。而孟坚自作告墓文中，又作广成。盖俗语相沿，初无定字。至元《嘉禾志》载：“广陈镇在海盐县东北九十里。”则孟坚当为海盐人。其或作嘉兴者，误也。孟坚以宗室子，登宝庆三年进士。好学工书，喜藏名迹，时人比之米芾。至今遗墨流传，人人能知其姓字。惟其生平本末，则诸书所纪往往不同。如周密《齐东野语》谓其终提辖左帑，身後有严陵之命。是孟坚殁於宋世。而姚桐寿《乐郊私语》谓“孟坚入元，不乐仕进，隐居避客。从弟孟ぽ来访，坐定，问弁山、笠泽佳否。孟ぽ云佳。孟坚曰：‘弟奈山泽佳何？’既退，使人濯其坐具”云云。则又似元初尚存者。二说错互殊甚。今案孟坚《甲辰岁朝把笔诗》有“四十五番见除夕”之句，以干支逆数之，当生於庆元己未。距宋亡时凡七十八年。孟ぽ仕元尚在其後，孟坚必不能及见。又考朱存理《铁网珊瑚》载孟坚《梅竹谱卷》有咸淳丁卯叶隆礼跋，称：“子固晚年工梅竹，步骤逃禅。予自江右归，将与之是正，而子固死矣。”跋出隆礼手迹，其言可信。是孟坚之卒於丁卯以前，更为确凿，亦足证桐寿之说为诞妄矣。至其历官次第，他书不载。而见於诗文自述者，如为湖州掾入转运司幕，知诸暨县，以御史言罢归，皆历历可考。独不言其尝为朝官。《宋诗纪事》乃谓其景定初迁翰林学士，又不知何所据也。其集《宋史・艺文志》不著录。惟见於明《秘阁书目》者四册。世久失传。今从《永乐大典》摭拾补缀，鹞四卷。大都清远绝俗，类其为人。剩璧零郑风流未泯，亦足与书画并传不朽云。</p>
<p>△《张氏拙轩集》・六卷（永乐大典本）</p>
<p>宋张侃撰。侃字直夫。其事迹不见於史乘。据集中自称邗城，又称淮海，则当为扬州人。而自《宝涛扬志》以下，记广陵人物者，皆未尝举其姓名。独钱溥《秘阁书目》载有《张拙轩初稿》四册，焦摺豆史经籍志》则有张侃《拙轩稿》四卷，而《宋艺文志》、《书录解题》俱无之。宋人《江湖》前後诸集及近时选录宋诗者，亦多未之及。则其湮晦於世，盖已久矣。今《永乐大典》各韵内，尚颇载其诗文，或题《拙轩集》，或题《拙轩初稿》。勘验标目，与钱溥、焦咚记并合，当即其书，惟其人无可考见。今即集中谢楼监丞为其父作行实一书，反覆参核，知侃即开禧中知枢密院张岩之子也。案《宋史》，岩以参知政事进枢密，督视江淮军马。书中称其父糈恿缴纾出董戎师，历官既已相符。又岩附和韩胄，用兵败衄，御史劾其朋奸误国夺官。而书中谓其父惟主於和，以靖国家，或者不之察，极力诋毁云云。其言皆为父辨白，益足与岩事相证。史又称岩家本大梁，徙扬州。绍兴末，渡江居湖州。考集中《归来诗》，有“结亭苕水旁”句。《江淮录跋》中亦有“吾家近西塞”语。知其卜宅吴兴，尤为确据。至其生平宦迹，虽不尽详，以其诗文考之，则尝监常州奔牛镇酒税，迁为上虞丞，尚略见大概也。岩以谄媚权奸，致位通显，为世诟病。而侃独志萧散，浮沉末僚，所与游者，如赵师秀、周文璞辈，皆吟咏自茫恬静不争之士。故所作格律，亦多清隽圆转，时有闲澹之致。虽未能开辟门径，自成一家。而其集久佚仅存，实为世所未睹。谨排订编次，鹞六卷，俾言宋诗者犹得以知其名氏焉。</p>
<p>△《灵岩集》・十卷（永乐大典本）</p>
<p>宋唐士耻撰。士耻爵里始末，诸书不载。案《金华志》有灵岩山，山有灵岩寺，为梁刘孝标故宅。其集以灵岩为名，与山相合。集中有《两溪诗》，据《志》即金华之氵阆也。则士耻当为金华人。集中又有府判何公行状一首，府判名松，字伯固，即金华何基之大父。士耻之母为松女弟，士耻又为松婿，亦世籍金华之徵矣。考金华诸唐，自尧封首登绍兴二年进士，累官龙图阁朝散大夫。子饶州教授仲温，乐平主簿仲义及知台州仲友，并绍兴中进士。仲友复中宏词科。仲友三子，名士俊、士特、士济，亦与何为姻娅。见朱子案仲友第三状。集中通吉守史弥忠启云“大父朝迹之累年，尝在王国履簪之列；先世符麾之昔日，又联金昆羁跎字游”。上联似指尧封为朝散时言，下联似指仲友知台州时言。案其世系，殆尧封之诸孙，仲友之犹子。特其或为仲温之子，或为仲义之子，则不可得而详耳。其官阶可考者，集中有谢许南丞荐举启云“仅以门调玷於士流”。又启云“曩缘芘荫，常领簿书”。通罗守启云“牵丝邑属，谳狱掾曹”。又有交代张司理一启。其他简牍率云“冒绾理曹，典司五听”。知士耻以门叙入仕，荐充改秩，尝任丞ヘ问刑之官。其宦迹可考者，曰吉州，曰临江，曰建昌，曰万安，知历官皆在江右诸郡。其文字纪年可考者，上自嘉定，下至淳蹋知为宁宗、理宗时人。其他则集无明文，莫得而稽矣。集中制诰等作，绝无除授姓名。即表、檄、箴、铭、赞、颂诸篇，亦皆拟作。其题自羲、轩以至汉、唐，间取北宋八朝与南渡初年时事。考高宗立词科，凡十二题，制、诏、诰、表、露布、檄、箴、铭、记、赞、颂、序。内杂出六题，分为三场。每场体制，一古一今。士耻所作，盖即备词科之用也。仲友曾著《词科杂录》，其亦家学濡染，世擅其长欤。集久失传，非惟史不著录，即志乘亦不登其姓名。故谈艺诸家，率不之及。今从《永乐大典》内采辑，次为十卷，并其代人之作以类附焉。循诵其文，洽闻殚见，古泽斑然。非南宋末流操臆见，骋空谈者所能望其涯悖未可以其名不著而忽之也。</p>
<p>△《玉楮集》・八卷（浙江鲍士恭家藏本）</p>
<p>宋岳珂撰。珂有《九经三传沿革例》，已著录。此集凡诗三百八十五首。其编年起理宗嘉熙戊戌，迄於庚子。珂《呈史》称，绍熙壬子年十岁，则是集其五十八岁所编。名曰《玉楮》，盖取列子刻玉为楮叶，三年而成之意也。考珂於绍定癸巳元夕京口观灯，因作诗及塘晔隆：正伦疑其借端讽己，遂构怨陷以他罪。会事白得释，至戊戌复召用。故首篇有“五年坐奇谤”之语，他诗亦屡及。此诗止录此三年者，其意实原於此。《自叙》云：“木以不材寿，雁以不鸣弃，牺尊以青黄丧，大<夸瓜>以浮游取。”盖有慨乎其言之也。虽时伤浅露，少诗人一唱三叹之致，而轩爽磊落，气格亦有可观。王士祯《居易录》称是集流传绝少，安邱张贞得高唐王家旧抄本，乃录而传之，盖亦罕觏之笈矣。</p>
<p>△《梅野集》・十二卷（永乐大典本）</p>
<p>宋徐元杰撰。元杰字仁伯，信州上饶人，绍定五年进士第一，累官国子祭酒，权中书舍人，拜工部侍郎，谥忠愍，事迹具《宋史》本传。元杰侃直敢言，不避权势。当史嵩之起复，元杰攻之甚力，卒寝成命。後元杰以暴疾卒，人皆以为嵩之毒之。台谏及太学生徒俱为上疏讼冤，诏置狱追勘，迄不能白。本传颇载其事，而周密《癸辛杂识》所记尤详。是集旧有《赵汝腾序》，亦极言元杰死状不明为可悲，且云忄佥壬任折狱之责，盖指侍御史郑き而言。然据《癸辛杂识》，き实首为元杰讼冤，特未能诘正是狱。而汝腾遽以奸回诋之。盖当日朝端水火，入主出奴，沸羹蜩螗，迄无定论。即此一事，而宋之纲维不立，亦概可见矣。其集不载於《宋史・艺文志》。观其子直谅跋语，乃景定二年直谅知兴化州时所刊，本二十五卷，世久失传。今从《永乐大典》中采辑编次，鹞杂文十一卷、诗词一卷。仅存十之五六，而本传所列奏议，条目具存，尚可得其大概。其中如《戊戌轮对蜃印罚则为校书郎时所上。《甲辰上殿蜃印罚则为左司郎官时所上。其论济王之宜置後，骄奢之宜戒抑，敌国外患之宜以宗社为心，皆哮夏芍遥辞旨恳到。其《白左揆论时事》数书，乃为杜范所延而作，亦多关系国家大计，言无不尽。虽夙从陈文蔚、真德秀游，或不免过泥古义，稍涉拘迂，然不可谓之不轨於正也。周密《浩然斋雅谈》记元杰母张氏能诗，有“不知帘外溶溶月，上到梅花第几枝”之句。而元杰诗乃颇朴亻塞。盖真氏文章正宗持论如是，元杰亦笃守其师说云。</p>
<p>△《耻堂存稿》・八卷（永乐大典本）</p>
<p>宋高斯得撰。斯得字不妄，邛州蒲江人，绍定二年进士。李心传辟为史馆检阅，迁秘阁校勘。历官端明阁学士，签书枢密院事，兼参知政事。为留梦炎所构，罢官予祠。宋亡，隐居苕窦涠卒。事迹具《宋史》本传。斯得父稼，端平间知沔州，与元兵战殁。斯得能以忠孝世其家。其立朝謇谔尽言，惟以培养国脉，搏击奸邪为志。本传载所论奏凡十馀事，多当时切要。今集中仅存奏疏十篇，与本传相较，已不能无所遗脱。然於宋末废弛欺蔽之象，痛切敷陈，皆凛然足以为戒。至其生平遭遇，始沮於史嵩之，中厄於贾似道，晚挤於留梦炎。虽登政府，不得大行其志。悯时忧国之念，一概托之於诗。虽其抒写胸臆，间伤率易，押韵亦时有出入，而感怀书事，要自有白氏讽谕之遗。如《西湖竞渡》、《三丽人行》诸首，俱拾《奸臣传》之所遗。《雷异》、《鸡祸》诸篇，亦可增《五行志》之所未备。徵宋末故事者，是亦足称诗史矣。案本传载，斯得所著有《耻堂文集》，明叶盛《べ竹堂书目》亦有《耻堂集》七册，而皆不言卷数，其後遂亡佚不传。厉鹗撰《宋诗纪事》，亦无斯得之名。今从《永乐大典》各韵中掇拾排次，鹞文五卷、诗三卷，用存其概，而仍以元龚肃《原序》冠之於前。</p>
<p>△《秋崖集》・四十卷（浙江鲍士恭家藏本）</p>
<p>宋方岳撰。岳字巨山，号秋崖，歙县人。绍定五年进士。淳讨形赵葵参议官。移知南康军，以杖舟卒忤荆帅贾似道。後知袁州，又忤丁大全，被劾罢归。其集世有二本，一为《秋崖新稿》，凡三十一卷，乃从宋宝涛迥昕瘫居俺；一为《秋崖小稿》，凡文四十五卷、诗三十八卷，乃明嘉靖中其裔孙方谦所刊。今以两本参校，嘉靖本所载较备。然宝瘫舅有而嘉靖本所无者，诗文亦尚各数十首。又有别行之本，题曰《秋崖小简》，较之本集多书札六首。谨删除重复，以类合编，并成一集，勒为四十卷。岳才锋凌厉。洪焱祖作《秋崖先生传》，谓“其诗文四六不用古律，以意为之，语或天出”。可谓兼尽其得失。要其名言隽句，络绎奔赴，以骈体为尤工，可与刘克庄相为伯仲。集中有《在淮南与赵葵书》，举葵驭军之失，辞甚切直，亦不失为忠告。至葵兄范为帅失律，致襄阳不守，所系不轻，而其罪亦非小。岳以居葵幕府之故，乃作书曲为宽解。载之集中，则未免有愧词矣。</p>
<p>△《芸隐横舟稿》・一卷、《芸隐倦游稿》・一卷（编修汪如藻家藏本）宋施枢撰。枢字知言，芸隐其号也，丹徒人。嘉熙时尝为浙东转运司幕属，又尝为越州府僚。《横舟稿》首有嘉熙庚子《自序》一首。《倦游稿》前有丙申《自序》一首。考其纪年，《倦游稿》当成於《横舟稿》前，而原本以《横舟稿》为首。厉鹗《宋诗纪事》亦只载有《横舟稿》而不及《倦游稿》。盖以《横舟稿》篇什较多，故以为主，而《倦游稿》特从附载之例也。宋人编《江湖小集》，已收入其诗。此乃其别行之本。别集中有《漕闱揭晓後述怀》一首，盖当时曾举进士而未第。其《自序》称“萍宀活浚每多感赋，至市桥见月之句，若有悟解。”今考集中《见月诗》云：“楼台叠翠绕清溪，浅澹惚咴乱幻肌Ｐ械绞猩相接处，傍桥灯火未多时。”亦属寻常赋咏，未见有超诣之处，不知何以矜诩若是。至其他登临酬赠之作，虽乏气格，而神韵尚为清婉。在江湖诗派中，固犹为庸中佼佼矣。</p>
<p>△《蒙川遗稿》・四卷（浙江鲍士恭家藏本）</p>
<p>宋刘黻撰。黻字声伯，号质翁，乐清人。淳坛酰以试入太学，伏阙上书攻丁大全，送南安军安置。大全败後，召还廷试，又以对策忤贾似道，复为所抑。後由昭庆军节度掌书记除学官，擢御史。累官至吏部尚书，遭母丧解官，遂不复起。会宋亡，二王航海，黻追从入广，至罗浮而卒，谥忠肃。所著有《谏坡奏牍》、《薇垣制稿》、《经帷纳献》诸书，航海时挟以自随，遂散落不存。此诗文残稿四卷，乃其弟应奎所裒集也。黻危言劲气，屡触权奸，当国家版荡之时，琐尾流离，抱节以死，忠义已足不朽。其诗亦淳古淡泊，虽限於风会，格律未纯，而人品既高，神思自别。下视方回诸人，如凤凰之翔千亻刃矣。惟传抄既久，文多讹脱，更无别本可校，为足惜耳。卷首有《应奎序》，作於元大德中。又有郑滁孙《朝阳阁记》一篇。阁为黻山中读书之地，黻没後，旧宅尽毁，惟是阁尚存，故应奎属滁孙为之记云。</p>
<p>△《雪矶丛稿》・五卷（两淮马裕家藏本）</p>
<p>宋乐雷发撰。雷发字声远，宁远人。累举不第。宝淘年，其门人姚勉登科，上疏请以让雷发。理宗诏亲试，对选举八事，赐特科第一人。然竟不仕以终，居於雪矶，自号雪矶先生，因以名其诗稿。雷发人品颇高，而集中有《谒易祓山斋诗》，乃结契於苏师旦之党，殊不可解。然考祓与师旦牵连同败，在韩胄败之前，而诗称“淳熙人物到嘉熙，见说山斋亦白髭”，则在祓窜谪之後二十馀年，非有势焰之可附。殆以祓究心经学，且前辈旧人，故略其瑕垢而交之，固不足以累雷发也。其诗旧列《江湖集》中，而风骨颇遒，调亦浏亮，实无猥杂粗俚之弊，视江湖一派迥殊。如《寄姚雪篷》、《寄许介之》、《送丁少卿》、《读系年录》诸篇，尚有杜牧、许浑遗意。即《秋日村落》绝句“一路稻花谁是主，红蜻蜓伴绿螳螂”之类，虽涉纤仄，亦无俗韵也。</p>
<p>△《北艏浼》・十卷（浙江鲍士恭家藏本）</p>
<p>宋释居简撰。居简字敬叟，潼川王氏子。嘉熙中敕住净慈光孝寺。因寓北艏淙站茫故以名集。其集诗文各为一编，此则皆其所作杂文也。《张诚子序》称：“读其文，与宗密未知伯仲；诵其诗，合参寥觉范为一人，不能当也。”宗密即圭峰禅师，裴休为书传法碑者。其文集《唐志》不著录，今亦未见传本，无从较其工拙。第以宋代释子而论，则九僧以下，大抵有诗而无文。其集中兼有诗文者，惟契嵩与惠洪最著。契嵩《钅覃津集》，好力与儒者争是非，其文博而辨。惠洪《石门文字禅》，多宣佛理，兼抒文谈，其文轻而秀。居简此集，不摭拾宗门语录，而格意清拔，自无蔬┺之气，位置於二人之间，亦未遽为蜂腰矣。</p>
<p>△《西塍集》・一卷（编修汪如藻家藏本）</p>
<p>宋宋伯仁撰。伯仁字器之，湖州人。嘉熙中为盐运司属官。多与高九万、孙季蕃唱和，亦江湖派中人也。是编卷首题《雪岩吟草》，下注《西塍集》。又《寓西马塍诗》题下注云“嘉熙丁酉五月二十一日，寓京遭热，侨居西马塍”。其曰西塍，盖由於是。是《雪岩吟草》乃全集之总名，《西塍》特集中之一种。厉鹗《宋诗纪事》称伯仁有《雪岩集》、《马塍稿》，分为二编，已误。又以“西塍”为“马塍”，益舛其实矣。其诗有流丽之处，亦有浅率之处，大致不出四灵馀派。《自序》称“随口应声，高下精粗，狂无节制。低昂疾徐，因势而出。虽欲强之而不可。”足知其称意挥洒，本乏研练之功，然点缀映媚，时亦小小有致，盖思清而才弱者也。陈起《江湖集》中已列其目，此其单行之本。今亦别著於录焉。</p>
<p>△《梅屋集》・五卷（编修汪如藻家藏本）</p>
<p>宋许醋。醋殖婪颍海盐人。嘉熙中居於秦溪，自号曰梅屋，因以名集。首为《梅屋诗稿》一卷，次《融春小缀》一卷，次为《第三稿》一卷，次为《第四稿》一卷，次为杂著一卷。盖《梅屋诗稿》其初集，《融春小缀》其二集，故以下称《第三稿》、《第四稿》。厉鹗《宋诗纪事》但称其有《梅屋诗稿》、《融春小缀》，殊考之未审。观其《趁得山间┺蕨春》一首，本在《梅屋稿》中，题曰《山间》。而鹗录此诗，改其题曰《┺蕨羹》，注曰“出山家清供”，知未细检其集矣。瓷当诗教极弊之时，沾染於江湖末派，大抵以赵紫芝等为短酢Ｔ又中《跋四灵诗选》曰：“斯五百篇，出自天成，归於神识，多而不滥。玉之纯，香之妙者欤。後世学者爱重之是也。”以高翥等为羽翼，《招高菊舡咽》所谓“自改旧诗时未稳，独斟新酒不成欢”是也。以书贾陈起为声气之联络，《赠陈宗之诗》所谓“六月长安热似焚，廛中清趣总输君”。又《谢陈宗之叠寄书籍诗》所谓“君有新刊须寄我，我逢佳处必思君”是也。以刘克庄为领袖，《读南岳新稿诗》所谓“细把刘郎诗读後，莺花虽好不须看”是也。厥後以《江湖小集》中《秋雨梧桐》一联，卒构诗祸。起坐黥配，克庄亦坐弹免官。而流波推荡，唱和相仍。终南宋之世，不出此派。然其咏歌闲适，模写山林，时亦有新语可观。录而存之，亦足以观诗道之变也。</p>
<p>△《潜山集》・十二卷（永乐大典本）</p>
<p>宋释文向撰。文向，於潜人。其生平游历，略见於所作《旧游一百十韵诗》中。大抵出家於杭州，游於湖州，因而游浙东至闽，由金华、严陵返越。又至毗陵、阳羡、金陵、淮甸而止，後仍归杭州。遘谗下狱，久之得免，遂遁迹以终。集中有“又看景定新颁朔，百岁还惊五十过”句，知其生於宋宁宗嘉定三年辛未，宋亡时年六十六。又《杭州荐福寺记》，题至元乙酉二月，《遣兴诗》称七十七岁潜山翁，则至元丁亥尚存。其行事则不少概见。惟《咸淳临安志》载咸淳三年九月二十四日，贾似道至小麦岭旌德显庆寺游山，题名中列衲子四人，文向与焉。疑亦托迹朱门者。然集中《过似道葛岭旧居诗》，极词诋斥，若有馀愤。而《纪事》一诗，作於似道初贬时。其序言似道位亢志骄，阴谋篡逆，言泄於夏金吾，金吾欲诛之，惧而宵遁云云。虽与《宋史》所载夏贵请死守淮南，似道奔还扬州之事不甚相符，而抉摘隐恶，至加以曹瞒代汉之罪，非似道之党可知。且集中独吟之作十之九，倡和之作不及十之一。所与倡和者，又不过褚师秀、周密、周璞、仇远数人，皆一时高人文士，亦足徵非干谒之流。或似道重其名衲，游山邂逅，偶挈同游，遂题名宾从之末，亦未可定也。其诗多山林闲适之作，比兴未深。而即事讽谕，义存劝戒，持论率能中理。观其《裒集诗稿》一篇有云：“吾学本经论，由之契无为。书生习未忘，有时或吟诗。兴到即有言，长短信所施。尽忘工与拙，往往不修词。惟觉意颇真，亦复无邪思。”其宗旨品格，可以具见矣。厉鹗《宋诗纪事》所录释子凡二百四十人，顾嗣立《元百家诗选》所录释子集凡十五家，皆无其名。《禅藻》一集，勐奁母唬亦不登其一字。则是集之佚，其来已久。今从《永乐大典》裒辑，得诗尚近九百首。宋元以前僧诗之工且富者，莫或过之矣。</p>
<p>△《孝诗》・一卷（江苏巡抚采进本）</p>
<p>宋林同撰。同字子真，号空斋，福清人。与弟合俱有隐操。後元兵至福州，抗节死。案《宋史・忠义传》，称林空斋，失其名，已为失考。又误以空斋为同之子，分一人为二，亻并云空斋举进士，历知县。考是书前有淳谈戌《刘克庄序》，谓同兄弟俱未脱褐，又曰“年未四十，慨然罢举”。是同固未尝举进士也。又宋人刘麟瑞《昭忠逸咏》，称“林处士同”，是同固未尝任知县也。且麟瑞诗内有“血书矮壁存吾节，气贯长虹任汝烹”句，又与《史》之“啮指血书壁，自誓不屈”诸语相合。然则死节者为同，而非同之子也。《宋史》误矣。又《福建通志・人物传》，称林同字子真，公遇子，元兵至，不屈死。《隐逸传》又称，林仝字子贞，与弟合并有隐操。至元中，郡府上其行谊，诏徵不就。合字子常云云。其说又异。然同、合之俱为公遇子，已见《原序》。同字子真，合字子常，已见《[C160]斋集》，俱确凿可信。《通志》既以死难之林同为公遇子，则隐逸之林仝不得又曰“弟合字子常”也。且改“同”为“仝”，改“子真”为“子贞”，并属点画音声之变，明出传写讹谬，分为二人。至曹溶《学海类编》，亦载《孝诗》一卷，题长乐林同季野著。名同而地与字俱异，又不知其何所据矣。今并详为考正，庶不失其实。林希逸《[C160]斋续集》中与其兄弟赠答诗文甚多，又有同《壬申酬倡集跋》，今皆散佚。惟此集犹传，皆摭古今孝事，每一事为五言绝句一首，亦间有两事合咏一首者。凡《圣人之孝》十首，《贤者之孝》二百四十首，《仙佛之孝》十首，《异域之孝》十首，《物类之孝》十首。其间如唐李迥秀之类，本为佞幸；寒山子煮爷煮娘之类，亦爱无差等之谈，不免於驳杂。然大旨主於敦饬人伦，感发天性，未可以其词旨陈腐弃之。况其人始以孝著，终以忠闻。虽零篇断什，犹当珍惜，是固不仅以文章论矣。</p>
<p>△《字溪集》・十一卷、《附录》・一卷（永乐大典本）</p>
<p>宋阳枋撰。枋字宗骥，初名昌朝，巴川人。居字溪小龙潭之上，因以自号。端平元年冠乡选。淳趟哪暌允衲衙馊攵裕赐同进士出身。阃帅交辟，於昌州监酒税，於大宁为理掾，於绍庆为学官。晚以子炎卯贵，加朝奉大夫，致仕。年八十一卒。其行履不见於史传。惟《文渊阁书目》载有阳枋《字溪集》之名，而不著卷数。黄虞稷《千顷堂书目》则称其集为十二卷。久无传本。今检勘《永乐大典》所载，裒而集之，附以其子所作年谱、行状，仍析为十二卷，梅原目之数。虽已经割裂，未必无所残阙，然所佚似亦无多矣。枋尝从朱子门人度正、笤ㄓ危故集中与人往复书简，大都讲学之语。所谓皆明白笃实，不涉玄虚。其《易象图说》一篇，多参以卦气纳甲之法，乃不尽与《朱子本义》合。案李性传《朱子语录序》，称诸书答问之际，多所异同，而《易》为甚。笤ㄋ录一编，与《本义》异者十之三四。枋殆述笤ㄖ所授，故持论不同欤。又有《与税与权论启蒙小传》一篇，乃暮年所作，尤见其孳孳力学，至老不衰，於紫阳学派之中，犹不离其宗旨云。</p>
<p>△《勿斋集》・二卷（编修汪如藻家藏本）</p>
<p>宋杨至质撰。至质字休文，号勿斋，阁皂山道士。淳讨须反透呤俊⒂医旨仪，主管教门公事。是集皆四六书启，多与一时当事酬答之作。其《兼领旌德观都监谢京尹赵节斋启》云：“观以道名，境随人重。知章有学，始专鉴曲之烟霞。清老能诗，故奉金陵之香火。倘酒瓮饭囊之辈，徒斋钟粥鼓之羞”云云。盖亦以文学自负，不屑等於黄冠者流。第二卷中大抵代人之作。当由娴於词翰，故士大夫假手者多也。宋末启蛑文，多喜配合经史成语，凑泊生硬，又喜参文句，往往冗长萎弱，唐以前旧格荡然。至质所作，虽边幅少狭，而对偶工纟致，吐属雅洁，犹有樊南《甲乙集》之遗，正未可以方外轻之矣。</p>
<p>△《巽斋文集》・二十七卷（大学士程景伊家藏本）</p>
<p>宋欧阳守道撰。守道字公权，初名巽，字迂父，吉州人。淳淘年进士，授雩都主簿，调赣州司户，入为秘书正字。累迁秘书郎，罢归。咸淳三年以少傅吕文德荐，添差通判建昌军，迁著作佐郎，兼崇政殿说书，兼权都官郎中。终於著作郎。事迹具《宋史》本传。是编分甲、乙、丙、丁、戊五集。中如《复刘学士书》，辨李习之以守其中为慎独，非《中庸》本旨。《答丁教授书》，辨刘景阒行奈忠，如心为恕之说，本之王安石字说，非六书本义。凡此之类，持论咸有根柢，非苟立异同。《史》称守道少孤贫无师，自力於学。年未三十，翕然以德行为乡郡儒宗。盖崛起特立，不由依托门户而来，故所见皆出自得也。《史》又称江万里作白鹭洲书院，首致守道，为诸生讲说。湖南转运副使吴子良又聘为岳麓书院山长。後万里为国子祭酒，复荐守道充史馆检阅。万里殉节忠臣。子良得叶弥传，其《林下偶谈》，妙解文章肯綮。观於所主，可以知其气类。《吉州人文纪略》又称，文天祥、刘辰翁皆守道门人，即守道益可知矣。然则读是集者又乌可与诸家语录等类齐观乎？</p>
<p>△《雪坡文集》・五十卷（江苏巡抚采进本）</p>
<p>宋姚勉撰。勉字述之，一字成一，高安人。宝淘年以词赋擢第，廷对万言策第一。除校书郎，兼太子舍人。《宋史》无传，是集《艺文志》亦失载。此本为其从子龙起所编，凡奏对笺策七卷、讲义二卷、赋一卷、诗十一卷、杂文二十九卷。勉受业於乐雷发，诗法颇有渊源，虽微涉粗豪，然落落有气。文亦颇覃窝趴晒郏无宋末语录之俚词。外间传本颇稀，讹阙特甚。今以《永乐大典》所载，各为校补。其《永乐大典》不载者，则仍其旧。集首有《文及翁序》，称其磊落有奇节，官仅校黄本，书备青宫き。又有《方逢辰序》，亦称为瑞之奇士。观其所上封事奏蛞约巴⒍灾钇，论时政之谬，辨宰相之奸，皆侃侃不阿。惟二十二卷载《贺丞相贾秋壑》一启，题下注庚申五月十六日。考《宋史》理宗开庆元年十二月，贾似道奏鄂州围解。景定元年正月，诏奖贾似道功。四月，诏赴阙。庚申即景定元年，启盖作於是时。与其攻丁大全封事若出两手，殊为白璧微瑕。然启末多进规之语，犹有曲终奏雅之意。固视刘克庄、王柏之谀颂，差有间矣。</p>
<p>△《文山集》・二十一卷（两淮马裕家藏本）</p>
<p>宋文天祥撰。天祥事迹具《宋史》本传。天祥平生大节，照耀今古。而著作亦极雄赡，如长江大河，浩瀚无际。其廷试对策及上理宗诸书，持论剀直，尤不愧肝胆如铁石之目。故长谷真逸《农田馀话》曰：“宋南渡後，文体破碎，诗体卑弱。惟范石湖、陆放翁为平正。至晦庵诸子，始欲一变时习，模仿古作，故有神头鬼面之论。时人渐染既久，莫之或改。及文天祥留意杜诗，所作顿去当时之凡陋，观《指南前後录》可见。不独忠义贯於一时，亦斯文间气之发见也。生平有《文山随笔》数十大册，常以自随，遭难後尽失之。元贞、大德间，其乡人搜访，编为《前集》三十二卷、《後集》七卷，世称道体堂刻本。”考天祥有《文山道体堂观大水记》，称“自文山门入，过障东桥，为道体堂”云云。则是堂本其里中名胜，而乡人以为刊版之地者也。书中《原跋》九条，并详载本事，颇可以资考证。明初其本散佚，尹凤岐从内阁得之，重加编次为诗文十七卷。起宝桃颐，迄咸淳甲戌，皆通籍後及赣州以前之作。江西副使陈价、庐陵处士张祥先後刻之，附以《指南前录》一卷、《後录》二卷，则自德瘫子天祥奉使入元营，间道浮海，誓师闽、粤，羁留燕邸，患难中手自编定者。《吟啸集》则当时书肆所刊行，与《指南录》颇相复出。《纪年录》一卷，亦天祥在狱时所自述，後人复集众说以益之。惟《集杜诗》以世久单行，未经收入。今各著於录。至原本所载序记、碑铭之类，乃其家子孙所缀录，冗杂颇甚，今并从删削焉。</p>
<p>△《文信公集杜诗》・四卷（编修汪如藻家藏本）</p>
<p>一名《文山诗史》，宋文天祥撰。盖被执赴燕後，於狱中所作。前有《自序》，题“岁上章执徐，月祝犁单阏，日上章协洽”。案上章执徐为庚辰岁，当元世祖至元十七年，乃其赴燕之次年。祝犁单阏当为己卯之月，上章协洽为庚未之日，於干支纪次不合。考是年正月癸卯朔，二月内当有三庚日、二未日，必传写者有所错互。至以岁阳岁名纪日，本於吴国山碑中“日惟重光大渊献”语。而并以纪月，则独见於此序。又序後有跋，称“壬午元日，则天祥授命之岁也”。诗凡二百篇，皆五言二韵，专集杜句而成。每篇之首，悉有标目次第，而题下叙次时事，於国家沦丧之由，生平阅历之境，及忠臣义士之周旋患难者，一一详志其实。颠末粲然，不愧“诗史”之目。吴之振《宋诗选》徒以裁割巧合评之，其所见抑亦末矣。《刘定之序》称原书序跋中有阙文，指元之君臣、宋之叛逆，阙而不书，今皆补之为白字。又题姓某履善甫者，即《指南集》中所谓越蠡改陶朱之意。案今本序跋并无阙字，盖即定之所补。而履善甫上已署天祥之名，则不知何人增入。又定之称分为四卷，而今本止一卷，殊失原第。今仍析为四卷，以存其旧焉。</p>
<p>△《叠山集》・五卷（编修汪如藻家藏本）</p>
<p>宋谢枋得撰。枋得事迹具《宋史》本传。所著《易诗书三传》及《四书解》、杂著诗文原本六十四卷，岁久散佚。明嘉靖中，揭阳林光祖为广信府知府，始以黄溥所校刊行世，仅分上、下二卷。万历中，御史吴某所辑《叠山集》，又刻之上饶。编次错迕，未为精审。此本乃国朝康熙中弋阳知县谭笏重订，视旧本较为详备。枋得忠孝大节，炳著史册。《却聘》一书，流传不朽，虽乡塾童孺，皆能诵而习之。而其他文章，亦博大昌明，具有法度，不愧有本之言。观所辑文章轨范，多所阐发，可以知其非苟作矣。惟原本有《蔡氏宗谱》一首，末署至元二十五年。其词气不类枋得，确为伪托。又有《贺上帝生辰表》、《许旌阳飞升日贺表》，此类凡十馀篇，皆似道流青词，非枋得所宜有，亦决非枋得所肯作。其为赝本误收，亦无疑义。今并加刊削，不使其乱真焉。</p>
<p>△《本堂集》・九十四卷（浙江汪启淑家藏本）</p>
<p>宋陈著撰。著字子微，号本堂，鄞县人，宝趟哪杲士，官著作郎，出知嘉兴府，忤贾似道，改临安通判。是集凡诗三十四卷、词五卷、杂文五十五卷。据其原目，尚有《讲义》二卷。此本有录无书，盖传写佚之矣。宋代著作获存於今者，自周必大、楼钥、朱子、陆游、杨万里外，卷帙浩博，无如斯集。惟其诗多沿《击壤集》派，文亦颇杂语录之体，不及周、楼、陆、杨之淹雅。又奖借二氏，往往过当，尤不及朱子之纯粹。然宋自元桃葬幔讲学家已以说理之文自辟门径。南渡後辗转相沿，遂别为一格，不能竟废。且真德秀作《文章正宗》，甄别最严；胡寅作《崇正辨》，攻驳尤力。而德秀《西山集》、寅《斐然集》为二氏操觚者不一而足，亦未可独为著咎。披沙简金，时有可采。宋人旧帙，固不妨存备一家也。</p>
<p>△《汶阳端平诗隽》・四卷（浙江鲍士恭家藏本）</p>
<p>宋周弼撰。弼字伯锕，汶阳人。所选《三体唐诗》，黄虞稷《千顷堂书目》载之，乃称为新建人。洪武间以明经官训导。考是编前有宝潭∷群试罄[B193]《序》，称与弼同庚生，同寓里，相与论诗三十馀年，尝手刊《端平集》十二卷行於世。又称弼十七八时即博闻强记，侍乃翁晋仙，已好吟咏。长而四十年间宦游吴、楚、江、汉。又称弼“名振江湖，人皆争先求市。但卷帙中有晚学未能晓者，多恐有不行之弊。兹摘其坦然者，兼集外所得者二百馀首，目曰《端平诗隽》。俾续芸陈君书塾，入梓流行。而末有伯锕平生心不下人，今隔九原，阅予此选，必不以予为谬”云云。然则宝潭∷纫郧埃弼卒久矣。安得明初为学官。且与[B193]同里，亦不得为新建人。虞稷所云误也。此本有“临安府棚北大街陈解元书籍铺印行”字，盖犹自宋本录出。其诗风格未高，不出宋末江湖一派。而时时出入晚唐，尚无当时粗犭广之习。一邱一壑，亦颇有小小佳致也。</p>
<p>△《[C160]斋续集》・三十卷（江苏巡抚采进本）</p>
<p>宋林希逸撰。希逸有《考工记解》，已著录。《宋史・艺文志》载希逸有《[C160]斋前集》六十卷，久佚不存。惟此《续集》谓之《竹溪十一稿》者，尚有传本，即此三十卷也。凡诗五卷、杂著一卷、少作三卷、记二卷、序一卷、跋一卷、四六三卷、省题诗二卷、趺馐一卷、祭文一卷、墓志二卷、行状二卷、学记四卷。其门人福清林式之所编，共十三类。而谓之《十一稿》，不详其故，或十中存一之意欤。刘克庄尝谓乾淳间林光朝始好深沉之思，为文极锻炼。一传为林亦之，再传为陈藻，三传为希逸。比其师，槁乾中见华滋，萧散中见严密，窘狭中见纡徐，所以推许之者甚至。今观其集，多应酬颂美之作。且以道学名一世，而《上贾似道启》乃极口称誉，至以赵普、文彦博比之。殆与杨时之从蔡京同一白璧之瑕。集末载《学记》，解《太玄经》者居其半。其诗亦多宗门语。王士祯《居易录》所记，良不为诬。然南宋遗集，流传日少。其诗文虽不尽如刘克庄所称，而尚不失前人轨度。其《学记》中所论学问文艺之事，亦时有可取。节取一长，固亦无不可耳。前有咸淳庚午《林同序》，称“戊辰九月上擢[C160]斋长仙蓬，侍缉熙。明年春再入禁林，长词翰。趋行之诏，联翩而下。行有日，至是而《续集》之入梓者为卷三十”云云。则是集成於希逸内召时也。</p>
<p>△《鲁斋集》・二十卷（山东巡抚采进本）</p>
<p>宋王柏撰。柏有《书疑》，已著录。柏好妄逞私臆，窜乱古经。《诗》三百篇，重为删定。《书》之《周诰》、《殷盘》，皆昌言排击，无所忌惮。殊不可以为训。其诗文虽亦豪迈雄肆，然大旨乃一轨於理。《宋史・儒林传》称其少慕诸葛亮之为人，自号长啸。年逾三十，始知家学之原。（案柏之祖师愈，受业於杨时，其父瀚亦及朱子、吕祖谦之门，故史文云然。）与其友汪开之著《论语通旨》，至“居处恭，执事敬”，惕然叹曰“长啸非圣门持敬之道”。亟更以“鲁斋”。盖其天资卓荦，本一桀骜不驯之才。後虽折节学问，以枇镀淦质。而好高务异之意，仍时时不能自遏。故当其挺而横决，至於敢攻孔子手定之经。其诗文虽刻意收敛，务使比附於理。而强就绳尺，时露有心牵缀之迹。终不似濂溪诸儒深醇和粹，自然合道也。特其勇於淬砺，检束客气，使纵横者一出於正，为足取耳。集中第一卷有《寿秋壑诗》，极称其援鄂之功，谀颂备至，是亦白璧之瑕。然核检诸书，均不载其有依附权门之事，不知何以有此作。据正统八年《杨溥序》，此集乃其六世孙四川按察司佥事迪所自编，又不知何以载之集中，略无所讳，均不可解。疑以传疑，存而不论可矣。 






</p></div>
  <div class="adBottom">
    <script src="../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='215941.html' class='pagedaohang'>【上一篇】<i>:卷一百六十五・集部十八○别集类十八</i></a></span><span class="tomenu"><a href="sikuquanshuzongmutiyao.html" title="四库全书总目提要" class="returnIndex">【回目录】</a>
</span><span class="toup1"><a href='215939.html' class='pagedaohang'>【下一篇】<i>：卷一百六十三・集部十六○别集类十六</i></a></span></div>
  <div class="adBottom">
    <script src="../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../js/foot.js" type="text/javascript"></script>

</body>
</html>
