<?xml version="1.0" encoding="gb2312"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=gb2312" />
<title>四库全书总目提要_卷一百九十一・集部四十四○总集类存目一</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<script src="../../js/dm.js" type="text/javascript"></script>
<link href="../../css/wap2011.css" rel="stylesheet" type="text/css" />
<script src="http://apps.bdimg.com/libs/jquery/2.1.4/jquery.min.js"></script>
</head>
<body class="body">
<div class="mtop"> <a href="../../m_sbkk8_default.html" class="mindex"><img src="http://m.sbkk8.com/images/mindex.png" alt="回主页" /></a>
  <div class="mTitle"><a href="../../m_sbkk8_default.html" class="htitle1">天涯知识库</a> ・ <a href="sikuquanshuzongmutiyao_2.html">四库全书总目提要</a></i></div>
  <span class="mmenu" id="mmenu"><img src="http://m.sbkk8.com/images/mmenu.png" alt="目录" /></span> </div>
<div class="mnav" id="mnav"> <a href="../../m_sbkk8_default.html" targent="_blank">首页</a> <a href="../../zuowen/zuowen_2.html" targent="_blank">作文</a> <a href="../gudai_2.html" targent="_blank">古代文学</a> <a href="../../jiankangbaojian/jiankangbaojian.html" targent="_blank">健康保健</a> <a href="../../jiankangyinshi/jiankangyinshi_2.html" targent="_blank">健康饮食</a> <a href="../../xiandai/xiandai.html" targent="_blank">现代小说</a> <a href="../../gushihui/gushihui_2.html" targent="_blank">故事会</a> <a href="../../waiguo/waiguo_2.html" targent="_blank">外国文学</a> <a href="../../shenghuochangshi/shenghuochangshi.html" targent="_blank">生活常识</a> <a href="../../meirongyangsheng/meirongyangsheng_2.html" targent="_blank">美容知识</a> <a href="../../lishigushi/lishigushi_2.html" targent="_blank">历史故事</a> <a href="http://m.sbkk8.com/wangluoxiaoshuo/" targent="_blank">网络小说</a> <a href="../../juqingjianjie/juqingjianjie.html" targent="_blank">剧情简介</a> <a href="../../wangmingdaquan/wangmingdaquan.html" targent="_blank">网名大全</a> <a href="../../shuoshuo/shuoshuo.html" targent="_blank">说说大全</a> <a href="../../caipudaquan/caipudaquan.html" targent="_blank">菜谱大全</a>  </div>
<div class="search searchtop">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01 content02">
  <script src="../../js/pic.js" type="text/javascript"></script>
</div>
<div class="daohang"><strong>位置:</strong><a href='http://3g.sbkk8.com/'></a> > <a href='../gudai_2.html'>古代文学</a> > <a href='sikuquanshuzongmutiyao_2.html'>四库全书总目提要</a> > </div>
<div class="kind">
  <h1 class="h11">卷一百九十一・集部四十四○总集类存目一</h1>
</div>
<div class="articleContent"> <p>△《文选句图》・一卷（江苏巡抚采进本）</p>
<p>宋高似孙撰。似孙有《剡录》，已著录。案摘句为图，始於张为。其书以白居易等六人为主，以杨乘等七十八人为客。主分六派，客亦各有上入室、入室、升堂、及门四格。排比联贯，事同谱牒，故以图名。後九僧各摘名句，亦曰句图，盖非其本。似孙此书，亦沿旧名，所录皆《文选》诸诗，去取不甚可解，如苏武诗之“馥馥我兰芳，芬馨良夜发。”上下联各割一句，尤为创调。其句下附录之句，盖即锺嵘《诗品》源出某某之意。其句下附录一两首者，则莫喻其体例矣。</p>
<p>△《文选纂注》・十二卷（江苏巡抚采进本）</p>
<p>明张凤翼撰。凤翼有《梦占类考》，已著录。是书杂采诸家诠释《文选》之说，故曰纂注。然所引多不著所出。夫诠释义理，可以融会群言，至於考证旧文，岂可不明依据。言各有当，不得以朱子集传、集注藉口也。其论《神女赋》“王”字讹“玉”，“玉”字讹“王”，盖采姚宽《西溪丛语》之说，极为精审。其注无名氏古诗，以“东城高且长”与“燕赵多佳人”分为两篇，十九首遂成二十。不知陆机拟作，文义可寻，未免太自用矣。</p>
<p>△《选诗约注》・十二卷（内府藏本）</p>
<p>明林兆珂撰。兆珂有《诗经多识编》，已著录。是编取《昭明文选》所录诸诗，重为编次，以时代先後为序。其训释文义，较旧注稍为简约，亦无考证发明。</p>
<p>△《文选章句》・二十八卷（内府藏本）</p>
<p>明陈与郊编。与郊有《檀弓集注》，已著录。此书以坊刻《文选》颠倒棼乱，每以李善所注窜入五臣注中，因重为鹫，汰其重复，斥五臣而独存善注。凡善所录旧注，如《楚辞》之王逸、《两京赋》之薛综、《咏怀诗》之颜延之、沈约，皆仍存之，亦时时正其舛误，较闵齐华、张凤翼诸本差为胜之。然点窜古人，增附己说，究不出明人积习，不如存其原本之愈也。</p>
<p>△《文选尤》・十四卷（内府藏本）</p>
<p>明邹思明编。思明字见吾，归安人。始末未详。前有韩敬序，其私印已称庚戌会状两元，则万历後人也。其书取《文选》旧本，臆为删削，以三色版印之。凡例谓总评分脉则用朱，细评探意则用绿，释音义、解文词则用墨云。</p>
<p>△《文选瀹注》・三十卷（内府藏本）</p>
<p>明闵齐华编。齐华，乌程人，崇祯中以岁贡任沙河县知县。是书以六臣注本删削旧文，分系於各段之下。复采孙钅广评语，列於上格。盖以批点制艺之法施之於古人著作也。</p>
<p>△《昭明文选越裁》・十一卷（内府藏本）</p>
<p>国朝洪若皋编。若皋有《南沙文集》，已著录。是编取《昭明文选》重为删定，复捃拾诸家之注，略为诠解。其圈点评语则全如诗文之式，其谓之越裁者，自序谓时避居越城，志地亦志僭也。案昭明旧本，唐人奉为蓍龟。以杜甫诗材凌跨百代，犹有熟精文选理之句，馀子可以知矣。若皋横加翦郑可谓不自揣量。即以开卷一篇而论，班固《两都赋》，文本相承，乃删去《东都》一篇，遂使语无归宿，全乖本意。是於作赋之故且茫然未考矣。</p>
<p>△《选诗定论》・十八卷（内府藏本）</p>
<p>国朝吴湛撰。湛字伯其，号冉渠，睢阳人。其书以《文选》所录诸诗歌，自汉高帝以下以时代编次，而荆轲《易水歌》十五字别为一卷终焉。前列六朝选诗缘起一卷，皆杂引《六经》以释之，迂远鲜当。次统论古今诗及总论六朝一卷，区分时世，至谓陈、隋无选诗，宋、金、元皆无诗。而明人古体学选，律诗学唐，亦七子之绪论。其诠释诸诗，亦皆高而不切，繁而鲜要。如解中山王孺子妾歌之类，於考证尤疏也。</p>
<p>△《文选音义》・八卷（安徽巡抚采进本）</p>
<p>国朝余萧客撰。萧客有《古经解钩沉》、《采掇旧诂》，最为详核，已别著录。此书则罅漏丛生，如出二手，约举其失，凡有数端。一曰引证亡书，不具出典。如李善进《文选注表》，化龙引《晋阳秋》，肃成引王沈《魏书》，曜忠徐邈、李顺、《庄子音》。如斯之类，开卷皆是。旧籍存佚，诸家著录可考。世无传本之书，萧客何由得见。此辗转稗贩而讳所自来也。一曰本书尚存，转引他籍。如《西都赋》，火齐引庞元英《文昌杂录》、《南史》中天竺国说火齐云云，何不竟引《南史》也！《逸民传论》引宋俞成《萤雪丛说》，严子陵本姓庄，避显宗讳，遂称严氏，此说果宋末始有耶？一曰嗜博贪多，不辨真伪。海赋、阴火引王嘉《拾遗记》“西海之西，浮玉山巨穴”云云，与木华所云阴火何涉？卢谌《览古诗》、和璧引杜光庭《录异记》“岁星之精堕於荆山”云云，是晋人读五代书矣。《饮马长城窟行》、《双鲤鱼》引《元散堂诗话》“试莺以朝鲜原茧纸作鲤鱼”云云，此出龙辅《女红馀志》。案钱希言戏瑕，明言《窭牲募恰贰《女红馀志》诸书皆桑怿依托，则《女红馀志》已属伪本，所引《元散堂诗话》，更伪中之伪。乃据为实事，不亦亻真耶？一曰摭拾旧文，漫无考订。如《闲居赋》、樱字引《鬼谷子》，崖蜜，樱桃也。案此惠洪《冷斋夜话》之文，《鬼谷子》，实无此语。萧客既没惠洪之名，攘己已有，又不知宋人已屡有驳正。《吴都赋》那挂李周翰注，以为鲸鱼目精。此因《博物志》“鲸鱼死，彗星出”之文，而加以妄诞。陆机《赠从兄诗》“言树背与襟”引谢氏《诗源》，堂北曰背，堂南曰襟。亦杜撰虚词，不出典记。《归去来词》，“西畴”引何焯批本曰：“即农服先畴之意，西先古通用”。案西古音先，非义同先也。“西畴”正如诗之“南亩”，偶举一方言之耳。如是穿凿，则本词之“东皋”何以独言东耶？凡斯之类，皆疏舛也。一曰叠引琐说，繁复矛盾。如《三都赋》序、“玉树”引颜师古《汉书注》，谓左思不晓其义。“甘泉赋玉树”，又引王觥兑翱痛允椤罚谓师古注甚谬。刘琨《重赠卢谌诗》下注引蔡宽夫诗话曰：秦汉以前，平仄皆通，魏、晋间此体犹存。潘安诗“位同单父邑，愧无子贱歌，岂敢陋微官，但恐忝所荷”是也。潘岳《河阳诗》下又注曰：“国语补音负荷之荷，亦音何。”两卷之中，是非顿异。数页之後平仄迥殊，将使读者何从耶？一曰见事即引，不究本始。如《蜀都赋》、《琥珀》引曹昭《格古要论》，不知昭据《广韵》枫字注也。《饮马长城窟行》引吴兢《乐府解题》：“或云蔡邕。”不知兢据《玉台新咏》也。尚书序，伏生引经典叙录云名胜，不知《晋书》《伏滔传》称远祖胜也。至於凡注花草，必引王象晋《群芳谱》，益不足据矣。一曰旁引浮文，苟盈卷帙。首引何焯批本，称麈史，宋景文母梦朱衣人携《文选》一部与之，遂生景文，故小字选哥，已为枝蔓。又沿用其例於颜延年《赠王太常诗》、《玉水记》“方流”句下注曰：“王定保《唐摭言》，白乐天及第，省试《玉水记方流》诗。”此於音义居何等也？一曰抄撮习见，徒溷简牍。如贤良诏、汉武帝下注：“向曰汉书云讳彻，景帝中子。”《洛神赋》曹子建下注：“翰曰武帝第三子。”世有不知汉武帝、曹子建而读《文选》者乎？至於八言诗见东方朔本传，萧统序所云八字，正用此事。乃引吕延济注，以八字为魏文帝乐府诗，已为纰缪。又引何焯批本，蔓引三言至五言，独遗八字，挂漏者亦所不免。惟《魏都赋》注广苍一条，效曹子建题注孙岩宋书一条，并引《隋书・经籍志》为证。《洞箫赋》注颜叔子一条，引《毛苌诗传・巷伯篇》为证。《曲水诗序》三月三日一条，引《宋书・礼志》为证。《东京赋》注偷字协韵一条，引沈重《毛诗音义》为证。纠何焯批本之误，为有考正耳。盖萧客究心经义，词章非所擅长，强赋六合，违才易务，其见短也宜矣。</p>
<p>△《冯氏校定玉台新咏》・十卷（兵部侍郎纪昀家藏本）</p>
<p>国朝冯舒所校，其犹子武所刊也。舒有《诗纪匡谬》，已著录。徐陵《玉台新咏》，久无善本，明人所刻，多以意增窜，全失其真。後赵饭獾盟渭味ㄒ液ビ兰纬掠窀缚本翻雕，世乃复见原书。舒此本即据嘉定本为主，而以诸本参核之，较诸本为善。如序中“投壶玉女为欢尽於百娇”，据《神异经》及《西京杂记》改为“百骁”之类，皆确有依据，不为窜乱。然如苏武诗一首，宋刻本无标题，与《文选》同，舒乃据俗本题曰《留别妻》。徐弧妒宜际》六章，有宋孝武帝拟作及《艺文类聚》所引可证，乃据俗本改为《杂诗》五首、《室思》一首。《塘上行》据李善《文选注》本有四说，宋刻所题盖据《歌录》第二说，乃据《宋书》不确之说，改为魏武，移於文帝之前。石崇《王明君词序》，其“造新曲”句有李善《文选注》、刘履《文选补遗》可证，乃据俗本改为“新造”。杨方《合欢诗》五首有《艺文类聚》及《乐府诗集》可证，乃据《诗纪》改为《合欢诗》二首、《杂诗》三首。梁简文帝“率尔为咏”，为字本读去声，乃误读平声，遂据俗本改为“成咏”。王筠《和吴主簿诗》“青拗鸹瓶凇本洌有《西京赋》可证。乃臆改为“青鹘。”皆未免失考。至於张衡《同声歌》之“恐忄栗若探汤”句，宋刻误“忄栗”为“瞟”；又“思为莞蛳”句，宋刻误“莞”为“菀”，苏伯玉《盘中诗》有《沧浪诗话》可证，宋刻误连入傅元诗中。汉成帝时童谣“燕燕尾涎涎”句，有旧本《汉书》可证，宋刻误为“尾殿殿”，皆讹舛显然，而曲为回护，又往往失之拘泥。今赵氏翻雕宋本流传尚广，此刻虽胜俗刻，终不能及原本。故仅附存其目焉。</p>
<p>△《玉台新咏笺注》・十卷（兵部侍郎纪昀家藏本）</p>
<p>国朝吴兆宜撰。兆宜有《庾开府集注》，已著录。是书引证颇博，然繁而无当。又多以後代之书注前代之事，尤为未允。惟每卷以明人滥增之作退之卷末，注曰“以下宋本所无”，较诸本为善。</p>
<p>△《二冯评点才调集》・十卷（内府藏本）</p>
<p>国朝冯舒、冯班所评点，其犹子武合刊之。班有《钝吟杂录》，已著录。此书去取大旨，具见武所作凡例中。凡所持论，具有渊源，非明代公安、竟陵诸家所可比拟。故赵执信祖述其说。然韦阒选是集，其途颇宽，原不专主晚唐。故上至李白、王维，以至元、白长庆之体，无不具录。二冯乃以国初风气矫太仓、历城之习，竞尚宋诗，遂借以排斥江西，尊崇昆体。黄、陈、温、李，为门户之争。不知学江西者其弊易流於粗犭广，学昆体者其弊亦易流於纤恰３一弊而生一弊，楚固失之，齐亦未为得也。王士祯谓赵执信崇信是书，铸金呼佛，殊不可解。杭世骏《榕城诗话》亦曰：“戚进士卵裕德清人，每为二冯左袒。予跋其《才调集》点本後曰：‘固哉冯叟之言诗也，承转开合，提唱不已，乃村夫子长技。缘情绮靡，宁或在斯，古人容有。细心通才必不当为此迂论，右西昆而黜西江。夫西昆盛於晚唐，（案晚唐无西昆之名，此语失考。）西江盛於南宋，今将禁晋、宋之不为齐、梁，禁齐、梁之不为开元、大历，此必不得之数。风会流转，人声因之。合三千年之人为一朝之诗，有是理乎？’二冯可谓能持诗之正，未可谓遂尽其变也”云云。其论颇当。惟谓承转开合乃村夫子长技，则又主持太过。孟子曰：“梓匠轮舆能与人规矩，不能使人巧。巧在规矩之外，而亦不能出乎规矩之中。”故诗必从承转开合入，而後不为泛驾之马。久而神明变化，无复承转开合之迹，而承转开合自行乎其间。譬如毛嫱、西子，明眸纤步，百态横生，要其四体五官之位置，不能与人有异也。岂有眉生目下、足著臂旁者哉？王士祯《蠡勺亭观海诗》曰：“春浪护鱼龙，惊涛与汉通。石华秋散雪，海扇夜乘风。”竟不知士祯斯游为在春、在秋、在书、在夜，岂非但标神韵，不讲承转开合之故哉！世骏斯言，徒欲张新城之门户，而不知又流於一偏也。</p>
<p>△《诸儒性理文锦》・八卷（内府藏本）</p>
<p>旧本题兵部尚书常荼啵不著时代。考万姓统谱，常葑址绞澹连江人，宋嘉探士。累官吏部尚书、参知政事。似乎即此常荩惟吏部字不同，疑二书当有一误，或编此书时霉俦部耶？其书全录《宋儒性理》之文，间亦上及韩愈、柳宗元等。分六十四类，文以类附，盖专为科举之用。前有吴登甲、翁以孙序。据序所言，盖登甲又有所补辑，非原本矣。</p>
<p>△《桃花源集》・一卷（永乐大典本）</p>
<p>宋姚孳编。孳，四明人。元绦廖矗补武陵令。因道士龚元正所辑古石刻文及诸家题咏辑为是编。前有自序，称沅水去柯西，流贯武陵，东会洞庭，而桃源枕其涯，异人逸士多寓焉。故录嘉桃郧爸罟诗文，缀为一卷云。</p>
<p>△《诗准》・三卷、《附录》・一卷、《诗翼》・四卷（两江总督采进本）旧本题宋何无谩⒛呦３掏撰。其诗杂撮古谣歌词一卷，又附录一卷，复掇汉、魏、晋、宋诗二卷，而以齐江淹一首终焉，命曰《诗准》。杂撮唐杜甫、李白、陈子昂、韦应物、韩愈、柳宗元、权德舆、刘禹锡、孟郊，宋苏轼、黄庭坚、欧阳修、王安石、陈师道、陈与义、秦观、张耒、郭祥正、张孝祥诗为四卷，而以陆游一首终焉，命曰《诗翼》。盖影附朱子古诗分为三等，别为一编之说，而剽窃真德秀《文章正宗》绪论以为之。庞杂无章，是非参差，又出陈仁子《文选补遗》下。疑为明人所伪托。观其《岣嵝山碑》全用杨慎释文，而《大戴礼几铭》并用锺惺《诗归》之误本，其作伪之迹显然也。</p>
<p>△《发蒙宏纲》・三卷（永乐大典本）</p>
<p>宋罗黄裳编。黄裳，池州人。咸淳中曾为番禺守。明《内阁书目》曰：“《发蒙宏纲》，宋咸淳间，罗黄裳撰五言诗十二篇，又择古文凡有关於蒙养者三十篇以训蒙。”今考所录，皆乡塾习诵之文。无所鉴别，亦无所发明，殊无一长之可取，不知何以流传於後也。</p>
<p>△《宋四家诗》・四卷（两江总督采进本）</p>
<p>不著编辑者名氏。一为施枢《渔隐横舟稿》，一为徐集孙《竹所吟稿》，一为林希逸《竹溪十一稿》诗选，一为敖陶孙《瞿翁诗集》。不解何以取此四家，配为一集之意。殆偶得《宋名贤小集》之残本，装为一册也。</p>
<p>△《宋名臣献寿集》・十二卷（两淮马裕家藏本）</p>
<p>不著撰人名氏。所载皆南宋祝寿之文。编次既无义例，称名亦无体式，盖其时书肆所为也。</p>
<p>△《群公四六续集》・十卷（浙江范懋柱家天一阁藏本）</p>
<p>不著编辑者名氏。凡自甲至癸十卷，皆南宋人通候之启。其正集今未之见，此其续集也。所录无非应酬泛语，无足采录。如方阋怼⒏鹎白等贺秦太师诸启，尤秽简牍也。</p>
<p>△《大全赋会》・五十卷（永乐大典本）</p>
<p>不著编辑者名氏。皆南宋程试之文。案宋礼部科举条例，凡赋限三百六十字以上成。其官韵八字，一平一仄相间，即依次用。若官韵八字平仄不相间，即不依次用。其违式不考之目，有诗赋重叠用事，赋四句以前不见题。赋押官韵无来处，赋得一句末与第二句未用平声不协韵，赋侧韵第三句末用平声，赋初入韵用隔句对，第二句无韵。拘忌宏多，颇为烦碎。又淳熙重修文书式，凡庙讳、御名本字外，同音之字应避者凡三百一十七。又有旧讳濮王、秀王诸讳应避者二十一。是下笔之时，先有三四百字禁不得用，则其所作，苟合格式而已，其浮泛庸浅，千手一律，固亦不足怪矣。</p>
<p>△《启蚪跣濉贰ひ痪恚ㄓ览执蟮浔荆</p>
<p>旧本题清旷赵先生编，不著其名。所录皆南宋人启颍而不题作者之姓名。盖当时盛行此体，书贾采辑刊版，备ㄎ扌奢之用耳。不足以言文章也。</p>
<p>△《宋遗民录》・一卷（两淮马裕家藏本）</p>
<p>此卷皆宋遗民诗词杂文，未知谁所编录。宋之故老，入元後多怀故国之思，作诗者众矣。此本所录，仅谢翱、方凤、纳新、李吟山、王学文、梁栋、林德佟⑼跹孜纭⒒魄薄⑽馐Φ朗人之作，已多挂漏。又潜及师道皆元臣，而乃贤为葛逻禄氏，为元色目人，与宋尤邈不相涉。概曰遗民，殊不可解。殆书肆贾竖伪托之以售欺也。</p>
<p>△《唐诗鼓吹笺注》・十卷（通行本）</p>
<p>金元好问编。国朝钱朝辍⑼蹩〕甲。王清臣、陆贻典笺。朝曜执味Γ俊臣字子瘢清臣字子清，贻典字敕先，并常熟人。《唐诗鼓吹》旧有郝天挺注，明万历己卯，新会廖文炳重为补正，增以诠释，名曰《唐诗鼓吹注解大全》。朝甑扔忠粤嗡注解为未善，复删改以成是编。其实三家所注。相去无几。廖固不足服郝，四人亦未能服廖也。惟其仅改廖解，未改郝注。又以廖注与郝注别列。朝甑炔棺⒂肓巫⒂直鹆小Ｆ渥志湟焱，郝注称“某一作某”，朝甑人加则变文曰“一本作某”，尚可以寻旧本之迹。较明人臆改古书，淆乱不可复辨者，差为胜之耳。</p>
<p>△《濂洛风雅》・六卷（浙江巡抚采进本）</p>
<p>元金履祥编。履祥有《尚书表注》，已著录。是编乃至元丙申，履祥馆於韩良瑞家齐芳书舍所刻。原本选录周子、程子以至王柏、王亻品等四十八人之诗，而冠濂洛诗派图。但以师友渊源为统纪，初不分类例。良瑞以为濂、洛诸人之诗固皆风雅之遗，第风、雅有正变、大小之殊，颂亦有周、鲁之异。於是分诗、铭、箴、诫、赞、咏四言者为风雅之正，其楚辞、歌骚、乐府、韵语为风雅之变，五、七言古风则风雅之再变，绝句、律诗则又风雅之三变云云，具见良瑞所作序中。盖选录者履祥，排比条次者则良瑞也。昔朱子欲分古诗为两编而不果。朱子於诗学颇邃。殆深知文质之正变、裁取为难。自真德秀《文章正宗》出，始别为谈理之诗。然其时助成其稿者为刘克庄，德秀特因而删润之。故所黜者或稍过，而所录者尚未离乎诗。自履祥是编出，而道学之诗与诗人之诗千秋楚越矣。夫德行、文章，孔门即分为二科；儒林、道学、文苑，《宋史》且别为三传。言岂一端？各有当也。以濂、洛之理责李、杜，李、杜不能争，天下亦不敢代为李、杜争。然而天下学为诗者，终宗李、杜，不宗濂、洛也。此其故可深长思矣。</p>
<p>△《中州启颉贰ざ卷（永乐大典本）</p>
<p>元吴宏道撰。宏道字仁卿，金台蒲阴人，江西省检校掾史。是书作於大德辛丑。前有许善胜序，称吴君裒中州诸老往复书尺，类为一编，凡若干卷。体制简古，文词浑成。其上下议论，率於政教彝伦有关。风流笃厚，典型具存。今考其所载，有赵秉文、元好问、张斯立、杜仁杰诸人蜃樱大抵皆一时名流。《永乐大典》载宋、元启蜃钼罚其猥滥亦最甚。惟此一编，犹稍稍近雅。以文多习见，故亦仅存其目焉。</p>
<p>△《唐诗说》・二十一卷（两淮盐政采进本）</p>
<p>元释圆至撰。圆至有《牧潜集》，已著录。此书盖取宋周弼所选三体唐诗为之注释。前有大德九年方回序。其书诠解文句，颇为温。坊本或题曰《碛沙唐诗》。考都穆《南濠诗话》曰：“长洲陈湖碛沙寺，有僧魁天纪者居之，与高安僧圆至友善。至尝注周伯弼所选唐三体诗，魁割其资，刻置寺中，方万里特为作序。”由是三体诗盛传人间，今吴人称《碛沙唐诗》是也。则其来已久矣。</p>
<p>△《元朝野诗集》・（无卷数，浙江范懋柱家天一阁藏本）</p>
<p>一名《元风雅》，不著编辑者名氏。所录大抵仁宗以後、顺帝以前之诗。首贯酸斋，终熊涧谷。不分时代，亦不分体制，次序殊为杂乱。案当时别有《元风雅》二十四卷，乃傅习孙存吾所辑，视此较为完备。是编残阙舛错，几不可读，疑为未全之帙。顾嗣立《元诗选序》例，载有蒋易《元风雅》一书，或即其残本欤？</p>
<p>△《武夷山诗集》・二卷（两淮盐政采进本）</p>
<p>不著编辑者名氏。前总录一篇，述山之得名及历代兴建封号之事。後杂录诗二卷，皆游人题咏之什。唐惟李商隐一首，馀皆宋、元人作也。前有後至元三年旧序云，万年宫提举张一村携示。似即一村所纂辑，其人无可考矣。</p>
<p>△《庚辛唱和诗》・一卷（两淮盐政采进本）</p>
<p>元缪思恭等撰。乃至正庚子、辛丑间思恭等分韵唱和之作。庚子为张士信乱後，辛丑则游景德寺作也。先後共诗二十八首。重见者二人，共二十六人。明郁嘉庆因考其爵里，为考世编附於後。其名公手翰二十二条，则嘉庆以意附编，非原书所有。後朱彝尊亦尝编订是书，於每诗之前，人各为传，所述与考世编相出入。其跋云：“旧本姓名之下概无爵里事迹，特一一考而补之。”盖未见嘉庆本也。中有王纶字昌言，崂钊耍为嘉兴教授。见《刘基集》及邵复孺《怀友诗注》。而嘉庆与彝尊皆未之及，信乎考证之难矣。又鲍恂字仲孚，彝尊作字仲子。以其名推之，盖彝尊笔误云。</p>
<p>△《静安八咏诗集》・一卷（浙江汪启淑家藏本）</p>
<p>元释寿宁编。寿宁字无为，号一庵，上海人。居於邑西之静安寺。寺建於吴赤乌中，最称古刹。名迹有七：曰赤乌碑、曰陈桧、曰虾子潭、曰讲经台、曰沪渎垒、曰涌泉、曰芦子渡。寿宁又手植桧竹桐柏，积十年而参天。自号曰绿愣矗以续古迹为八，因作《静安八咏》。并汇诸家之作，请序於会稽杨维桢。维桢复各为之评点，卷首有吴兴钱鼐所作事迹述一篇，後嘉靖中邑人伊府纪善张抑及其兄参议吨匦？之，末载栋擞绞，盖即其时所附入也。</p>
<p>△《残本诸儒奥论策学统宗》・二十卷（浙江巡抚采进本）</p>
<p>元谭金孙编。金孙字叔金，号存理，自称古闳恕２恢古阄何地也。是编杂选宋人议论之文，分类编辑，以备程试之用。凡後集八卷，续集七卷，别集五卷，而阙其前集。盖不完之本。原本又以陈释、曾文筌、石桓诗小谱冠於卷首，而总题曰《新刊诸儒奥论策学统宗》。增入文筌、诗谱，文理冗赘，殆麻沙庸陋书贾所为，今析文筌、诗谱别入诗文评类，而此书亦复其本名，庶不相淆焉。</p>
<p>△《赠言小集》・一卷（编修汪如藻家藏本）</p>
<p>不著编辑者名氏。皆题画之作。末有旧跋，称元季诗文之盛，惟玉山唱酬诸家最称风雅。赠言之集，昔寓金陵邵氏，见其藏本，为帙颇多。甲申兵燹之後，遂不复觏。么铀锴嘌。留心勖兀略备数种，惜仅十之二三云云。考其词意，殆指为顾瑛《玉山草堂雅集》所佚。考《玉山草堂雅集》，传本甚多，不应云“竟不复觏”。且此集所收诗二十九首，词一首，皆不见《玉山草堂雅集》中。不应与瑛赠答之什，瑛自佚脱，转待後人收之。又瑛但以诗名，其书仅朱帧睹迹录》中载其自书墓志。李日华《六研斋笔记》称其行楷楚楚，奄有洛神、画赞风轨。画则从无片楮。而诸家收藏跋尾，亦无一字及之。此集忽竞题其画，已不相符。且瑛本昆山人，而秦约序中称慵涔俗樱皆不可解。考《画史会要》，顾禄字谨中，松江人，官太常典簿。善杂画，亦能钩勒竹石。其人在元末、明初，与顾瑛同时。殆当时赠禄之作，後人以瑛与同姓，而名为较重，故移掇於瑛，复以伪跋实之耶。其序三首，皆题画之作，非序此集。而亦移掇以冠卷，其伪益见矣。</p>
<p>△《风林类选小诗》・一卷（两江总督采进本）</p>
<p>明朱升编。升有《周易旁注》，已著录。是编皆录五言绝句，始於汉、魏，终於晚唐。分三十八体：曰《直致》、曰《情义》、曰《工纟致》、曰《清新》、曰《高逸》、曰《富丽》、曰《艳冶》、曰《凄凉》、曰《衰暮》、曰《旷达》、曰《豪放》、曰《俊逸》、曰《清润》、曰《沉著》、曰《边塞》、曰《宫怨》、曰《闺情》、曰《客况》、曰《离别》、曰《悲愁》、曰《异乡》、曰《感旧》、曰《寤想》、曰《寄赠》、曰《慨叹》、曰《消遣》、曰《讽谏》、曰《颂善》、曰《戏嘲》、曰《怀古》、曰《景物》、曰《风土》、曰《时事》、曰《乐府》、曰《风人》、曰《问答》、曰《摘句》。而附录《闺阁》、《仙鬼诗》於末，实三十九门。分类颇为琐屑，有似於《瀛奎律髓》。盖宋末、元初，方回称诗於新安，升其乡人，故尚沿其故法。其序中文之精者为诗语，亦本回《瀛奎律髓》序，可以证也。所列诸诗，如富丽类中《昆仑子》，乃王维五言律诗前半首。边塞类中《盖嘉运伊州歌》，乃沈科谖逖月墒前半首。《戎浑》亦王维五言律诗前半首。客况类之《长命女》，乃岑参五言律诗中四句。盖当时采以入乐，取声律而不论文义。故郭茂倩《乐府诗集》各载於本调之下。今因而录之，殊失考证。凄凉类中《芜城曲》，韦恪恫诺骷》删前四句，实无端绪。升因之取为绝句，亦殊未协。至乐府类中以《白头吟》前三解分为三首，悲愁类中以李商隐《夜饮诗》割中二联为绝句，则自我作古，更无稽矣。又直致类中“夜雨滴空阶”诗题曰何逊，案“夜雨滴空阶，晓灯暗离室”句见逊本集。此诗词气不类，莫详所据。清新类中《江行》六首题曰钱起，案《江行》一百首乃起孙钱ㄖ作，因附刻起集之後，遂以孙易祖。王维《山中书事》二首，乃苏轼所戏拟，本集不载，乃竟以为维诗。近人补入维集，实由此误。至风人类中《相思》一首，实王维诗，见於本集，而乃别题曰雍陶，疏舛尤甚。他如序称女流灵异之作亦附见焉，集中崔莺莺二诗附於卷末，盖即其例。而武胫《将游上苑》，张文姬之《溪上恪罚姚玉京之《咏燕》、南海女子之《送兄》，侯夫人之《自感》，元宗宫人之《题梧叶》、宣宗宫人之《题红叶》、刘采春之《曲》、卓文君之《白头吟》、龙安佳人之《阿最歌》，皆属女流，乃散见各类，亦未免自乱其例。均未足以言善本也。</p>
<p>△《尺牍筌蹄》・三卷（永乐大典本）</p>
<p>明陈１唷｛Ｓ小锻鉴续编》，已著录。是书选录宋代书简，其标目有曰要套、曰书式、曰具位、曰具礼、曰官称。又曰合用故事，可於《事文类聚》、《翰墨全书》、《书言故事》内随意择用。则村塾俗书，未必真出於Ｒ病</p>
<p>△《麟溪集》・二十二卷、《别篇》・二卷（编修励守谦家藏本）</p>
<p>明郑太和编。太和字顺卿，浦江人。世所称为义门郑氏者也。是集成於元至正十年。裒辑宋以来诸家题赠诗赋及碑志序记题跋之类，为表扬义门而作者，共为一编。前十卷以十干纪卷，後十二卷以十二支纪卷。末为别篇二卷，则续入者也。前有潘庭坚、程益二序，又有王酸嵝颉Ｆ湓弧恩胂集》者，郑氏所居在婺州东二十八里，地名麟溪故也。</p>
<p>△《馀姚海是集》・一卷（浙江范懋柱家天一阁藏本）</p>
<p>明叶翼编。翼，宁波人。其祖恒，字敬常。元天历间，为馀姚判官，筑堤捍海，民赖其利。至正末，诏封仁功侯，立庙祀之。其子晋，为南台掾，尝辑当时名人序记诗文为一集，未及刊而毁於火。宣德中，翼复裒缀散佚，以成是编。</p>
<p>△《残本光岳英华》・十五卷（浙江范懋柱家天一阁藏本）</p>
<p>明许中丽编。中丽爵里未详。朱彝尊《明诗综》称明初操选政者有许中丽云云，则洪武中人也，此书传本残阙，仅存七言律体一门。唐後即接以元、明，不录宋金。然则李攀龙撰《诗删》，并废宋、元，其来亦有渐矣。</p>
<p>△《五伦诗》・五卷（浙江汪启淑家藏本）</p>
<p>明沈易编，易字翼之，华亭人。是编前有洪武己未钱惟善序，称易游学北方，南还乡里，为童子师，得束修以奉二亲。其教之也，一以躬行为主。尝编《五伦诗集》，俾知人之所以为人，在乎此五者云云。则此集本为课蒙而作，故所录皆浅近通俗之作。据其原目，共内集五卷、外集七卷。内集五伦分五卷，外集则睦族、并言（案易自注，并言者一诗并及五伦者也，其立名殊鄙，谨附订於此）、务本、尚志、比喻、警省、诗馀分七卷，此本但有内集，盖不完之本。卷末有跋，称钞自朱彝尊家，原阙後七卷。则其佚久矣。</p>
<p>△《姑苏杂咏》・二卷（浙江巡抚采进本）</p>
<p>明周希孟、周希夔同编。上卷为高启原唱，下卷为其祖南老续作。启诗凡古今体一百三十六首。南老复因其题，各赋五言六韵。末又增叠韵吴官词一首，补遗四首，续附词二首。按启所作已具见本集中。南老追其後尘，未能联步，合而刊之，殆有蒹葭玉树之目。南老字正道，自号拙逸子，亦明初人也。</p>
<p>△《金兰集》・三卷、《附录》・一卷（山东巡抚采进本）</p>
<p>明徐达左编。达左所编《颜子》（案是书已为高阳所窜乱，改名颜子鼎编。然鼎编非达左之旧名，故仍称以颜子），已著录。达左当未仕以前，家苏州之光福里，於所居筑耕渔轩。一时名流往还，多为题咏。此集乃其所辑同时酬赠之作。又附录一卷，则达左兄子济出守邵武及归田後与友朋相倡和之诗。其十一世孙<志羽>为之校梓以行。前附载正统九年徐呈所作《耕渔子传》。呈即有贞初名也。</p>
<p>△《文章类选》・四十卷（安徽巡抚采进本）</p>
<p>不著编辑者名氏。前有洪武三十一年凝真子序，并庆府图章。以史考之，盖庆王旃也。为太祖第十六子，好学有文。洪武二十六年就藩宁夏，三十年始建邸。是书刊於三十一年，则在建邸後矣。序称暇日会诸儒，将昔人所集文选、文粹、文鉴、翰墨全书、事文类聚诸书所载之文，类而选之。分五十八体。然标目冗碎、义例舛陋，不可枚举。如同一奏议也，而分之为论谏、为封事、为疏、为奏、为弹事、为颉Ｊ不入选，而曲操、乐章仍分二类。又如序事类载《左传》隐、桓本末，郑庄公、叔段本末，及子产从政，凡三篇，而《战国策》范睢见秦王反刊於前。颠倒失次，其甄综之无识，又概可知矣。</p>
<p>△《虎邱诗集》・一卷（两淮马裕家藏本）</p>
<p>明王宾编。宾有《光庵集》，已著录。是编专录虎邱题咏，自楼钥至顾阿瑛，得诗一百八十八首。然止及宋、元两朝，不免多所遗漏。末有朱彝尊跋云：“此编为项氏万卷楼藏书。”中有邾经诗云：“虎邱山前新筑城，虎邱寺里断人行。”虎邱筑城当属淮张时事，吴人鲜有知者。末云：“竹屠先耸叮时年七十有三。”观其笔迹，乃从原本影抄者，非即项氏万卷楼所藏也。</p>
<p>△《燕山八景图诗》・一卷（两淮盐政采进本）</p>
<p>明永乐十二年左春坊、左中允、吉水、邹缉等倡和之作也。燕山八景，始见於金《明昌遗事》。《永乐大典》载《洪武北平图经》，亦具列其目。然如“琼岛春恪弊鳌扒淼捍阂酢薄“太液晴波”作“太液秋风”、“蓟门烟树”作“蓟门飞雨”、“金台夕照”作“道陵西照”，皆与此编所载名目不符。元陈孚《刚中稿》有《神京八景诗》，所列八题惟“金台夕照”与此编同，馀并与《北平图经》相合，疑图经所载，本元时旧名，而此编则明初诸人所改，至今沿之。其道陵二字，近畿无此地名，或《永乐大典》缮录之误也。此本凡诗百二十首，皆缉首倡，而翰林学士胡广，国子祭酒胡俨，右庶子杨荣，右谕德金幼孜，侍讲曾、林环，修撰梁潜、王洪、王英、王直，中书舍人王绂、许翰等十二人和之，广独再和焉。前有广序，後有杨荣跋，称写八景图，并集诸作置各图之後，裱为一卷，藏之箧笥。则此集乃後人从图卷中录出者也。</p>
<p>△《文章辨体》・五十卷、《外集》・五卷（江苏巡抚采进本）</p>
<p>明吴讷编。讷有《祥刑要览》，已著录。是编采辑前代至明初诗文，分体编录，各为之说。内集凡四十九体，大旨以真德秀《文章正宗》为蓝本。外集凡五体，则皆骈偶之词也。程敏政作《明文衡》，特录其叙录诸体，盖意颇重之。陆深《山馀话》亦称《文章辨体》一书，号为精博，自真文忠《文章正宗》以後，未有能过之者。今观所论，大抵剽掇旧文，罕能考核源委，即文体亦未能甚辨。如内集纯为古体矣，然如陆机《文赋》、谢惠连《雪赋》、谢庄《月赋》已纯为骈体，但不隔句对耳。至骆宾王《讨武胂》纯为四六，而列之内集；又孔稚圭《北山移文》亦附之古赋。是皆何说也。《古乐府》备列吴声歌曲、西曲歌、江南曲诸体，淫词艳语，并登简牍。而独斥律诗为变体，非耳食欤？外集收及词曲，已为泛滥。而以王维《渭城曲》、刘禹锡《竹枝词》、白居易《杨柳枝》词缀於简末，谓之附录。夫《渭城曲》本题为《送元二使安西》，当时伶人采以入乐耳。遽别之於绝句之外，已为愦愦。且唐歌曲乃宋、元词曲之先声，反附录於宋、元人後，直本末倒置矣。其馀去取，亦漫无别裁，不过取盈卷帙耳，不足尚也。</p>
<p>△《桥门听雨诗》・一卷（浙江范懋柱家天一阁藏本）</p>
<p>明金庠编。庠，苏州人。永乐己丑进士，官至监察御史。是编乃永乐七年会试，得陈燧等九十五人。时值巡幸北京，诸贡士寓居太学俟廷对，雨中取杜甫“好雨知时节”及“落日放船好”二律，人各一韵，赋诗见志。庠因汇而成帙，凡九十五人。中除前科已经冠带及肄四裔书者不与。馀八十人，又以忧去者二人。诗凡七十八首，内阙史安、邓昌二首，盖编录之时，已偶失其稿也。</p>
<p>△《鼓吹续编》・九卷（浙江范懋柱家天一阁藏本）</p>
<p>明朱绍、朱积同编。绍字善继，积字善庆，江阴人。二人兄弟也。是编成於永乐二十二年，盖续《唐诗鼓吹》而作，故所录仍皆七言律诗。凡宋诗一卷，元诗二卷，钜手名篇，率不一选。而明人之诗乃多至六卷。其去取乖方，可以想见。明初风气犹淳，而已有後来坊刻社稿之习，殆不可解。</p>
<p>△《士林诗选》・一卷（两淮马裕家藏本）</p>
<p>明怀悦编。悦字用和，嘉兴人。永乐中以纳粟官通判。是集所载，皆一时友朋之作。近体最多，持择亦未精审。</p>
<p>△《兴观集》・一卷、附《山村遗诗、杂著》・一卷（浙江巡抚采进本）明瞿暹编。暹旧藏仇远手书七言律诗三十八首，有元末明初诸人题跋。其邑人翰林修撰王希范常以兴观二字题卷端，故暹名之曰《兴观集》。宣德三年，暹又乞其伯父长史佑书所为七律五十首於卷後。故魏骥序曰：“《兴观集》者，钱塘瞿暹集其乡人先达仇山村、瞿存斋二先生所著七言近体八十八首。”世或专称《仇远兴观集》，误也。後缀《山村逸诗》一卷，凡诗五十四首，《杂著》二首，不知何人所附。今《山村遗稿》已有新本，而远《金渊集》复从《永乐大典》中裒集成帙，刊刻以行。此不完之本，不足为重，故仅存其目焉。</p>
<p>△《柳黄同声集》・二卷（浙江鲍士恭家藏本）</p>
<p>明杜桓编。桓字宗表，徽州人。是编刻於宣德己酉。以柳贯、黄氵晋皆其乡人，因采贯延谈申以国子监助教分教上都诗三十二首，至治癸亥考试进士於上都时诗九首，氵晋至顺辛未以翰林应奉扈从上都诗十二首，合为一集。其时氵晋集未刻，故所载虞集诸人题跋，较贯诗独详云。</p>
<p>△《存存稿》・十卷、《续稿》・三卷（两江总督采进本）</p>
<p>《存存稿》，明周泰编。《续稿》周き编。皆其先世遗集也。《存存稿》凡《石初集》五卷，周霆震撰；《达止集》三卷，霆震子庄撰；《提举集》一卷，庄长子静撰；《蹄涔集》一卷，庄次子庸撰。泰合编之为十卷，泰即庸之孙也。其书成於正统丙寅。至万历十九年，其裔孙き又益以周永锡《愚直存稿》一卷，周正方《佩韦存稿》二卷，名曰《续编》，合订成帙。案霆震《石初集》有单行之本，已别著录。其馀五集特子孙自珍其手泽，为一家之书耳，实皆非霆震比也。其曰《存存稿》者，き序称或取绵绵之义，或取存其所存。是其命名，其子孙已不得详之矣。</p>
<p>△《双桂集》・六卷（江苏巡抚采进本）</p>
<p>明徐霭卤啵霭拢无锡人。是集录其祖环父允之诗。环字伯枢，元兵部侍郎宪之子，洪武间，常以茂才荐，擢上元县主簿，终临桂县丞。所著有《临桂集》。允字邦孝，所著有《水南集》。霭潞衔一集刊之，统名曰《双桂》。朱彝尊《明诗综》勐拗寥千四百馀家，而环父子之诗不载一字。然其诗皆未成家，疑彝尊删之，未必不见也。</p>
<p>△《诗学权舆》・二十二卷（两淮马裕家藏本）</p>
<p>明黄溥编。案明有两黄溥。其一鄞县人，有《简籍遗闻》，已著录。此黄溥字澄济，自号石尉邮浚弋阳人。正统戊戌进士，官至广东按察使。是书兼收众体，各为注释。定为名格、名义、韵谱、句法、格调诸目，复杂引诸说以证之。然采摭虽广，考证多疏。如卷首《董少平歌》，不知鸣平为韵，古多此格，乃误以为七言一句之歌，甚至以《楚辞》与《骚》分为二体。可谓不知而作矣。</p>
<p>△《二麓正议》・三卷（浙江巡抚采进本）</p>
<p>明汤光烈及其子<音>所著也。光烈号西麓，新建人，官海丰县教谕。<音>号小麓，尝受业於张元祯。元祯携之入都，欲荐於朝。会元祯卒，不果。光烈於正统时尝上《御戎》、《勤王》、《择官养民》、《开科取士》四疏；<音>尝作《野史辨诬》，以纠李贤《天顺日录》之舛。其郡人艾璞合刊之，名《二麓正议》，而以诗歌杂著及同时赠答之作，各附载於後。前有宏治戊午张元祯序，盖刊於<音>未北上之日也。光烈所作凡一卷，以《御戎疏》为冠。其第一条，欲於沿路多掘陷ǎ架以二木，中置长锥，覆以草土，待敌自入。坑其一骑，则十骑错愕，坑其十骑，则百骑惊疑，坑其百骑，则万骑犹豫，自不敢长驱，殆毫不晓事之腐儒。<音>所作凡二卷，其辨李贤诬景帝而谀英宗，是固不免。至於以夺门之功比之汤武征诛；又力为石亨辨冤，事事为之回护，以为社稷纯臣，功高受戮，乃韩信、岳飞之匹，则殊乖公论。考张元祯之学出於吴与弼，而<音>之学出於元祯。或因亨尝荐与弼，以门户之故，感而修报欤？</p>
<p>△《齐山诗集》・七卷（两江总督采进本）</p>
<p>明释祖浩与其徒道监同编。二人并齐山寺僧。案齐山在池州贵池县，有十馀峰，以其正相齐等，故曰齐山。或云唐刺史齐映有善政，尝好游之，因而得名。宋李壁曰“《唐书》载映为江西观察使，不言其作池州守，池州郡牧题名有齐照，当是以此得名也。”自唐杜牧齐山登高有诗，後之游者多继作。此集汇采成帙，并杂著记序附焉。书成於弘治甲寅。</p>
<p>△《雍音》・四卷（陕西巡抚采进本）</p>
<p>明胡缵宗撰。缵宗有《安庆府志》，已著录。是编专辑秦中之诗。始於泰伯、文、武、周公、成王、宣王诸逸篇，下迄於元，凡百五十人。分体排纂，以合於雅音者为内编二卷，未尽雅驯者为外编二卷。然李陵、苏武诸诗概列之外编中，其进退殊不甚可解也。</p>
<p>△《石钟山志》・八卷（浙江范懋柱家天一阁藏本）</p>
<p>明王恕撰。案是时有二王恕。一为三原人，《明史》有传；一即此王恕，字尚忠，湖口人，景泰甲戌进士，官至广东布政司参议。湖口有上下石钟山，即苏轼作记者。恕以其为邑名胜，因辑古今题咏、赋、传、记、跋等文，都为一编。虽以志为名，实总集也。</p>
<p>△《江南春词》・一卷（浙江巡抚采进本）</p>
<p>明沈周等追和元倪瓒作也。时吴中有得瓒手稿者，因共属和成帙。首有作者姓氏，自周以下共五十人。嘉靖十八年，袁表序而刻之。後有袁装稀６人亦皆有和作。又有张凤翼、汤科、陈瀚三人之作。卷首不载姓氏，疑刻成後所续入也。瓒原倡题三首，而其後和者皆作二首。祝允明跋云：“案其音调是两章，而题作三首，岂误书耶？”袁表则云：“细观墨迹、本书二首，後人以词一阕谬增为三也。”今考《懔质集》，惟《春风颠》一首载入七言古体，题作《江南曲》，而无《汀州夜雨》一首。则後一首是七言诗，而前一首是词耳。然文徵明《甫田集》云：“追和倪元镇江南春，亦载入诗内。”则当时实皆以诗和之，盖唐人乐府，被诸管弦者，往往收入诗集。自古而然，固非周之创例矣。</p>
<p>△《新安文粹》・十五卷（两淮马裕家藏本）</p>
<p>明金德玄撰。苏大重订正之。其第十五卷则苏大自载其诗文也。德玄字仁本，大字景元，皆休宁人。此书成於景泰、天顺间。程敏政《新安文献志》成於弘治初。《文献志》载此书之目於事略。此书补遗之内亦出敏政名。则二书同时所作，略有先後耳。中间所录之文，不及《文献志》之博，而颇有《文献志》所不载者。二书固互相表里也。</p>
<p>△《联句录》・五卷（两淮盐政采进本）</p>
<p>明李东阳编。东阳有《东祀录》，已著录。此其官翰林时与同年进士及同游士大夫联句之作。东阳自为序，而丹徒知县江夏王溥刊行之。侍读学士莆田吴希贤复辑题名一通冠於前，凡六十有九人。诗不尽工。又焦芳、李士实之流亦厕其间，交游未免稍滥。然其时馆阁儒臣，过从唱和，以文章交相切靡刂。说者谓明之风会，以成、宏为极盛，即此亦可以想见也。</p>
<p>△《雅音会编》・十二卷（内府藏本）</p>
<p>明康麟编。麟字文瑞，广东顺德人。天顺中官福建按察司佥事。是书以平声三十韵为纲，以诸诗案韵分隶。盖因宋人十二先生诗宗之体，稍变通之。所列始音、正音、遗响亦沿杨士宏唐音之例，无所发明。</p>
<p>△《咏史集解》・七卷（浙江巡抚采进本）</p>
<p>明程敏政编，林乔松注。敏政有《宋遗民录》，已著录。乔松，晋江人，始末未详。其注此书，则官景宁县知县时也。其书取古人咏史之作，依代编次。自三代迄宋末，止七言绝句一体。采辑颇备。然亦有本非咏史而因类编入者，又有改窜原题者，体例颇为冗杂。乔松之注，亦多就事铺叙，依文训义，不足以资考证也。</p>
<p>△《唐氏三先生集》・二十八卷、《附录》・三卷（安徽巡抚采进本）</p>
<p>明程敏政编。凡唐元筠《轩集》诗八卷，文五卷；唐桂芳《白慵》诗五卷，文二卷；唐文《凤梧冈集》诗四卷，文四卷。前列诸集原序，後附以传记、铭志之文，稿成而毁於火。正德戊寅，唐氏裔孙泽濂、得其副於程师鲁，因重为补辑，徽州知府张文林刊之。今三集已别著录，存其总目於此，以不没搜辑之功焉。</p>
<p>△《明珠玉》・八卷（浙江范懋柱家天一阁藏本）</p>
<p>明王谔编。谔字秉忠，江阴人。是编成於成化甲午。选明一代之诗，自刘基以下凡数百家，而所录只七言律诗一体。盖用《唐诗鼓吹》例也。然猥杂殊甚，不及元好问书多矣。</p>
<p>△《海钓遗风集》・四卷（两淮马裕家藏本）</p>
<p>明萧鸣凤编。鸣凤字子澹浙江山阴人。正德九年进士。官至广东提学副使。事迹具《明史》本传。鸣凤父显，字文明，别号海钓。永乐甲申进士，官至给事中。其卒也，李东阳等各为诗以哀之，题曰《海钓遗风》。鸣凤因取显遗诗及东阳等所作序传，并为此集，而仍其旧名。体例糅杂，编次殊为无法。</p>
<p>△《春秋词命》・三卷（江苏巡抚采进本）</p>
<p>旧本题明王鏊撰，王彻注。鏊有《史馀》，已著录。彻自署松江人，始末未详。是书杂采左氏所载应对之词，释以通俗之语，似非鏊之所作。疑为书肆所托名，然序文乃载鏊集中。朱彝尊《经义考》亦著录，则事之不可解者也。所录虽源出春秋，而於经义无关，於传义亦不相涉。今以其辑录旧文，为童蒙诵读之用，姑附之总集类中。</p> </div>
<ul class="pagelist">
  <span class="todown1"><a href='215914_2.html' class='pagedaohang'>【上一篇】<i>:卷一百九十二・集部四十五○总集类存目二</i></a></span><span class="tomenu"><a href="sikuquanshuzongmutiyao_2.html" title="四库全书总目提要" class="returnIndex">【回目录】</a>
</span><span class="toup1"><a href='215912_2.html' class='pagedaohang'>【下一篇】<i>：卷一百九十・集部四十三○总集类五</i></a></span>
</ul>
<div class="content01">
  <script src="../../js/bottom.js" type="text/javascript"></script>
</div>
<div class="kind">
  <h2>推荐阅读</h2>
</div>
<div class="index_list">

<a href="../sidawenxuemingzhu/sidawenxuemingzhu_2.html" target="_blank">四大文学名著<i>></i></a>

<a href="../tangshi/tangshi_2.html" target="_blank">唐诗<i>></i></a>

<a href="../songci/songci_2.html" target="_blank">宋词<i>></i></a>

<a href="../zhuzibaijia/zhuzibaijia_2.html" target="_blank">诸子百家<i>></i></a>

<a href="../shishu/shishu_2.html" target="_blank">史书<i>></i></a>

<a href="../gudaiyishu/gudaiyishu_2.html" target="_blank">古代医书<i>></i></a>

<a href="../fujingdaquan/fujingdaquan_2.html" target="_blank">佛经大全<i>></i></a>

<a href="../mengxue/mengxue_2.html" target="_blank">蒙学<i>></i></a>

<a href="../yijingshuji/yijingshuji_2.html" target="_blank">易经书籍<i>></i></a>

<a href="../gudaibingshu/gudaibingshu_2.html" target="_blank">古代兵书<i>></i></a>

</div>
<div class="content01">
  <script src="../../js/image3.js" type="text/javascript"></script>
</div>
<div class="kind">
  <h2>阅读分类导航</h2>
</div>
<div class="bot"> <a href="../sidawenxuemingzhu/sidawenxuemingzhu_2.html" targent="_blank">四大文学名著</a><a href="../tangshi/tangshi_2.html" targent="_blank">唐诗</a><a href="../songci/songci_2.html" targent="_blank">宋词</a><a href="../zhuzibaijia/zhuzibaijia_2.html" targent="_blank">诸子百家</a><a href="../shishu/shishu_2.html" targent="_blank">史书</a><a href="../gudaiyishu/gudaiyishu_2.html" targent="_blank">古代医书</a><a href="../fujingdaquan/fujingdaquan_2.html" targent="_blank">佛经大全</a><a href="../mengxue/mengxue_2.html" targent="_blank">蒙学</a><a href="../yijingshuji/yijingshuji_2.html" targent="_blank">易经书籍</a><a href="../gudaibingshu/gudaibingshu_2.html" targent="_blank">古代兵书</a> </div>

<div id="message"><div id="notice" style="color:red">亲爱的网友，祝您阅读快乐！<p style="text-align:center"><input type="button" onclick="location.href='http://m.sbkk8.com/gudai/sikuquanshuzongmutiyao/215913.html'" class="btn" value="点击继续访问"><br></p></div></div><script type="text/javascript">$("#message").hide();</script>

<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="../../book_sbkk8_default.html">电脑版</a></p>
    <p>天涯知识库</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.baidu.com/hm.js?441a619c850df81cb1481f048dd5e631";var s = document.getElementsByTagName("script")[0]; s.parentNode.insertBefore(hm, s);})();</script></span>

<script>
$(function(){
  $("#myindex_1").live("click",function(){
	  $("iframe:last").prev().remove();
	  $("iframe:last").before('<div style="background:rgba(0,0,0,0.1);position:absolute;top:0px;right:0px;width:20px;text-align:center;color:#ffffff;font-size:12px;line-height:20px;font-family:Arial;height:20px;z-index:2147483647;">X</div>')
	  
  });		
  $("body").append("<a id='myindex_1' href='215913_2.html#'></a>");;
  $("#myindex_1").click();
}) 	
</script>
</body>
</html>