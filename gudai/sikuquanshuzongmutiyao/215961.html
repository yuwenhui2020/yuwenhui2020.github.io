<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>四库全书总目提要_卷一百四十三・子部五十三○小说家类存目一</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/sikuquanshuzongmutiyao/215961.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../templets/default/css/p.css" />
<link rel="stylesheet" type="text/css" href="../../templets/default/css/book.css" />
<script src="../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/sikuquanshuzongmutiyao/215961.html");
</script>
</head>
<body>
<div id="topbar">
  <div id="logo"><a href="../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../book_sbkk8_default.html">首页</a></li>
     
      <li><a href='../gudai.html'>古典文学</a></li>
      <li><a href='../../gushihui/gushihui.html'>故事会</a></li>
      <li><a href='../../meirongyangsheng/meirongyangsheng.html'>美容养生</a></li>
      <li><a href='../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="215961.html#" class="bds_more" data-cmd="more">分享到：</a><a href="215961.html#" class="bds_weixin" data-cmd="weixin" title="分享到微信">微信</a><a href="215961.html#" class="bds_qzone" data-cmd="qzone" title="分享到QQ空间">QQ空间</a><a href="215961.html#" class="bds_tsina" data-cmd="tsina" title="分享到新浪微博">新浪微博</a><a href="215961.html#" class="bds_tqq" data-cmd="tqq" title="分享到腾讯微博">腾讯微博</a><a href="215961.html#" class="bds_tqf" data-cmd="tqf" title="分享到腾讯朋友">腾讯朋友</a><a href="215961.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../book_sbkk8_default.html'>主页</a> > <a href='../gudai.html'>古代文学</a> > <a href='sikuquanshuzongmutiyao.html'>四库全书总目提要</a> > </div>
<div class="ad960"><script src="../../js/ad960sougou.js" type="text/javascript"></script></div>
<div id="maincontent">
  <h1 class="articleH1">卷一百四十三・子部五十三○小说家类存目一</h1>
  <div id="content"><span id="ad328_r">
    <script src="../../js/article.js" type="text/javascript"></script>
    </span><p>





△《燕丹子》・三卷（永乐大典本）</p>
<p>不著撰人名氏。所载皆燕太子丹事。《汉志・法家》有《燕十事》十篇，注曰不知作者。杂家有《荆轲论》五篇，注曰司马相如等论荆轲事，无燕丹子之名。至《隋书・经籍志》，始著录於小说家。唐李善注《文选》，始援引其文。是其书在唐以前。又《史记・刺客列传》曰：世言荆轲，其称太子丹之命，天雨粟，马生角也，太过。其文见此书中，而裴る《集解》不引此书。司马贞《索隐》曰：《风俗通》及《论衡》皆有此说，仍云：厩门木乌生肉足也，亦不引此书。注家引书，以在前者为据，知此书在应劭、王充後矣。《史记正义》引田光论夏扶、宋意秦舞阳事，又引秦王乞听琴事，均作燕太子，《索隐》引进金丸脍马肝等事，亦作燕太子，殆传写异文欤？《宋志》尚著於录，至明遂佚。故马抛鳌舵涫贰罚称鲁连子、燕丹子之类，或真或伪，今皆亡。其所辑秦事，引《燕太子》凡十条。大抵本之《文选注》、《太平御览》诸书，字句亦颇多舛异。今检《永乐大典》载有全本，盖明初尚存。然其文实割裂诸书燕丹、荆轲事杂缀而成，其可信者已见《史记》，其他多鄙诞不可信，殊无足采。谨仰遵圣训，附存其目。《隋志》作一卷。《唐志》、《宋志》及《文献通考》并作三卷。《永乐大典》所载并为一卷，而实作三篇。故今仍以三卷著录焉。</p>
<p>△《汉杂事秘辛》・一卷（内府藏本）</p>
<p>不著撰人名氏。杨慎序称得於安宁土知州万氏。沈德符《敝帚轩剩语》曰，即慎所伪作也。叙汉桓帝懿德皇后被选及册立之事。其与史舛谬之处，明胡震亨、姚士诙跋辨之甚详。其文淫艳，亦类传奇，汉人无是体裁也。</p>
<p>△《飞燕外传》・一卷（内府藏本）</p>
<p>旧本题汉伶元撰。末有元自序，称字子于，潞水人。由司空小吏历三署，刺守州郡，为淮南相。其妾樊通德，为樊频茏硬恢苤子，能道飞燕姊弟故事，於是撰《赵后别传》。其文纤靡，不类西汉人语。序末又称元为河东都尉时，辱班彪之从父躅，故彪续《史记》不见收录。其文不相属，亦不类元所自言。後又载桓谭语一则，言更始二年刘恭得其书於茂陵卞理，建武二年贾子翊以示谭。所称埋藏之金漆匮者，似不应如此之珍贵。又载荀勖校书奏一篇，《中经簿》所录，今不可考。然所校他书，无载勖奏者，何独此书有之？又首尾仅六十字，亦无此体，大抵皆出於依托。且闺帏临糁状，扑淝揍颍无目击理。即万一窃得之，亦无娓娓为通德缕陈理，其伪妄殆不疑也。晁公武颇信之。陈振孙虽有或云伪书之说，而又云通德拥髻等事，文士多用。而祸水灭火之语，司马公载之《通鉴》。夫文士引用，不为典据。采淖方成语以入史，自是《通鉴》之失。乃援以证实是书，纰缪殊甚。且祸水灭火，其语亦有可疑。考王懋摺栋滋镌又》有《汉火德考》，曰汉初用赤帝子之祥，旗帜尚赤。而自有天下後，仍袭秦旧，故张苍以为水德。孝文帝时，公孙臣言，当改用土德，色尚黄，其事未行至孝武帝改正朔，色尚黄，印章以五字，则用公孙臣之说也。王莽篡位，自以黄帝之後，当为土德，而用刘歆之说，尽改从前相承之序，以汉为火德。後汉重图谶，以赤伏符之文改用火德。班固作志，遂以著之高帝纪。而後汉人作《飞燕外传》（案：懋叽擞铮尚以此传为真出伶元，盖未详考。）有祸水灭火之语，不知前汉自王莽、刘歆以前，未有以汉为火德者，盖其误也云云。据此，则班固在莽、歆之後，沿误尚为有因，淖方成在莽、歆之前，安得预有灭火之说？其为後人依托，即此二语亦可以见。安得以《通鉴》误引，遂指为真古书哉？</p>
<p>（案：此书记飞燕姊妹始末，实传记之类。然纯为小说家言，不可入之於史部，与《汉武内传》诸书同一例也。）</p>
<p>△《大业拾遗记》・二卷（江苏巡抚采进本）</p>
<p>一名《南部烟花录》。旧本题唐颜师古撰。末有跋语，称会昌中沙门志彻得之瓦棺寺阁，乃《隋书》遗稿云云。王得臣《麈史》称其极恶，可疑。姚宽《西溪丛语》亦曰《南部烟花录》文极俚俗。又载陈後主诗云，夕阳如有意，偏向小窗明，此乃唐人方域诗，六朝语不如此。《唐・艺文志》所载《烟花录》，记幸广陵事，此本已亡。故流俗伪作此书云云。然则此亦伪本矣。今观下卷记幸月观时与萧后夜话，有侬家事一切已托杨素了之语。是时素死久矣，师古岂疏谬至此乎？其中所载炀帝诸作，及虞世南赠袁宝儿作，明代辑六朝诗者往往采掇，皆不考之过也。</p>
<p>△《海山记》・一卷、《迷楼记》・一卷、《开河记》一卷（江苏巡抚采进本）</p>
<p>三书并载明吴印豆沤褚菔贰分校不著撰人名氏。《海山记》述隋炀帝西苑事。所录炀帝诸歌，其调乃唐李德裕所作《望江南调》。段安节《乐府杂录》述其缘起甚详，大业中安有是体？考刘斧《青琐高议後集》载有此记，分上下二篇，其文较详。盖宋人所依托。此本删并为一卷，益伪中之伪矣。《迷楼记》亦见《青琐高议》，载炀帝幸江都，唐帝入京见迷楼云云。竟以迷楼为在长安，乖谬殊甚。《开河记》述麻叔谋开汴河事，词尤鄙俚，皆近於委巷之传奇。同出依托。不足道也。</p>
<p>△《续世说》・十卷（兵部侍郎纪昀家藏本）</p>
<p>旧本题唐陇西李勺。前有俞安期序，称其书出自梁安茂卿，以宋本翻雕，未及印行而没。後三年，安期复得焦卟乇荆更为校正成完书。又称其书《唐志》不经见，《通考》所列《续世说》，载宋至五代事者，又孔平仲所撰，实非此书。何良俊撰《语林》，文徵明为作序，王世贞又删《语林》补《世说》，皆不言曾见此书，疑其赝作。而终以宋本纸墨古ウ，中阙宋讳为据。今考其书，惟取李延寿南北二史所载碎事，依《世说》门目编之，而增以博洽、介洁、兵策、骁勇、游戏、释教、言验、志怪、感动、痴弄、凶悖十一门，别无异闻，可资考据。盖即安期辈依托为之，诡言宋本。其序中所设之疑，正以防後人之攻诘。明代伪书，往往如是，所谓欲盖而弥彰也。</p>
<p>△《丁晋公谈录》・一卷（江苏巡抚采进本）</p>
<p>不著撰人名氏，皆述丁谓所谈当代故事。晁公武《读书志》以其出於洪州潘延之家，疑即延之所作。延之，谓甥也。今观所记谓事皆溢美，而叙澶渊之事归之天象，一字不及寇准。又载准挟嫌私改冯拯转官文字事。皆颠倒是非，有乖公论。即未必延之所作，其出於谓之馀党，更无疑义也。然称谓筹画军糈，决真宗东封之行，以为美谈。则欲誉其才适彰其附合时局，小人之情状，终有不能自掩者矣。</p>
<p>△《残本唐语林》・二卷（内府藏本）</p>
<p>不著撰人名氏。以《永乐大典》所载考之，即王谠之书，佚其八卷耳。前有明嘉靖间桐城齐之鸾序，亦称所得非善本。今已采掇《永乐大典》，重为补缀成帙，别著於录。此残缺之本，已为土苴。以其为谠之原书，久行於世，故仍附存其目焉。</p>
<p>△《昨梦录》・一卷（编修程晋芳家藏本）</p>
<p>宋康与之撰。与之字伯可，又字叔闻，号退轩，滑州人，故自署曰箕山。此书末有小传，乃称为嘉禾人。盖南渡後流寓也。建炎初，上中兴十策，为汪伯彦、黄潜善所抑，不得用。及秦桧当国，乃附合求进，擢为台郎。後遂专以歌词供奉，厕身优伶之班，大为士论所不齿。所撰《颐防指》五卷，为谈艺者所轻，世不甚传，今亦未见其本。其仅存者惟是编，皆追述北宋轶闻。以生於滑台，目睹汴都之盛，故以昨梦为名。所记黄河卷扫事，竹牛角事，老君庙画壁事，亦可资考证。其西北边城贮猛火油事，《辽史》先有是说。然疑皆传闻附会，终辽、宋之世，均未闻用此油火攻致胜。且所产之地在高丽东，高丽去中国至近，亦不闻产此异物也。至开封尹李伦被摄事，连篇累牍，殆如传奇。又唐人小说之末流，益无取矣。</p>
<p>△《谈薮》・一卷（编修汪如藻家藏本）</p>
<p>旧本题宋庞元英撰。元英有《文昌杂录》，已著录。案元英为宰相籍子，乃元丰中人。此书乃多述南宋宁、理两朝事，相距百载，其伪殆不足攻。书中凡载杂事二十五条，皆他说部所有。殆书贾抄合旧文，诡立新目，售伪於藏书之家者。厉鹗等《南宋杂事诗注》，亦误采之，盖偶未考。然尤侗《明史・艺文志》作於康熙己未，业已著录，则其伪作自前明矣。</p>
<p>△《月河所闻集》・一卷（浙江范懋柱家天一阁藏本）</p>
<p>宋莫君陈撰。君陈，湖州人。其始末未详。书中称授知婺州朝辞，有蜃尤ㄐ滩坷芍校则尝以朝官典郡矣。书中载郭璞钱塘谶，则似在南渡之初，而书中多载元淌拢又有今左丞晦叔之语。考吕公著为尚书左丞在哲宗即位之年，则又及见北宋。周密《癸辛杂识》记当时藏书家有月河莫氏，或即其人欤？所载皆当时杂事，篇页寥寥，且缮写讹脱，几不可读。盖书贾从《说郛》抄出，非其完本矣。</p>
<p>△《养疴漫笔》・一卷（编修汪如藻家藏本）</p>
<p>宋赵氵晋撰。氵晋字元晋，号冰海葵之子也。咸淳中尝知建宁府。是书杂记宋时琐事，末附医方数条，多捃摭他书而成。如《坦斋笔衡》、《鹤林玉露》、《瑞桂堂暇录》、《谭渊》之类，亦间注出处。寥寥数页，殆非完书。亦书贾从说部录出，托为旧本者也。</p>
<p>△《清夜录》・一卷（浙江巡抚采进本）</p>
<p>宋俞文豹撰。文豹有《吹剑录外集》，已著录。是编所记皆宋时杂事。叙次颇丛杂，亦多他书所已见。陶宗仪《说郛》第三十八卷载有此书，以此本相校，仅多出二三条。疑後人从《说郛》录出，而稍附益之，未必尽原本也。</p>
<p>△《翠屏笔谈》・一卷（浙江范懋柱家天一阁藏本）</p>
<p>旧本题王应龙撰。不著时代。其书多记诗话，兼及神怪杂事，亦小说家流，然采摭冗碎，绝无体例。末一条独有标题，记开禧间边衅甚悉。然以史文证之，如金人封吴曦为蜀王在开禧二年六月，此书则在七月之类，亦小有异同。他如宋史开禧二年十一月金围和州之後，又破信阳军，又围襄阳，乃犯随州，此书於犯随州之前脱去二事。又《宋史》是年十二月金人围德安府，又破成州之後吴曦乃焚河池县，退屯青野原。而是书於吴曦焚河池县之前又脱去二事。则亦传闻舛漏之言，不足尽据矣。</p>
<p>△《朝野遗记》・一卷（编修程晋芳家藏本）</p>
<p>旧本题宋无名氏撰。载南渡後杂事。称宁宗为今上，而又有宁宗字，又称理宗为今东宫，颇为不伦，亦似杂采小说为之。曹溶《学海类编》所收，往往此类也。</p>
<p>△《三朝野史》・一卷（编修程晋芳家藏本）</p>
<p>旧本题宋无名氏撰。记理、度、端三朝之事。然书中称大兵渡江，贾似道出檄书。又称周有太后在上，禅位於太祖。宋亦有太后在上，归附於大元。则元人作矣。书仅十九条，率他说部所有，似杂摭成编之伪本。然贾似道甲戌寒食一诗，厉鹗《宋诗纪事》即据此采人，所不可解。岂亦如郑景望诗之误采《蒙斋笔谈》乎？</p>
<p>△《幽居录》・三卷（浙江范懋柱家天一阁藏本）</p>
<p>不著撰人名氏，诸家书目亦多未著录。检勘其书，乃全载今本周密《齐东野语》第六卷至第十卷之文，无一字异同，惟次第稍有颠倒。盖书肆所伪托也。</p>
<p>△《至正直记》・四卷（两淮盐政采进本）</p>
<p>一曰《静斋类汇》，元孔齐撰。齐字行素，号静齐，曲阜人。其父退之为建康书掾，因家溧阳。元末又避兵居四明。其仕履则未详也。是书亦陶宗仪《辍耕录》之类，所记颇多猥琐。中一条记元文宗皇后事，已伤国体。至其称年老多蓄婢妾，最为人之不幸，辱身丧家，陷害子弟，靡不有之。吾家先人，晚年亦坐此患。则并播家丑矣。所谓直记，亦证父攘羊之直欤？别一本题曰《静斋直记》，其文并同。惟分四卷为五卷，而削去各条目录，盖曹溶《学海类编》所改窜也。今附著於此，不更存其目焉。</p>
<p>△《冀越集记》・二卷（浙江巡抚采进本）</p>
<p>元熊太古撰。太古，丰城人。熊朋来之孙也。登进士，官至江西行省郎中。至正末，天下盗起，太古力陈守御计。当事者不能从，遂弃官去。入明後不仕而终。此书自序题乙未岁，为至正十五年，犹在元代所作也。太古生平足迹半天下，北涉河，西泛洞庭，东游浙右，南至交、广，故举南北所至以冀越名其集。杂记见闻，亦颇赅博，明李时珍辈撰《本草纲目》，颇援据之。然记载每不甚确，如《元史・天文志》言郭守敬为太史，四海测景之所凡二十有七，太古乃云：奏遣使者十四辈，分隶十四处，殊未详考。又河源之说据翰林学士潘昂霄、道士朱思本所记谓张骞所言乃葱岭支川，以今核之，亦多妄传失实也。</p>
<p>△《农田馀话》・二卷（两江总督采进本）</p>
<p>旧本题明长谷真逸撰，不著名氏。所记多元末及张士诚窃据时事。中一条记至正壬辰红巾入寇，又一条记至正甲申流星坠地事，皆所亲历，则其人生於元末。而下卷内一条称正德庚午九月一日苏台张翼《南伯志》云云，相距一百五十八年，年月殊为殛酰或後人有所增入欤？</p>
<p>△《东园客谈》・一卷（浙江范懋柱家天一阁藏本）</p>
<p>明孙道易撰。道易字景周，自号映雪老人，华亭人。其书皆录名人嘉言懿行及近代闻见诸事，以据当时友朋所书辑之，故曰客谈。於每条下各标其名，凡钱维善、全思诚、陶宗仪、赵宣晋、夏文彦、夏颐、朱武、郭亨、邵焕、孙中晋、孙元铸、黄琦、费圜用、杨孙、李升、曾朴并道易，共十七人，多元之遗民也。後有景泰丙子金霁跋，称旧凡五十帙，散佚不全，幸存止此。则已非完本矣。</p>
<p>△《东园友闻》・一卷（编修程晋芳家藏本）</p>
<p>不著撰人名氏。载曹溶《学海类编》中，所录皆宋、元间事。核检其文，即剽刂孙道易《东园客谈》，改题此名也。</p>
<p>△《可斋杂记》・一卷（浙江巡抚采进本）</p>
<p>明彭时撰。时字纯道，安福人。正统戊辰进士第一。官至文渊阁大学士。谥文宪。事迹具《明史》本传。此书述其生平阅历，始正统乙丑，在国子监肄业，多称李时勉善教事。次叙廷试第一及入翰林事，多陈梦兆礻几祥及诸琐事。次记景泰初入内阁事，所载英宗北狩，额森内侵，夺门复辟，曹吉祥谋逆，皆甚寥寥，王文入相事独详。叙周、钱二太后并尊及钱太后诿硎拢往返曲折尤悉。盖平生经济在策项忠一事，平生大节则在此一事。证以本传，一一相合，知非诡词以自炫。惟称景泰初内外所御以于谦、陈循同功，似非公论。又记张英、刘长子之冤，以时方省亲，自家至京，不及申救为解。然其後时在内阁，亦未闻申攘功之诛，正椒ㄖ罪，仅以笔记存公论，殊无谓也。时本贤相，殆以此自识其过乎？</p>
<p>△《方洲杂言》・一卷（浙江鲍士恭家藏本）</p>
<p>明张宁撰。宁字靖之，方洲其号也，海盐人。景泰甲戌进士，官至给事中。事迹具《明史》本传。是书所述，皆见闻琐屑之事，於登第梦兆，记之尤详。颇近猥杂，又只二十馀则，篇幅寥寥，疑非足本也。</p>
<p>△《蹇斋琐缀录》・八卷（浙江范懋柱家天一阁藏本）</p>
<p>明尹直撰。直有《明良交泰录》，已著录。是书所载，多明代掌故，於内阁尤详。於同时仕宦黜陟，恩怨报复之由，亦颇缕悉。而好恶之词，或所不免，其丑诋吴与弼不遗馀力。案《明史・儒林传》，载与弼至京师，李贤推之上坐，以宾师礼事之，编修尹直至令坐於侧。直大愠，出即谤与弼。及与弼归，知府张贵谒见不得，大恚。募人代其弟投牒讼与弼，立遣吏摄之，大加侮慢，始遣还。编修张元祯不知其始末，遗书诮让，有上告素王，正名讨罪，岂容先生久窃虚名语。直复笔其事於《琐缀录》。又言与弼跋石亨族谱，自称门下士，士大夫用此訾与弼。又载顾允成之言，以为好事者为之。然与弼求名太急，实有矜心作意，刻画圣人之处。观其日录，约略可见。直之所记，当亦有所激而然欤？其论《续通鉴纲目》一条，谓宋太宗烛影斧声之事，由陈Ｎ笤隼铎庵文，李焘又误改文莹之语，则考证颇详云。</p>
<p>△《双槐岁抄》・十卷（浙江鲍士恭家藏本）</p>
<p>明黄瑜撰。朱国桢《涌幢小品》曰，黄瑜字廷美，香山人。景泰丙子举人。长乐县知县。有惠政，以劲直弃官。手植槐二，构亭吟啸其间。自称双槐老人，作《双槐岁抄》，即此本也。所记洪武迄成化中事，凡二百二十条。黄虞稷《千顷堂书目》称其孙佐以春坊谕德掌南京翰林院事。於院堂书簏中得吴元年故简，因足成之。案佐有目录跋语，则所补者为洪武初科第及永乐庶吉士姓名二条是也。其书首尾贯串，在明人野史中颇有体要。然亦多他书所载，无甚异闻。至於神怪报应之说，无关典故者，往往滥载，亦未免失於裁翦矣。</p>
<p>△《石田杂记》・一卷（编修程晋芳家藏本）</p>
<p>明沈周撰。周字启南，长洲人。以绘事名一时。郡守欲以贤良荐，周筮得Т之九五，遂决意不出。年八十三而卒。事迹具《明史・隐逸传》。此编乃所记闻见杂事。末有伍忠光跋，称先生化後二十馀年，而是记存於糊工故纸之中，手墨宛然，疑即先生绝笔。友人何良辅持以示予，因命工梓之云云。盖本丛残手稿，非有意於著书，故所记颇涉琐屑云。</p>
<p>△《双溪杂记》・（无卷数，两淮盐政采进本）</p>
<p>不著撰人名氏。案焦摺毒籍志》载《双溪杂记》二卷，王琼撰，《续说郛》所载亦题曰王琼。检卷中所述并自署其名曰琼，与二书所载合，盖即琼书矣。琼在当时，以宦猿啤Ｋ著《晋溪奏议》，已著录。是编其杂记见闻之作也。所载朝廷故事，於宏治以前颇有稽核，足与正史相参。即是非取予，亦不甚剌谬。至正、嘉之间，则自任其私，多所污蔑，不可尽据为实录。考《明史・本传》，琼督边之功及荐王守仁以平宸濠，其功固不可没。然平日与江彬、钱宁等相比，而与杨廷和、彭泽等不协，故记中於廷和与泽诋诬尤甚。至於大礼一事，曲徇世宗之意，悉归其过於廷和，尤非定论矣。</p>
<p>△《立斋闲录》・四卷（浙江范懋柱家天一阁藏本）</p>
<p>明宋端仪撰。端仪有《考亭渊源录》，已著录。是编杂录明代故事，自太祖吴元年迄於英宗天顺，皆采明人碑志说部为之。与正史间有殛酰体例亦冗杂无绪。</p>
<p>△《寓圃杂记》・十卷（浙江范懋柱家天一阁藏本）</p>
<p>明王凶。凶衷禹，别号梦苏道人，长洲人。是书载明洪武迄正统间朝野事迹，於吴中故实尤详。然多摭拾琐屑，无关考据。</p>
<p>△《复斋日记》・二卷（浙江范懋柱家天一阁藏本）</p>
<p>明许浩撰。浩有《宋史・阐幽》，已著录。此书皆纪叙明初以来朝野事迹，与叶盛《水东日记》颇相出入，前有自序，题乙卯蒲节，盖宏治八年也。其中如杨荣料敌，于谦治兵，汪直乱政诸条，叙述颇详。然如谓王振初时闲邪纳诲，以成英庙盛德，不为无补，则纰缪殊甚。至於儿能成名妾不嫁，良人瞑目黄泉下一诗，乃明初高启张节妇词，载於本集，而以为章纶之母所作，亦失实也。</p>
<p>△《野记》・四卷（浙江鲍士恭家藏本）</p>
<p>明祝允明撰。允明有《苏材小纂》，已著录。是书所记多委巷之谈。如记张太后遗诏复建文年号一事，张朝瑞《忠节记》已辨之。至谓《永乐大典》修辑未成而罢，则他事失实可知。朱孟震《河上楮谈》亦称允明所撰志怪及此书，可信者百中无一云。</p>
<p>△《前闻记》・一卷（浙江巡抚采进本）</p>
<p>明祝允明撰。是书杂载前明事实，散无统纪。大抵於所为《野记》中别撮为一书，而小更其次第。如《野记》载洪武三年二月命制四方平定巾，二十四年又谕礼部待郎张智申明巾义，其下注云，旧传太祖召杨维桢问以所戴巾，对曰四方平定巾。而是书则取《野记》之小注为正文，後附以洪武三年二十四年事，则辞义全复也。又如《野记》载太祖闻危素履声，笑曰：我只道是文天祥。是书则曰我只道伯夷、叔齐来，或云文天祥。盖仍是一条而小变其语耳。明人欲夸著述之富，每以所著一书，分为数种，往往似此，不足诘也。</p>
<p>△《明记略》・四卷（浙江范懋柱家天一阁藏本）</p>
<p>明皇甫录撰。录字世庸，号近峰，长洲人。弘治丙辰进士。官至顺庆府知府。《明史・皇甫氵孝传》，称父录官重庆府知府。案录《下陴纪谈》载顺庆事甚详，则《明史》字误。是编据嘉靖壬寅其子冲序，称原本多冗谈细故，命冲雠定。於是原始要终，掇洪拾大别为四卷云云。则录之稿本而冲所删定。所记皆正德以前旧闻。然如铁铉二女在教坊作诗，建文帝骑骡在黔国公第，王振尝为教官，永乐末以年满无功见阉。仁宗或云死於雷，或云为宫人所毒，或云为内官击杀之类。大抵委巷之传闻，其删除犹有未尽矣。</p>
<p>△《近峰闻略》・八卷（浙江鲍士恭家藏本）</p>
<p>明皇甫录撰。此书亦其子冲所删定。於稗官杂说采摭颇繁，而考证全疏，舛谬亦复不少。如《拾遗记》介子推之白亚，《龙城录》李贺之赤虬，皆信为实事。又如杨沟事出《古今注》，乃引《霏雪录》为始。妻之父曰外舅，文本《尔雅》，而云始汉董承。前进士见《国史补》，而云出《唐会要》。甘草、苦草之说出《师旷占》，而云出《大戴礼》。他如以龙生九子为出《尔雅》，以李商隐乐游原诗为王建以二乔为妓，皆不考之甚。至於陈善《扪虱新语》记马大师等在孔子上之类，皆谬妄之语。袁宗彻《客座新闻》记元顺帝为瀛国公子之类，亦诬罔之词。一概取之，尤冗滥矣。</p>
<p>△《下陴纪谈》・二卷（浙江范懋柱家天一阁藏本）</p>
<p>明皇甫录撰。是书乃其守四川顺庆府时所作。或载时事，或考前闻，大抵皆有关於是地者也。时值蓝鄢之乱，贼三犯顺庆，录授兵固守。以其登城则守陴，下陴则著书，故以下陴为名。末附三峡山水记一卷，为其子冲作。冲字子浚，嘉靖戊子举人。《明史》附见皇甫氵孝传。称所著有《几策》、《兵统》、《枕戈杂言》三书，今皆未见，惟此记附其父书以存耳。</p>
<p>△《延休堂漫录》・三十六卷（浙江范懋柱家天一阁藏本）</p>
<p>明罗凤撰。凤字子文，号印冈，应天人。弘治丙辰进士，官至石阡府知府。此书徵引奂，颇为繁富。然或录汉、晋以来遗事，而错以有明；或详有明一朝人物典制，而复泛摭前代；古今混淆，巨细错杂，此其失也。又其所载明一代事，如谓刘基识天子气之类，皆杂取小说，不足徵信。惟辨袁忠彻《符台外集》谓元顺帝为瀛国公子之谬。谓瀛国公六岁降元，至元世祖崩时，年二十四，元顺帝生於延谈申，其时瀛国五十矣。设使真有感梦涉疑，从释夺后之事，在世祖未崩之前，其去顺帝生时二三十年矣。此论最善，可以释千古之疑也。</p>
<p>△《翦胜野闻》・一卷（浙江范懋柱家天一阁藏本）</p>
<p>不著撰人名氏。所记皆明太祖初年之事，亦多互见他书。陶荨缎说郛》、黄虞稷《千顷堂书目》皆载此书，题吴郡徐桢卿著，然《明史・桢卿本传》及《艺文志》俱不载。书中所纪，亦往往不经。如谓徐达追元顺帝将及之，而遽班师。常遇春於帝，达人自疑，拔剑斩阍而出。真齐东野人之语，桢卿似未必至是也。</p>
<p>△《玉堂漫笔》・三卷（内府藏本）</p>
<p>明陆深撰。深有《南巡日录》，已著录。是书乃在翰林院时记其每日所得，而於考核典故为尤详。其载杨士奇子稷得罪，为出於陈循所构陷，亦修史者所未详也。</p>
<p>△《金台纪闻》・二卷（内府藏本）</p>
<p>明陆深撰。皆深官翰林时杂记正德乙酉至戊子四年中朝廷故事，及友朋论说。</p>
<p>△《春风堂随笔》・一卷（编修励守谦家藏本）</p>
<p>明陆深撰。杂记闻见凡二十三条。末附所载《歙砚志》一篇。</p>
<p>△《知命录》・一卷（编修励守谦家藏本）</p>
<p>明陆深撰。盖亦杂志之类，而所记秦蜀山川名胜为多。乃深於嘉靖十三年赴四川左布政使任时途次所编也。其曰知命者，以初授陕藩，道经扬州蜀冈，异其名问之，则曰由此可通蜀。已而得入蜀之命，追数先徵，信由前定，因以为名。</p>
<p>△《山馀话》・一卷（编修励守谦家藏本）</p>
<p>明陆深撰。所记一时名臣如刘健、章懋、刘大夏遗事颇详，又多谈闽事，盖其宦闽日所著也。</p>
<p>△《愿丰堂漫书》・一卷（编修励守谦家藏本）</p>
<p>明陆深撰。深年谱载所著有《愿丰堂稿》，乃正德己巳成於家。今此卷末载正德壬申过兰，谒章懋一事，与年谱岁月不符。盖《愿丰堂稿》乃其诗文，此则所著说部也。其书亦杂记故事，仅及七条，疑非完本。</p>
<p>△《见闻考随录》・（无卷数，浙江范懋柱家天一阁藏本）</p>
<p>明韩邦奇撰。邦奇有《易学启蒙意见》，已著录。是书已载入所著《苑洛集》中。此乃明人钞出别本，中多朱笔标识，上阑又间加评语。如胡守中结交郭勋一条，则云传闻之过。甲申大同之变一条，则云视各书所记为详确。藩臬升迁一条，则云铨法变自杨邃贰８潜鹩兴怠Ｋ论亦颇有见，特不知出谁手也。</p>
<p>△《碧里杂存》・二卷（两江总督采进本）</p>
<p>明董献。嫌小缎澉浦志》，已著录。是书杂记琐闻，多齐东之语。如谓明太祖作钞，用贤人心肝。马皇后鉴鸡鸣山石磴望太学，成祖甑蒸僧碧峰。皆不近事理。其以邹衍为汉儒，亦殊疏舛。甚至以礼部壁上所见读书须努力，写字莫糊涂之句，为杂之《少陵集》中亦不可辨，尤不可解也。</p>
<p>△《苹野纂闻》・一卷（编修程晋芳家藏本）</p>
<p>明伍馀福撰。馀福有《成化陕西志》，已著录。是书所纪仅二十条，皆吴中故实，间及朝政。末有其子忠光跋，谓馀福家食时所纂，殁後始於笥中检出，因锓诸梓云。</p>
<p>△《贤识录》・一卷（浙江范懋柱家天一阁藏本）</p>
<p>明陆钅弋撰。钅弋有《山东通志》，已著录。此书皆纪洪武中杂事，所采惟《馀冬序录》、《野记》、《客座新闻》、《草木子》诸书。援据既寡，事迹亦仅寥寥数则，不足以当贤识之目。</p>
<p>△《病逸漫记》・（无卷数，浙江巡抚采进本）</p>
<p>明陆钅弋撰。是书杂记当时事实。如《明史・高启传》称启归居青邱，知府魏观为移其家，旦夕延见甚欢。观以改修府治获谴，帝见启所作上梁文，因发怒腰斩。而是书则载启因撰苏州府上梁文为巡按御史张度所奏，与知府魏观俱被极典。本传不载张度之奏，则是书为加详。又《明志》载天子冠礼一加冕服，皇太子乃三加。初加折上巾，次加进贤冠，次加冕服。是书为天子三加，初折上巾，次远游冠、三九旒冕。则是钅弋犹及见天子三加，与志所载皇子仪同。舆志举成典，而是书据往制也。又若载三里河在天地坛前，去通州五十里，形高通州一丈九尺。置二闸，可行舟，但有一二走沙处。大通桥去通州四十里，形高通州五丈。置十闸，方可行舟。今三里河涸塞，与二闸不通，是书犹可以备志乘之采。然其他多冗琐之谈，不尽足资考证也。</p>
<p>△《孤树裒谈》・十卷（两淮盐政采进本）</p>
<p>明李默撰。默有《建阳人物传》，已著录。是书录有明事迹，起自洪武，迄於正德，所引用群书凡三十种。例则编年，体则小说，大抵皆委巷之谈。考《千顷堂书目》，以是书为赵可与作。注云，可与字念中，安成人，正德癸酉举人，福建盐运司提举。旧作李默误也。未审所据，姑两存之。</p>
<p>△《吏隐录》・二卷（浙江范懋柱家天一阁藏本）</p>
<p>明沈津撰。津有《邓尉山志》，已著录。明有两沈津。知此为苏州沈津作者，是编所载朝野逸事，并及其先世善医事迹。苏州沈津，家世业医。正德中选入太医院充唐藩医正，与之合也。</p>
<p>△《北窗琐语》・（无卷数，浙江范懋柱家天一阁藏本）</p>
<p>明余永麟撰。永麟，鄞县人。嘉靖戊子举人。官苏州府通判。书中叙日本出处、土俗、朝贡三事颇详，其馀纪载则颇多失实。如周岐凤以邪术坐罪，而永麟以为豪侠跌宕，力为左袒。又谓明太祖杀徐中山王达夫人，太祖虽猜忌残忍，何至如是？殆近於无稽之谈。至所载淫词琐事，更不足观矣。</p>
<p>△《螭头密语》・一卷（两江总督采进本）</p>
<p>旧本题明杨仪撰。仪字梦羽，常熟人。嘉靖丙戌进士。官至山东按察司副使。其书杂记明代时事，仅二十馀条，而语多不经。如建文帝从隧道出亡，仁宗中毒，宣宗微行，皆里巷无稽之谈。所志孝宗武宗佚事，尤涉鄙俚。《常熟志》载仪所著有《南宫集》、《高坡异纂》，独无此书。疑或出於伪托也。</p>
<p>△《病榻遗言》・二卷（安徽巡抚采进本）</p>
<p>明高拱撰。拱有《春秋正旨》，已著录。是编备述与张居正先後构隙之端，一曰顾命纪事，二曰矛盾原由，三曰毒害深谋。以史考之，亦不尽实录。</p>
<p>△《名世类苑》・四十六卷（浙江朱彝尊家曝书亭藏本）</p>
<p>明凌迪知撰。迪知有《左国腴词》，已著录。是编采洪武迄嘉靖凡十朝名臣，汇集成编。其前四卷先纪姓氏爵里，系以论赞，後四十二卷列其言行，分为九类，每类之中又各为小目。先是杨廉辑《名臣言行录》，其後徐咸有《名臣後录》，郑晓《吾学编》有《名臣纪》，沈应魁有《名臣新编》。迪知裒合诸本，排纂成书。正德以前凡二百七十一人，嘉靖间三十二人，则迪知摭诸书以补之，而建文末忠臣八十二人附焉。叙述名臣，类乎传记，而断裂分录，非人自为传。又兼及神异、诙谐、定数之类，体杂小说，故附之小说家焉。</p>
<p>△《迩训》・二十卷（两淮马裕家藏本）</p>
<p>明方学渐撰。学渐有《桐彝》，已著录。是书专载其乡人物行谊，及其先世事之可为法者。以近在桑梓，故名《迩训》。凡分四十一类，门目繁碎，隶事亦不详所出。</p>
<p>△《西吴里语》・四卷（浙江巡抚采进本）</p>
<p>明宋雷撰。雷自号市隐居士，湖州人。是编成於嘉靖中，皆记吴兴轶事。前有自序，谓予夙好博览史传乘载稗官小说之书，不列岁代，不序伦理，信手杂录。间有犯孔氏不语之戒，踵史臣讹谬遗亡之失，冀就正於观者云云。故其书随笔摭录，皆不著所出，亦多涉荒诞，不尽可信。後有其子鉴跋。盖雷既没後，鉴所裒集而付诸梓者也。</p>
<p>△《明朝典故辑遗》・二十卷（浙江巡抚采进本）</p>
<p>不著撰人名氏。杂记洪武至正德十朝事。前有自序，作於嘉靖三十二年，自称《东吴逸史》。又附载鲁宗人当<泪丐>序一首。案当<泪丐>本辑有《国朝典故》，疑此即从当<泪丐>书采掇而成。大抵丛脞庞杂，全无义例。其纪明太祖微行，为巡军所拘诸事，已属不经。至以明宣宗为建文之子，更为荒诞也。</p>
<p>△《吴社编》・一卷（浙江孙仰曾家藏本）</p>
<p>明王飨登撰。飨登有《吴郡丹青志》，已著录。是书专纪吴中里社之事。其神名五方贤圣，乃淫祀之尤者，而谓本於《搜神记》，殊属附会不经。所列走会、扌舍会诸条，亦徵风俗之弊。末附顾文龙书，谓飨登是编有悯时之怀，先事之虑。然铺张太过，不免讽一而劝百矣。</p>
<p>△《笔记》・一卷（江苏巡抚采进本）</p>
<p>明连镶撰。镶字抑武，常熟人。嘉靖中官安陆县知县。兹编就其生平闻见，随笔纪载。其目曰《两京旧闻》，曰《先辈故实》，曰《乡邑旧事》，曰宦游约记，曰随手笔馀。卷末附以倭蛮纪略九则，颇多传闻失实之词，不足据为徵信也。</p>
<p>△《世说新语补》・四卷（江西巡抚采进本）</p>
<p>旧本题明何良俊撰补，王世贞删定。良俊有《四友斋丛说》，世贞有《紊教帽鸺》，皆已著录。前有康熙丙辰富阳章绂序，称慵浜卧朗仿《世说新语》为《语林》，甚为当时所称，但其词错出，王沃蓣胫萦秩《删定之，改名《世说新语补》。几百年来，梨枣不啻数十易。惟吴兴凌初成原刻，悉遵古本，分为六卷，附以王世贞所订，名曰鼓吹云云。良俊《语林》三十卷，於汉、晋之事全采《世说新语》，而摭他书以附益之，本非补《世说新语》，亦无《世说补》之名。凌统蹩刘义庆书，始取《语林》所载，削去与义庆书重见者，别立此名，托之世贞。盖明世作伪之习，绂从而信之，殊为不考。然绂序字句鄙倍，词意不相贯属，疑亦出书贾依托。观其所刊目录，列补编於前，列原书於後，而三十六门之名，一页中重见叠出，不差一字，岂识黑白者所为哉！</p>
<p>△《樊川丛话》・八卷（浙江巡抚采进本）</p>
<p>明姜兆熊撰。兆熊字恂如，归安人。是编皆纪录杂事，分朝庙、山川、考证、诗话、闺秀、仙释、怪异、数验八门，每门仅十馀条。樊川即樊泽里，在湖州府城东，乃兆熊世居之地也。</p>
<p>△《西台漫记》・六卷（浙江巡抚采进本）</p>
<p>明蒋以化撰。以化字仲学，常熟人。隆庆丁卯举人。官至监察御史。是书杂记见闻，多及僻逸幽怪之事。其纪李贽之荒悖不经，卒以台臣会讦下狱，前後端末颇详，而不详其所终。又误以姚安府知府为姚州知州，所纪王大臣事与史所言冯保之说迥异，殆不可解。全书议论，每过於叫嚣求快。似乎多恩怨之词，不尽实录也。</p>
<p>△《见闻杂记》・四卷（浙江吴玉墀家藏本）</p>
<p>明李乐撰。乐字彦和，号临川，归安人。隆庆戊辰进士，官至福建按察司佥事。是书前二卷全录董氏《古今粹言》及郑晓《今言》，後二卷乃自记所见闻，凡一百八十六条。</p>
<p>△《林居漫录前集》・六卷、《畸集》・五卷（浙江郑大节家藏本）</p>
<p>明伍袁萃撰。袁萃字圣起，吴县人。万历庚辰进士，官至广东海北道按察司副使。事迹附见《明史・徐贞明传》。史称所撰《林居漫录》、《弹园杂志》，多贬斥当世公卿大夫，而於李三才、于玉立尤甚。今观是书，所载多朝野故实，往往引明初之事以证明季弊政，而词气过激，嫌於已甚。又因力排良知之说，与王守仁为难，遂并其事功而没之，不免矫枉过正。至胪载闾巷琐事，多参以因果之说，尤失於庞杂矣。</p>
<p>△《ウ然堂类纂》・六卷（浙江巡抚采进本）</p>
<p>明潘士藻撰。士藻有《洗心斋读易述》，已著录。是书以所闻见杂事分类纂叙，大抵皆警世之意。一训叮二嘉话，三谈箴，四警喻，五溢损，六徵异。成於万历壬辰，时当明季，正风俗郾字时，故士藻所录，於骄奢横溢，备徵果报，垂戒尤切。盖所以针砭流俗也。</p>
<p>△《西山日记》・二卷（浙江巡抚采进本）</p>
<p>明丁元荐撰。元荐字长孺，长兴人。万历丙戌进士，官至尚宝司少卿。事迹具《明史》本传。是编杂录自洪武迄万历朝野事迹，分英断、相业、延揽、才略、深心、名将、循良、法吏、节烈、忠义、清修、直节、德量、器识、神识、正学十六类，为上卷；古道、友谊、义侠、格言、正论、清议、文学、师模、庭训、母范、孝友、笃行、方术、高隐、恬退、持正、贤媛、耆寿、家训、日录二十类，为下卷。西山者，其所隐居处也。末附避乱五箴，盖已刻於《拙存堂集》中者，以其切裨身世，故复入於是编云。</p>
<p>△《玉堂丛语》・八卷（江苏巡抚采进本）</p>
<p>明焦咦。哂小兑左堋罚已著录。是编仿《世说》之体，采摭明初以来翰林诸臣遗言往行，分条胪载。凡五十有四类，而终以雠隙。案朱国桢《涌幢小品》曰：焦弱侯率直任真，元子初出阁，定讲官六人。癸未则郭明龙，丙戌唐抑所、袁玉蟠、萧元圃、全元洲，己丑则弱侯。太仓相公谓宜择其近而易晓者勒一书进览。无何，太仓去国，诸公不复措意。惟弱侯纂《养正图说》一册。郭闻之不平，曰当众为之，奈何独出一手？後其子携归，刻於南中，送之寓所。正在案希陈矩适至，取去数部呈御览。诸老大恚，谓由他途进图大拜。又载其序吕坤《闺范》，郑国泰乞取添入后妃一门，众大讠华，谓郑氏著书，弱侯交结作序云云。咦魇鞘椋以雠隙终篇，盖感此二事，借以寓意。然陈矩为司礼太监，郑国泰为贵妃之侄，何以二书适入二人之手，俱得进於宫禁？当时物议，实有其因，未可尽委之排挤也。</p>
<p>△《贻清堂日抄》・（无卷数，浙江汪汝栗家藏本）</p>
<p>明钱养廉撰。养廉字国维，仁和人。万历己丑进士，官至吏部考功司郎中。是书记万历中缙绅门户甚详。考养廉以争范谦赠荫，忤大学士张位削籍。故是书之首，即列戊戌落职一条，盖所谓发愤著书者。於诸事往往丑诋，不免有恩怨之辞矣。</p>
<p>△《汝南遗事》・二卷（两淮马裕家藏本）</p>
<p>明李本固撰。案神宗时有两李本固：其一临清人，万历壬辰进士；此李本固字叔茂，汝宁人，万历甲戌进士，官至大理寺卿，以言事罢归。郡守黄邻初属修《汝南志》，其削草未经收录者，复辑为是书。盖当时《志乘》裁断，或不能尽出己意，故以此续之，以示不忍割弃之意。然多涉神怪仙鬼，不免为小说家言。又《汝南遗事》乃元王鹗记金哀宗亡国之书。本固误袭其名，亦未考也。</p>
<p>△《客座赘语》・十卷（浙江鲍士恭家藏本）</p>
<p>明顾起元撰。起元有《说略》，已著录。是书所记皆南京故实及诸杂事，其不涉南京者不载。盖亦《金陵琐事》之流，特不分门目，仍为说部体例耳。虽颇足补《志乘》之阙，而亦多神怪琐屑之语。至前闻纪异一百条，全录旧文，取充卷帙，尤为无取矣。</p>
<p>△《翦桐载笔》・一卷（两淮盐政采进本）</p>
<p>明王象晋撰。象晋有《群芳谱》，已著录。是书因奉使册封途中所作，故取义於翦桐。所载皆嘉言善行，然多涉因果。其四公厚德解等篇，体近於戏。卷首列贺登极一表，贺惠王升位一启，尤不伦也。</p>
<p>△《金华杂识》・四卷（浙江吴玉墀家藏本）</p>
<p>明杨德周撰，德周有《澹圃芋记》，已著录。是编乃其为金华教谕时所作。杂采轶文逸事，以补地志所未备。如潘良贵与陈鲜捣峭母，无细附桄生子事。良贵父有子六人，亦非晚年乏嗣。辨周密《癸辛杂识》之误，亦间有考证。然多采小说神怪之语，自秽其书，则贪多嗜奇之过也。</p>
<p>△《峤南琐记》・二卷（福建巡抚采进本）</p>
<p>不著撰人名氏。卷首有万历壬子湛卢山中人题词云，汇箧中所录西事，见《大荒经》所载神人有珥蛇者。珥，耳饰也，一曰，又蚕弄丝於口亦曰珥，因以珥名。录竟，尚有碎事及续闻者百馀种，因复理而存之，命曰《峤南琐记》。考万历中闽人魏龀⒆鳌段魇络怼钒司恚述粤西风土，已别著录。以题词证之，此书盖亦鲎饕印Ｈ弧段魇络怼纺说刂局属，此书多记杂事，则小说家流也。</p>
<p>△《琅氖吠佟贰な六卷（浙江巡抚采进本）</p>
<p>明徐象梅撰。象梅有《两浙名贤录》，已著录。是书摭史传及稗官事语，分类纪叙。其体一仿《世说》，而别创品目。起帝符、后瑞，讫灵畜、壬人，凡一百二十二类。分配既多未确，又每条下不注引用书名，亦无徵据。书成於万历己未。其曰史唾者，自以为拾史氏之唾馀。盖亦何良俊《语林》之类，而持择不及良俊多矣。</p>
<p>△《避暑漫笔》・二卷（两淮盐政采进本）</p>
<p>明谈修撰。修有《惠山古今考》，已著录。是编皆掇取先进言行可为师法，乃近代风俗浇薄可为鉴戒者，胪叙成篇。其书成於万历中。当时世道人心，皆极弊坏，修发愤著书，故其词往往过激云。</p>
<p>△《明世说新语》・八卷（两江总督采进本）</p>
<p>明李绍文撰。绍文有《艺林累百》，已著录。是书全仿宋刘义庆《世说新语》，其三十六门亦仍其旧。所载明一代佚事琐语，迄於嘉、隆，盖万历中作也。前有释名一则，详列书中诸人名字谥号爵里。陆从平序谓绍文近以文学受知於熊剑化，剑化复为厘其谬误。然今书方正门以文徵明论先人世谊语属之对上相杨公，品藻门以王畿贪嗔痴救戒定慧语属之对陆树声，皆与他说部不合，是传闻异词，未能尽确。又以杨士奇为东杨，杨荣为西杨，其释名亦颇多舛互云。</p>
<p>△《管窥小识》・四卷（浙江巡抚采进本）</p>
<p>不著撰人名氏。书中世宗崇尚青词一条云，少年至都犹及见之。又称张居正以横肆败。则其人在嘉靖、万历之间。又九卿保留新郑一条云，先太保正在行河，不与其事。则当时大臣之子。故其自序云，余少鲜具识，然於游宦过庭之间，亦颇有一二识忆也。其书记当时门户倾轧、专权乱政之事，多史所未详。其记会推有立推、坐推、行推之异，亦诸书所未及。然於高拱、张居正诋讠其颇甚，而独推尊徐阶，殆亦恩怨之词，不尽直笔矣。</p>
<p>△《见闻录》・八卷（副都御史黄登贤家藏本）</p>
<p>明陈继儒撰。继儒有《邵康节外纪》，已著录。此书排次明代朝士事实，间及典章制度。如蒋瑶之悟武宗，李充嗣之御宸濠，其事皆史所未详。然叙次丛杂，先後无绪，仍不出其生平著述，潦草成编之习也。</p>
<p>△《太平清话》・四卷（内府藏本）</p>
<p>明陈继儒撰。是书杂记古今琐事，徵引舛错，不可枚举。当时称继儒能识古今书画，然如所载耐辱居士墨竹笔铭，证以《唐书・司空图传》，乖舛显然，殊不能知其伪也。</p>
<p>△《西峰淡话》・四卷（浙江巡抚采进本）</p>
<p>明茅元仪撰。元仪有《嘉靖大政类编》，已著录。是书多论明末时政。其论有明制度，多本於元，尤平情之公议，非明人挟持私见、曲相排抑者可比。然其中愤激已甚之词，亦不能免，仍当时诟争之积习也。</p>
<p>△《兰畹居清言》・十卷（浙江巡抚采进本）</p>
<p>明郑仲夔撰。仲夔字龙如，江西人。其书采录僻事隽语，自汉、魏以迄嘉、隆，分门别类，一如刘义庆《世说》之例。其已见刘孝标注及王世贞所补者（案：《世说新语》补本何良俊《语林》之文，坊本托名於王世贞，此从原序之文，谨附识於此），则不复载。又以一人编中错见，名字爵谥不一其称者，别为释名，以附於前，亦仿汪藻校定《世说》之例。</p>
<p>△《癸未夏抄》・四卷（两淮盐政采进本）</p>
<p>明释静福撰。静福，钱塘人。所谓癸未，盖崇祯十六年也。其书抄撮诸家说部，亦间载其所见闻，颇无伦次。惟多载缁徒恶迹，不为其教少讳，视儒家坚持门户者为犹贤焉。</p>
<p>△《明遗事》・三卷（两淮盐政采进本）</p>
<p>不著撰人名氏。皆记明太祖初起之事。始於壬辰六月，为元顺帝之至正十二年，止於洪武元年四月壬戌，至正之二十八年也。编年纪月，亦颇详悉。而多录小说琐事，如以酒饮蛇之类，皆荒诞不足信，非史体也。</p>
<p>△《慵湓蛹恰贰と卷（浙江巡抚采进本）</p>
<p>旧本题明人撰，不著名氏。下卷载顾氏东园北园一条，称後遭鼎革，二园皆成榛莽，则国朝人撰矣。所记皆明万历以前松江轶事。中载徐阶为首辅时，忤旨下狱，会地震，幸得赦免一条，其事为正史所未载，殆委巷之谈也。</p>
<p>△《读史随笔》・六卷（浙江巡抚采进本）</p>
<p>国朝陈忱撰。忱字遐心，秀水人。是书前四卷杂论黄帝至宋、元事，後二卷皆论明事，叙述独详。盖年远则纪载多略，世近则见闻易悉，其势然也。然其中多采掇琐屑，类乎说部。如叙黄帝梦风后、力牧，武丁梦傅说事，断之曰：以梦求贤，为後世不能数有之事。叙齐代女子娄逞事，断之曰：观此则木兰从军不足异也。又或但书其事。如叙成化十三年乐安王奏宁王奠培惨酷贪淫不轨等事，命太监罗吉祥往勘多实，拟罪姑从宽典，革去禄米一年。更不论断一字，亦不知何所取。盖其立名似乎史评，实则杂记之类也。</p>
<p>△《玉堂荟记》・一卷（副都御史黄登贤家藏本）</p>
<p>国朝杨士聪撰。士聪字朝彻，号凫岫，济宁人。前明崇祯辛未进士，官翰林院检讨。入国朝，官至谕德。是书成於崇祯癸未之十二月，距明之亡仅百馀日。自序谓古来正史所阙，或得之杂录漫记，以补其所不足，亦识其小者之意也。自余叨史局，不废记存，且积有年岁。壬午再入春明，感兴时事，乃取旧所编辑，更加撰次，不拘年月，惟有概於中则书之，汇为一帙。凡十馀年来世局朝政，物态人情，约略粗载於此。而戏笑不经之事，亦往往而在。今观其书，於当日周延儒、薛国观温体仁、王应熊诸人门户倾轧之由，政刑颠倒之故，颇能道其委曲，多正史之所未及。然士聪为延儒门生，笔墨之间，颇为回护，而於黄道周、倪元璐皆有不满之意。至谓道周不坐宦官之房，不以通家名刺与宦官，皆为太过。其记张溥试诗，亦诋讠其已甚，皆不免於恩怨之词。又孔有德之变，乃新城王氏所激，毛テ脚鸭茄灾最详，而以为由於诛袁崇焕，失辽人之心。殊非实录。至於鄙谑秽语皆备载之，尤为猥杂，又非《归田录》诸书偶记俳谐之例矣。是书自序称一帙，而书首题卷一字，则当有二卷。中间癸未九月经筵以下，旧本别为一页，与前不属。疑为下卷之首，传写佚其标题也。</p>
<p>△《庭闻州世说》・（无卷数，两江总督采进本）</p>
<p>题曰桃都漫士宫紫阳述，不著其名，亦不著作书年月。核其书中所言，及卷首自序，盖前明崇祯癸未进士，而是书则成於国朝康熙甲辰。检《江南通志》，崇祯癸未进士有泰州宫伟Α，官翰林，当即其人矣。所记皆泰州杂事，故曰《州世说》。又皆闻於庭训，故曰庭闻。目录分六段，似有六卷，而刊本则不标卷帙，未详其体例云何也。</p>
<p>△《客途偶记》・一卷（山东巡抚采进本）</p>
<p>国朝郑与侨撰。与侨字惠人，济宁人。前明崇祯丙子举人。是编述明末所见闻者二十五篇，多忠义节烈之事。所谓义犬、义猫、义象诸记，疑寓言以愧背主者。败节纪一篇，亦为守义不坚者讽也。杂说十篇，多借事以寓愤激。游记一篇，则游河南所作，多叙流贼残破之状。其中济宁守御纪、济宁倡义纪二篇，序当时方略颇详。折奸纪则与无赖小人交易，偶失簿籍，复偶然得之。事至琐琐，殊不足记也。</p>
<p>△《玉剑尊闻》・十卷（左都御史张若氵桂家藏本）</p>
<p>国朝梁维枢撰。维枢字慎可，真定人。在前明由举人官工部主事。是书作於国朝顺治甲午。取有明一代轶闻琐事，依刘义庆《世说新语》门目，分三十四类而自为之注，文格亦全仿之。然随意钞撮，颇乏持择。如李贽尝云宇宙内有五大部文章，汉有司马子长《史记》，唐有《杜子美集》，宋有《苏子瞻集》，元有施耐贰端浒传》，明有《李献吉集》之类，皆狂谬之词，学晋人放诞而失之者。其注尤多肤浅。如曹操、李白之类，人人习见，何必多累简牍乎？至所以名书之义，吴伟业诸人之序及维枢自作小引均未之言，今亦莫得而详焉。</p>
<p>△《明语林》・十四卷（安徽巡抚采进本）</p>
<p>国朝吴肃公撰。肃公有《读礼问》，已著录。是书凡三十七类，皆用《世说新语》旧目。其德行、言语、方正、雅量、识鉴、容止、俳调七类，又各有补遗数条，体格亦摹《世说》，然分类多涉混淆。若夙慧类载杨东里母改适罗理，东里从往，时方六岁，尝私磨砖土如主式，祀其三世，罗为之感泣。此至行也，与德行类所载刘谨六岁时事正相类。然刘入德行，而杨入夙慧，事同例异，莫知所从。所载亦多挂漏。</p>
<p>△《明逸编》・十卷（湖南巡抚采进本）</p>
<p>国朝邹统鲁撰。是编搜访有明一朝逸事，以《世说新语》原目分录，本名《明世说补》，会其友江有溶先著《逸编》一书，因次第补入，仍名《逸编》。自序云，示弗自专也。统鲁之子定周，有溶之子度，注之。前列释名一篇，著诸人官爵谥号称名之不一者，盖仿宋汪藻校《世说新语》例也。其书疏略太甚，诬妄尤多。如仇隙内载仁宗葛妃进毒一事，信螭头密语所纪之言，遽笔之书。使洪熙令主，遭此冤谤，又不止黄公酒垆作裴郎学矣。统鲁字大系，衡阳人。有溶字谷尚，长沙人。</p>
<p>△《闻见集》・三卷（江西巡抚采进本）</p>
<p>国朝蔡宪升撰。宪升字江悖南昌人。是书皆纪明末杂事，其偶及明中叶者，仅谢榛、桑怿、徐渭等数条耳。所记多与史合。如刘纟廷之父显，本龚氏子，其祖岷养以为子，遂冒其姓，则史所未及也。然中亦有传闻失实之说。如云天启辛酉诸名士觞雪滕王阁，赋诗得滕字，一渔父往来阁下，若有所思。诸名士戏曰：尔能诗耶？曰：公等吟咏，某适忆滕王蛱蝶图耳。即朗吟其句鸭鹅夜乱功收蔡，蛱蝶春深戏试滕云云。是乃宋末吕徽之事，载於陶宗仪《辍耕录》中，但改易数字，即别撰一人，何其诬也。其云李贽官姚安时，以削湮上官所劾，下诏狱，与明末李自成陷扬州，亦均无其事。</p>
<p>△《筇竹杖》・七卷（两淮盐政采进本）</p>
<p>国朝施男撰。男字伟长，吉水人。顺治初，随征广西，以军功授广西按察使副使。是编前三卷为男官桂林时所作，记峒黎风土，并所自作诗句。卷四、卷五则游於江、浙、吴、楚间所作，多记山川名胜。卷六为自著诗集。卷七则录刘湘客、杨廷麟、刘大璞、刘日襄、倪元璐五家之作。其所著诗文，词多险僻，盖犹沿明末公安、竟陵之馀习也。</p>
<p>△《今世说》・八卷（浙江巡抚采进本）</p>
<p>国朝王髯孔。髯坑小端焐集》，已著录。是书全仿刘义庆《世说新语》之体，以皆近事，故以今名。其分类亦皆从旧目，惟除自新、黜免、俭啬、谗险、纰漏、仇隙六类。惑溺一类，则择近雅者存焉。其中刻画摹拟，颇嫌太似，所称许亦多溢量。盖标榜声气之书，犹明代诗社馀习也。至於载入己事，尤乖体例。徐喈凤序引汉黄宪为说，然《天禄阁外史》本王逢年之伪书，乌足据乎？文学门中载吴百朋以逦挹舛字问吴任臣，任臣对以逡餐本秦权古文，无阝许同本《说文》长笺，百朋叹服。案遄殖銮厝ㄊ且樱然《说文》自有遄郑注曰：击中声。惟赵宦光《说文长笺》以《说文》也字训义不雅，改从秦权，以遄执也字，不得举一遗一也。《说文》有{无邑}字，即无阝字也。注甫侯所封，在颍川，今通作许。其正作无阝字者，则见《史记・郑世家》无阝公恶郑於楚。注：许灵公也。是其字见於正史。任臣以为出《说文长笺》，殊不得其本。髯垮嵋晕博洽而记之，亦为不考。信乎空谈易而徵实难也。</p>
<p>△《秋谷杂编》・三卷（浙江巡抚采进本）</p>
<p>国朝金维宁撰。维宁有《垂世芳型》，已著录。是编皆载同时琐事。而维宁居乡，颇忤於同里，居官又颇忤於同官，以浮躁罢归。故词旨愤激，多伤忠厚。其记董含鬻婢及作三冈识略诸条，恐未必如是之甚也。至旁摭《山海经》、《拾遗记》诸书旧文，隐其出处以足卷帙，亦非著述之体。</p>
<p>△《陇蜀馀闻》・一卷（山东巡抚采进本）</p>
<p>国朝王士祯撰。士祯有《古欢录》，已著录。是编皆记陇蜀碎事。如吴山、岍山之类，亦间有考证。以其奉使时所记，多非亲见之事，且多非所经之地，故曰馀闻。兼及赵州介休者，则以往陇蜀时驿路所必经也。</p>
<p>△《皇华纪闻》・四卷（山东巡抚采进本）</p>
<p>国朝王士祯撰。康熙甲子，士祯以少詹事奉使，祭告南海。因缀其道途所经之地，搜采故事为此书。多采小说地志之文，直录其事。无所考证，不及其《池北偶谈》诸书也。</p>
<p>△《砚北丛录》・（无卷数，编修励守谦家藏本）</p>
<p>国朝黄叔琳撰。叔琳有《研北易抄》，已著录。是编卷首有魏兆龙序，称为叔琳巡抚浙江时罢官以後所偶录。皆杂采唐、宋、元明及近时说部，亦益以耳目所闻见。大抵多文人嘲戏之词，如《谐史》、《笑林》之类。或著出处，或不著出处，为例不一，亦未分卷帙。盖忧患之中借以遣日而已，意不在於著书也。</p>
<p>△《汉世说》・十四卷（浙江巡抚采进本）</p>
<p>国朝章抚功编。抚功字仁艳，钱塘人。是书仿刘义庆《世说新语》体例，以纪汉人言行。大抵以《史记》、《汉书》为主，而杂以他书附益之。分十四门，曰德行，曰言语，曰政事，曰文学，曰方正，曰雅量，曰识鉴，曰赏誉，曰品藻，曰清介，曰才智，曰英气，曰义烈，曰宠礼。与义庆原本小异，其采摭亦备。然事皆习见，无他异闻，又分类往往不确。如龚遂刺昌邑王过，自宜入方正；邓禹师行有纪，自应入政事，乃俱入之德行。至射的山仙人取箭，自是志怪之说，入之此书，尤无体例也。其凡例云，书以语名，始《论语》也。国语纪言，不参以事。陆贾《新语》，马上翁每奏称善。临川《世说》一书，诸多士所共撰述。始自竹林，迄於江左。风流简远，少许胜多，最为可贵。兹编独尊两汉，意专叙事，故不以《新语》名篇云云。案刘向先有《世说》，故义庆所撰，别名《世说新书》，後人乃改为《新语》。黄伯思《东观馀论》考之最详，非以记言而谓之《新语》，抚功之说殊误，至义庆所述，上接东汉，何得云始自竹林，益为失检矣。</p>
<p>△《过庭纪馀》・三卷（编修汪如藻家藏本）</p>
<p>国朝陶越撰。越字艾村，秀水人。是书乃杂缀闻见琐事。以多闻之其父口述，故以过庭为名。间有《志乘》所遗佚，足裨考核者，而大抵过涉冗碎。又所载生平游幕事迹，亦未免近於自夸。</p>
<p>──右“小说家类”杂事之属，一百一部，四百七十五卷，内七部无卷数，皆附《存目》。 






</p></div>
  <div class="adBottom">
    <script src="../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='215962.html' class='pagedaohang'>【上一篇】<i>:卷一百四十四・子部五十四○小说家类存目二</i></a></span><span class="tomenu"><a href="sikuquanshuzongmutiyao.html" title="四库全书总目提要" class="returnIndex">【回目录】</a>
</span><span class="toup1"><a href='215960.html' class='pagedaohang'>【下一篇】<i>：卷一百四十二・子部五十二○小说家类三</i></a></span></div>
  <div class="adBottom">
    <script src="../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../js/foot.js" type="text/javascript"></script>

</body>
</html>
