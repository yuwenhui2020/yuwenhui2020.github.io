<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>四库全书总目提要_卷七十五・史部三十一○地理类存目四</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/sikuquanshuzongmutiyao/216029.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../templets/default/css/p.css" />
<link rel="stylesheet" type="text/css" href="../../templets/default/css/book.css" />
<script src="../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/sikuquanshuzongmutiyao/216029.html");
</script>
</head>
<body>
<div id="topbar">
  <div id="logo"><a href="../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../book_sbkk8_default.html">首页</a></li>
     
      <li><a href='../gudai.html'>古典文学</a></li>
      <li><a href='../../gushihui/gushihui.html'>故事会</a></li>
      <li><a href='../../meirongyangsheng/meirongyangsheng.html'>美容养生</a></li>
      <li><a href='../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="216029.html#" class="bds_more" data-cmd="more">分享到：</a><a href="216029.html#" class="bds_weixin" data-cmd="weixin" title="分享到微信">微信</a><a href="216029.html#" class="bds_qzone" data-cmd="qzone" title="分享到QQ空间">QQ空间</a><a href="216029.html#" class="bds_tsina" data-cmd="tsina" title="分享到新浪微博">新浪微博</a><a href="216029.html#" class="bds_tqq" data-cmd="tqq" title="分享到腾讯微博">腾讯微博</a><a href="216029.html#" class="bds_tqf" data-cmd="tqf" title="分享到腾讯朋友">腾讯朋友</a><a href="216029.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../book_sbkk8_default.html'>主页</a> > <a href='../gudai.html'>古代文学</a> > <a href='sikuquanshuzongmutiyao.html'>四库全书总目提要</a> > </div>
<div class="ad960"><script src="../../js/ad960sougou.js" type="text/javascript"></script></div>
<div id="maincontent">
  <h1 class="articleH1">卷七十五・史部三十一○地理类存目四</h1>
  <div id="content"><span id="ad328_r">
    <script src="../../js/article.js" type="text/javascript"></script>
    </span><p>





△《河源记》・一卷（编修程晋芳家藏本）</p>
<p>元潘昂霄撰。昂霄字景梁，号苍崖，济南人。官至翰林侍读学士，谥文僖。是书纪世祖至元十七年遣笃什西溯河源至星宿海事，末有元统中柯九思跋。《元史》已全录其文，此别行之本也。河源远隔穷荒，前志传闻，率皆瞽说。惟笃什尝亲历其地，故昂霄以闻於其弟阔阔出者，记为是编，自诧为古所未睹。迨我皇上，神武远扬，平定西域。揆度水脉，规量地形，又知笃什所言，仍多疏漏。已重为考定，勒在鸿编，用以祛万古之疑，而订百世之谬。昂霄是记，竟以故纸置之可矣。</p>
<p>△《浙西水利议答录》・十卷（永乐大典本）</p>
<p>一名《水利文集》，元任仁发撰。仁发，松江人。仕至都水少监。明梁惟枢《内阁书目》云：“大德间，都水少监任仁发，以吴松江故道塞，震泽謇模为浙西害，乃上疏条利病疏导之法，凡十卷。”前有仁发自序，又有许约、赵某二跋。末附宋郏ゼ捌渥忧取端利议》。约跋称“岁甲辰，中书以其议上闻，命中书省平章政事董是役。由是震泽无壅，与三江之势接，复朝於海”。赵某跋称，“是录所载，其要有三：一曰浚江河以泄水，二曰筑堤岸以障水，三曰置插窦以限水”云。</p>
<p>△《海道经》・一卷（浙江范懋柱家天一阁藏本）</p>
<p>不著撰人名氏。惟书中“扬子江”一条，自称其名曰眨其姓则不可考。前有明嘉靖中应良序，疑为元初人所撰，而後人增修之。今观书末附朱谘铡毒ū骋鳌啡十三首，谘瘴元人，则此书亦出元人可知矣。其书言海路要害，及占风雨潮汛诸事，大抵皆为海运而作。其後歌诀，与今人所说亦同。然未免失之於太简。</p>
<p>△《海道经》・一卷（户部尚书王际华家藏本）</p>
<p>不著撰人名氏。纪海运道里之数，自南京历刘家港开洋，抵直沽，及闽浙来往海道。凡龆ú丛督、险恶宜避之地，皆详志之。又有《占天》、《占恪贰《占风》、《占月》、《占虹》、《占雾》、《占电》、《占海》、《占潮》各门。盖航海以风色为主，故备列其占候之术。疑舟师习海事者所录。词虽不文，而语颇可据。考海运惟元代有之，则亦元人书也。後有《海道指南图》，乃龙江至直沽针路。嘉靖中袁室远本参校，刻入所编《金声玉振集》，复录元延碳浜５蓝间钤送蚧Ц《海运则例图》、至正间周伯琦《供祀记》二碑，附於其末。</p>
<p>△《治河总考》・四卷（浙江范懋柱家天一阁藏本）</p>
<p>明车玺撰。玺，宛平人，成化戊戌进士，官至河南按察司佥事。是编考历代治河之事，以时代先後为次。始周定王，终明嘉靖十七年。又以《禹贡》、《史记・河渠书》、《汉书・沟洫志》、《元史・河源附录》、宋濂《治河议》、《河南总志》诸条列後。其标题又称山东兖州府同知陈铭续编。前後无序跋，不知孰为玺之原书，孰为铭之所补。体例参差，刊刻拙陋，盖当时书帕本也。</p>
<p>△《漕河图志》・三卷（浙江郑大节家藏本）</p>
<p>明王琼撰。琼有《晋溪奏议》，已著录。先是，成化间三原王恕作《漕河通志》十四卷。弘治九年琼以工部郎中管理河道，乃因恕之书而增损之。首载《漕河图》，次记河之脉络源委，及古今变迁，修治经费，以逮奏议碑记，罔不具悉。《明史》本传称琼出治漕河三年，胪其事为志。继任者案稽之，不爽毫洹Ｓ墒且悦袅烦疲盖其书之切於实用如此。惜原本八卷，此本止存三卷，非完帙矣。</p>
<p>△《问水集》・五卷（浙江郑大节家藏本）</p>
<p>明刘天和撰。天和有《仲志》，已著录。嘉靖初，黄河南徙，天和以右副都御史总理河道。乃疏汴河，自朱仙镇至沛县飞闱拧Ｓ质枭蕉七十二泉，自凫、尼诸山达南旺河。役夫二万，不三月讫工，诏加工部侍郎。此书盖据其案视所至形势利害，及处置事宜，详述之以示後人。一卷末有《治河本末》一篇，为工部都水郎中郾城杨旦所作，以纪天和之绩。後四卷则皆其前後奏议之文也。</p>
<p>△《通惠河志》・二卷、《附录》・一卷（两淮马裕家藏本）</p>
<p>明吴仲撰。仲字亚甫，武进人。正德丁丑进士，官至处州府知府。通惠河即元郭守敬所开通州运河，明初湮废，粮皆由陆以运，费重民劳。仲以御史巡按直隶，疏请重浚。不数月工成，遂至今为永利。其事详见《明史》。後仲外调处州时，恐久而其法浸弛，故於舟中撰此书奏进，得旨刊行。上卷载闸坝建置开浚事宜，而冠以源委图说，中卷及附录皆诸司奏疏，下卷皆碑记诗章也。</p>
<p>△《三吴水利论》・一卷（户部尚书王际华家藏本）</p>
<p>明伍馀福撰。馀福有《陕西志》，已著录，是书凡分八篇。一论五堰，二论九阳江，三论夹苎干，四论荆溪，五论百渎，六论七十三龋七论长桥百洞，八论震泽。皆吴中水利要害，大旨本宋单锷所论，而推广之。</p>
<p>△《新河初议》・一卷（浙江范懋柱家天一阁藏本）</p>
<p>不著编辑者名氏。明正德间，河决徐沛，运道淤塞，特起盛应期往治之。应期建议，於昭阳湖东北进江家口，南出留城口，开浚百四十馀里。较疏旧河力省而利永，计需夫六万五千人，银二十万两，克期六月告成。时胡世宁行取进京，道经沛县，亲睹情形，因上疏与应期议合。兴役垂成，为言者所沮而罢。应期坐夺职。史称後三十年，朱衡循新河故迹成之，运道终蒙其利。则是举不为无见，而言者为衩凹抵口可知矣。此编载世宁及应期原《议开河疏》，并世宁《请与应期同罪疏》，以见一事之始末。以其事未竟功，故但曰《新河初议》也。应期字新徵，吴江人。弘治癸丑进士，官至右副都御史，事迹具《明史》本传。世宁有《奏议》，已著录。</p>
<p>△《浙西水利书》・二卷（浙江巡抚采进本）</p>
<p>不著编辑者名氏。录前代治水文字，凡奏记、书状、疏论、或问之类并列焉。计宋文十九首，元文十五首，明文十二首，而宋以前不采。疑为未成之书。其明文载至弘治间止，则当为正德时所撰集也。</p>
<p>△《胶莱新河议》・一卷（浙江范懋柱家天一阁藏本）</p>
<p>明王献撰。献字惟从，号南沣，又自号木石子，咸宁人。嘉靖癸未进士，官山东巡察海运副使。初，元时海运，经由登莱，避槐子口大石之险，故放洋於三沙黑水。历成山正东，逾登州东北，又西北抵莱州海仓。然後出直沽，以达天津。後於槐子口西之马壕，别开河道，由麻湾抵海仓，以达直沽。凿之遇石而止。献於元人所凿之西，烧石开道十四里，麻湾以通。於是江淮之舟，可至胶、莱。馀三十里，功未竟，献适迁去。有挠之者（案《明史・孙应４》，称为山东布政使时有创开胶莱河议者，应Ａρ圆豢桑则挠之者指应Ｒ玻，功遂不成。献因叙其案牍为一编，以贻後来，此书上卷是也。其下卷则献没之後，胶、莱人思其功，祀之名宦。工科给事中李用敬又理其说，奏请续蒇其事。其後人又汇刻之，附献书以行云。</p>
<p>△《吴中水利通志》・十七卷（浙江巡抚采进本）</p>
<p>不著撰人名氏。前七卷分序苏、松、常、镇并杭、嘉、湖诸府之水，而各以历代修浚之迹附载於後。次为《考议》二卷，次为《公移》三卷，次为《奏疏》三卷，次为《纪述》二卷。其叙事皆至嘉靖二年止，每卷之末，题嘉靖甲申锡山安国活字铜版印行。安国尝翻刻留元刚所编《颜真卿集》及《年谱》，盖亦好事之家也。</p>
<p>△《河治通考》・十卷（浙江汪启淑家藏本）</p>
<p>明吴山撰。山，高安人。嘉靖乙未进士，官至礼部尚书，谥文端。是书大旨谓河虽经数省，而自龙门下趋，则梁地当其冲，故河患为甚。前有自序云：“近日所刻《治河总考》，疏漏混复，乃重加校辑，汇分序次。”一卷曰《河源考》，二卷曰《河决考》，三卷至九卷曰《议河治河考》，末卷曰《理河职官考》。上溯夏周，下迄明代，总为十卷。前有崇祯戊寅其曾孙士颜序略，盖重刊时所作也。</p>
<p>△《吴江水利考》・五卷（江苏巡抚采进本）</p>
<p>明沈启撰。启字子由，号江村，吴江人。嘉靖戊戌进士，官至湖广按察司副使。是书大旨以吴江为太湖之委，三江之首。凡苏、松、常、镇、杭、嘉、湖七郡之水，其潴於湖，流於江，而归於海者，皆总汇於此。故述其源委之要，蓄泄之方，辑为一编。前二卷曰《水图考》、《水道考》、《水源考》、《水官考》、《水则考》、《水年考》、《堤水岸式》、《水蚀考》、《水治考》、《水栅考》，後三卷皆《水议考》，乃启晚岁家居所辑。至国朝雍正中，其八世孙守义复为校正刊行。《江南通志》称其於水道最为详核。今观其书，於治水条规，颇为明备。於支派曲折，尚不能一一缕载也。</p>
<p>△《全吴水略》・七卷（浙江范懋柱家天一阁藏本）</p>
<p>明吴韶撰。韶，华亭人，自号秦阜山人。是书成於嘉靖戊戌。首载苏、松七府为《总图》，次作《捍海塘纪》，次列太湖、三江及诸水源委。凡疏导修筑之事，以及历代官司职掌、公移事实，悉采录之。</p>
<p>△《两河管见》・三卷（浙江范懋柱家天一阁藏本）</p>
<p>明潘季驯撰。季驯有《司空奏疏》，已著录。此书乃其巡抚广东时，值两河水决，再以右都御史督理河道之所建白也。首卷为图说，冠以敕谕，二卷治河节解，三卷为修守事宜。其大旨与所撰《河防一览》相同云。</p>
<p>△《治水或问》・四卷（江苏巡抚采进本）</p>
<p>明庞尚鸿撰。尚鸿字少襄，南海人。副都御史尚鹏之弟。以贡入国学，上书政府。复献飞车、飞舟诸疏，得旨下部。授盐城训导，擢英山知县。时河决为祖陵患，尚鸿撰进《治河三策》。值巡抚与河臣议不合，移怒尚鸿，谪西安县教谕，终昆山县丞。盖亦好事而兼好议论者也。是编乃其在盐城时讲求治河方略，设为或问，类次成书。其力辟毁高堰之议，大抵与潘季驯相合。末附《开涧河疏草》一首，则专论泗州祖陵利害云。</p>
<p>△《新浚海盐内河图说》・一卷（浙江巡抚采进本）</p>
<p>不著撰人名氏。前有序略云：“海盐地势卑下，与海沙平。每潮水涨，高出平地丈馀。恃以障蔽者，仅石塘，石塘之内有裹土塘，然犹不能御潮。必有内河以纳过塘之水，而後泄其横流之势。”万历五年海溢，盐邑受害特甚，是年遂开内河。此编即详记是役。其说撮举大要，而图则甚详。盖海盐知县所刊，称於时巡抚浙江佥都御史为徐拭。拭字世寅，常熟人。嘉靖丁未进士，以劾赵文华坐谪者，即其人。後官至南京工部尚书，《题名碑录》作┉，《明史》本传亦作┉。此本作拭，刊版误也。</p>
<p>△《新河成疏》・（无卷数，浙江范懋柱家天一阁藏本）</p>
<p>明工部都水郎中游季勋、沈子木、朱应时、涂渊，主事陈楠、张纯、唐炼同编。初，嘉靖四十四年七月，黄河决浸沛县诸处，工部尚书朱衡与都御史潘季驯等相度地势，议於南阳至留城一带，别开新河。自留城至白洋浅一带，则挑复旧河。於时朝议不一，然迄从衡议。是编皆其前後案牍，凡图五，奏疏十有一。其称古之治河，惟避其害；今之治河，则又欲藉以通漕事。与贾让等异，所言极为明晰。又称居民之情在新河者，则称新河可开；在旧河者，则称旧河可复。皆为市廛之私，非为国家运道之计。亦究悉物情之言也。</p>
<p>△《东吴水利考》・十卷（浙江巡抚采进本）</p>
<p>明王圻撰。圻字元翰，上海人。嘉靖乙丑进士，官至陕西布政司参议。《明史・文苑传》附见《陆深传》中。其书首列《东吴七郡水利总图》，而书中所载止六郡，於杭郡未之及也。六郡中尤详於苏、松、常、镇四郡，嘉、湖则稍略焉。前九卷为《图考》，图各系以说。後一卷为《历代名臣奏议》，所采亦复寥寥。圻以吴人而考吴地水利，应无谬误。然谓钱塘江出宁波之赭山，不知宁波别有赭山，乃混而为一。又引《水经》东至馀姚县东入于海，不知姚江源出大菁山，迳宁波入海，并不与浙江通。圻不加辨正，均未免於疏舛。</p>
<p>△《黄河图议》・一卷（浙江范懋柱家天一阁藏本）</p>
<p>明郑若曾撰。若曾有《郑开阳杂著》，已著录。是书所列，上起河源，下迄东海，凡为五图。而以历代防浚得失，附论於後。明代自嘉峪关外，即以为绝域，无由西越昆仑。故所绘河源，仍沿《元史》之误。至始终力主王献开胶莱河以通海运之说，亦未必可以施行。黄河湍悍，变态百出，月异而岁不同，区区一卷之图，固未可执为定论也。</p>
<p>△《治河管见》・四卷（两淮马裕家藏本）</p>
<p>明潘凤梧撰。凤梧，桐乡人，贵州籍。隆庆庚午举人。是编末有茅一桂跋，称为《安边济运本书》。盖凤梧别有《边事》一书，合此书而总名之，此则仅存其治河书也。其书多作歌括，立名诡激，而词意实浅近。後载聘启之类，尤为芜杂。</p>
<p>△《潞水客谈》・一卷（两淮盐政采进本）</p>
<p>明徐贞明撰。贞明字孺东，一曰伯继，贵溪人。隆庆辛未进士，官至尚宝司少卿。其官工科给事中时，上疏言畿甸水利，大旨开西北之沟洫，以省东南之漕运。廷议不行。会以他事外谪太平府知事，不能再疏理前说，乃於通州旅次作此书，设为宾主问答之辞，以尽疏中之义。前有万历丙子张元忭序，又有俞均重刊序，及王祖嫡题词，末有李世远、王一鹗二书，李桢、米鸿谟二跋，皆盛推之。然其後贞明复官还朝，再申前请，廷议用其策，即命贞明领之。迄不能成功而罢。又《明史・汪应蛟传》载，应蛟巡抚保定时，奏兴畿辅水利，工部尚书杨一魁赞成其事。神宗报许，後亦卒不能行。盖持是议者，皆妄冀水利一兴，即北方之粟足供仓储，可以省南方之漕运。而不知古今异势，南北异宜。书生纸上之言，固未可概见诸实事也。</p>
<p>△《西渎大河志》・五卷（两淮马裕家藏本）</p>
<p>明张光孝撰。光孝字维训，号左华，自署关中人，不知为何郡县也。是编志大河源委与决塞修浚之宜，傍及祀典、杂事、艺文，犹属志书之体。乃复摭入天河星象，龙马卦画，绘图列说，附会支离。是与水官何涉乎？</p>
<p>△《千金堤志》・八卷（浙江范懋柱家天一阁藏本）</p>
<p>明谢廷谅、周孔教、姜宏范同撰。廷谅字友可，金人。万历乙未进士，官至顺庆府知府，事迹附见《明史・谢廷瓒传》。孔教有《中丞疏稿》，已著录。宏范，临川人，仕履未详。千金堤在抚州府城东，当汝水之冲，即唐之千金陂，屡有兴废。万历五年，知府古之贤率属重修，廷谅等因述此志，以纪其事。凡《形胜》、《沿革》、《经画》、《人物》各一卷，《艺文》四卷，皆一时颂美之词也。</p>
<p>△《古今疏治黄河全书》・四卷（两淮马裕家藏本）</p>
<p>明黄克缵撰。克缵字绍夫，晋江人。万历庚辰进士，官至工部尚书，事迹具《明史》本传。是编乃其巡抚山东时所作，分《黄河考略》、《治河左袒》、《三吴水利》诸目。所载上起祖乙之圯耿，下终万历三十二年苏庄之决，末系以论，陈当时便宜。其大旨主於顺河之性以疏之，而历陈明代河决，未疏先塞之害。其引汉武《瓠子歌》，谓汉时河已通淮泗。又引宋张洎疏，以为《禹贡》九河之外，原引一支南行入淮泗，则未免出於附会也。</p>
<p>△《河漕通考》・二卷（浙江巡抚采进本）</p>
<p>明黄承元撰。承元，秀水人。万历丙戌进士，官至副都御史巡抚福建。上卷论河防，下卷论漕运，皆上溯历代，下迄万历中年。文颇简洁，而伤於太略。</p>
<p>△《海塘录》・八卷（江西巡抚采进本）</p>
<p>明仇俊卿撰。俊卿，海盐人。官国子监博士。万历十五年，海盐塘溃重修，俊卿因录其图式案牍为此书。《浙江通志》已采录其大略。其所纪述，距今一百馀载，亦今昔异宜矣。</p>
<p>△《河渠志》・一卷（江苏巡抚采进本）</p>
<p>明吴道南撰。道南字会甫，崇仁人。万历己丑进士，官至文渊阁大学士，谥文恪。事迹具《明史》本传。万历甲午，陈于廷建议修国史，令翰林诸臣分门受事。道南领修《河渠志》，此即其原稿也。凡三篇，曰《运河》，曰《黄河》，曰《通惠河》，其馀皆未之及。按《明史・艺文志》作二卷，则是本己非全帙矣。前有总序，谓冠以图策，载其领要。今此书无图，盖传写者失之。考《元史》以前诸志，皆无图绘，此例盖道南所首创也。</p>
<p>△《泉河史》・十五卷（安徽巡抚采进本）</p>
<p>明胡瓒撰。瓒有《禹贡备遗增注》，已著录。是编《图纪》一卷，《职制》一卷，《泉源》一卷，《河渠》一卷，《职官表》二卷，《泉河派表》一卷，《疆域》、《山川》、《夫役》、《漕艘》、《宫室》、《人物》、《秩祀》、《叙传》各一卷。乃瓒分司南旺时，据《河志》、《闸河考》、《泉河志》诸书删辑而作。於河湖闸坝堤防潴泄之道，载之颇悉，特体例冗杂，尚有待於後人之润色耳。末附《泉河大事记》一卷，用编年体以总括全书，大略亦近复赘。又《泉源志》後有天启二年主事薛玉衡新开泉名二十七处，则後人所续入也。</p>
<p>△《皇都水利》・一卷（江苏巡抚采进本）</p>
<p>明袁黄撰。黄号了凡，嘉善人。万历丙辰进士，官兵部主事。是编历考北直隶河渠，意在兴修水利。末载畿内田制、开田赏功、沿海开田诸论，大旨颇与徐贞明《潞水客谈》相近。黄尝任宝坻令，县赋繁重，具疏乞减，故於畿辅利弊尤所究心。卷首题“前进士袁黄，”撰旁注云“了凡杂著”，亦疑非完帙也。</p>
<p>△《南河志》・十四卷（两淮马裕家藏本）</p>
<p>明朱国盛撰。国盛字敬韬，华亭人。万历庚戌进士，官至工部尚书，兼理侍郎事。天启五年，国盛以工部郎中管理南河，创为此志。自《敕谕》至《公移》凡三十三门，於黄、淮诸水疏治事宜，颇为详析。前有自作序例一首，又有李思诚、徐标二序，後有彭期生跋。思诚，扬州人。标与期生皆继国盛董斯役者也。</p>
<p>△《常熟水论》・一卷（编修程晋芳家藏本）</p>
<p>明薛尚质撰。尚质，常熟人。以白茅、许浦、福山三浦为常熟宣泄所赖，故作此以明其利害。前有自序，言考当代名臣奏议，及唐宋诸贤成说，可以行於今者，凡若干条。为之赞论，以备於左。复著《水利论》一篇，《杂论》十条，以厕於末。此本为曹溶《学海类编》所载，仅有《水利论》及《杂论》，而无所谓名臣奏议及唐宋成说者，盖删其前半，非完书矣。</p>
<p>△《黄运两河考议》・六卷（浙江汪启淑家藏本）</p>
<p>不著撰人名氏。首《总论》一篇，次以历代治河之事编年纪载，始唐尧，迄明熹宗。其大旨欲复九河故道，引全河北趋以归海。所谓纸上空谈，不达时变，与欲复井田封建同一迂谬耳。</p>
<p>△《河纪》・二卷（山东巡抚采进本）</p>
<p>国朝孙承泽撰。承泽有《尚书集解》，已著录。是书纪黄河迁徙始末，兼及畿辅水利。大旨为筹画漕运而作也。</p>
<p>△《具区志》・十六卷（两淮马裕家藏本）</p>
<p>国朝翁澍撰。澍字季霖，吴县人。是书以明蔡羽《太湖志》、王鏊《震泽编》为本，参酌增损，续成此书。於濒湖港渎，区画独详。</p>
<p>△《北河续记》・八卷（浙江汪启淑家藏本）</p>
<p>国朝阎廷谟撰。廷谟，孟津人。顺治丙戌进士，以工部主事督理河工。是编因谢在杭旧志而修之，又附录古迹、艺文於其後。廷谟自序，谓“删其不宜於今而增其正行於今者”，故所纪形势颇详。然正行於今者增之是也，其不宜於今者亦当存以备考证，乃协志乘之体。一概刊除，非通论也。</p>
<p>△《河防刍议》・六卷（直隶总督采进本）</p>
<p>国朝崔维雅撰。维雅，新安人。顺治丙戌举人，初任仪封县知县，升淮安府同知，调开封府南河同知。即以防河功，授宁波府知府。因总河王光裕请，再迁管河道佥事，官至布政使。其成是书，则为江苏按察使司时也。其治河有七法。曰引河，曰遥堤，曰月堤，曰缕堤，曰格堤，曰护埽，曰截坝。前明潘季驯《河防一览》，详於堤坝之说，而不言引河。维雅独申引河之说，盖当河流悍激之地，不得不浚此以杀其势耳。其书前为总图，後为分图。总图所以审其形势，而分图所以定其工程。图各有说，所以明其致治之原。维雅身历河工二十馀年，著为此书，其意见与靳辅颇不相合。康熙二十一年河决萧家渡，维雅因上疏条奏河务，斥辅所筑减水坝为不可用，请变前法而更张之。上特遣大臣履勘，复召辅与维雅廷辨。辅指列情形，具陈维雅剿袭之谬。维雅无以对，卒从辅议，而河患以息。是其说亦多出於一偏之见，不可据为定论也。</p>
<p>△《新刘河志》・一卷、《娄江志》・二卷（两江总督采进本）</p>
<p>国朝顾士琏撰。士琏字殷重，太仓州人。先是，顺治十二年，娄江塞，水无所归。太仓知州白登明，开凿朱泾旧迹而水以安。州人名之曰新刘河，以娄江旧名刘河也。士琏实佐是役，故辑其始末，为志一卷。康熙辛亥，再浚刘河之淤，仍以士琏任其事。工既竣，乃复辑《娄江志》二卷。上卷叙新续，下卷考旧迹，而以郏ァ③Ｇ戎钊酥嗡之书附焉。《新刘河志》其稿本出登明，士琏重辑之，《娄江志》则士琏所自辑。以其循登明之法而成功，故亦题曰“登明定”，示不忘所自也。前有王瑞国、郁禾序，皆称为《吴中开江书》，盖当时二书合刊，总题此名耳。</p>
<p>△《山东全河备考》・四卷（江苏周厚鲇家藏本）</p>
<p>国朝叶方恒撰，方恒字学亭，昆山人。顺治戊戌进士，官至山东济宁道。是编即其督理山东河道时所辑，专言漕河之在山东者。首《图志》，次《河渠》，次《职制》，次《人文》。大致采掇明王恕《漕河通志》、王琼《漕河图志》、车玺《漕河总考》诸书，而稍参以近时之形势。</p>
<p>△《明代河渠考》・（无卷数，浙江巡抚采进本）</p>
<p>国朝万斯同撰。斯同有《庙制图考》，已著录。是书采取有明列朝实录，凡事之涉於河渠者，悉案年编次。天启四年以後，则杂取邸抄野史以足成之。视史志所载稍详，然颇伤冗杂。考斯同尝预修《明史》，此本疑即其摘录旧闻，备修志之用者，後人取其残稿录存之也。又两江总督所采进，亦有此书，题曰《明实录河渠考》。所载止於万历四十八年，知当时随笔抄录，本未成书。後来传写其稿者，各据所见之本，故多寡互异，并书名亦小不同矣。</p>
<p>△《今水经》・一卷（浙江巡抚采进本）</p>
<p>国朝黄宗羲撰。宗羲有《易学象数论》，已著录。是书前列诸水之名，共为一表，皆以入海者为主，而来会者以次附之，如汴入河、须郑入汴、京入郑、索入京之类。自下流记其委也，後各自为说，分南北二条，皆以发源者为主，而所受之水以次附之。如卫河出辉县苏门山，迳卫辉府北，东流淇水来注之，又过鱿啬诨平纾漳水入焉之类，自上流记其源也。其所说诸水，用今道不用故道，用今地名不用古地名，创例本皆有法。而表不用旁行斜上之体，但直下书之，某入海，某入某，某又入某，颇不便检寻。又渭入河，漳、清、尽泾、沮入渭，洛入河，伞⒔А⒁寥肼逯类，皆分条。淇、漳、汶、滹、桑入卫，清入淇，沙、易入滹，温、义入易，洋入桑之类，又合条，则排纂未善也。其书作於明末，西嘉峪，东山海，北喜峰，古北居庸，皆不能逾越一步。宗羲生於馀姚，又未亲历北方，故河源尚剽《元史》之说，而滦河之类亦沿《明一统志》之旧。松花、黑龙、鸭绿、混同诸江，尤传闻仿佛，不尽可据。我朝幅员广博，古所称绝域，皆入版图，得以验传闻之真妄。《钦定西域图志》、《河源纪略》诸书，勘验精详，昭示万代。儒生一隅之见，付之覆瓿可矣。</p>
<p>△《明江南治水记》・一卷（编修程晋芳家藏本）</p>
<p>国朝陈士钅广撰。士钅广号宿峰，秀水人。康熙初以贡生阁试，授主事。是书大旨主於广浚分支，共受三江之水；多为尾闾，以杀震泽之怒。故所录惟以夏原吉议三条为主，而况锺、李克嗣、吕光、海瑞、许应逵五事附焉，非尽录明一代治水之政也。</p>
<p>△《湘湖水利志》・三卷（浙江巡抚采进本）</p>
<p>国朝毛奇龄撰。奇龄有《仲氏易》，已著录。萧山湘湖为一邑水利所资，宋熙宁间县民殷庆倡议建塘而未行。至杨时为县令，始举其役。而明尚书魏骥修筑之後，为豪民所亻占，御史何舜宾又以死争复之。舜宾之婿佥事富玄因作《萧山水利志》，岁久残阙。奇龄因其旧本，补辑是编。前二卷详述湘湖沿革条约，第三卷则附录诸湖，而终以湘湖历代禁罚旧例。其大旨以杜侵亻占为本。</p>
<p>△《东南水利》・八卷（浙江巡抚采进本）</p>
<p>国朝沈恺曾撰。恺曾，归安人，康熙壬戌进士，官至山东道监察御史。是书前四卷录康熙以来太湖、刘河、白茆、孟河诸处兴修开浚奏议公牍，第五卷录折解、缓征、议赈、兵粮、关税诸奏议。其目录内自注有曰：“是卷内有无关水利，因当事大臣仰体主恩，曲为生民请命，俾安乐利，故载入。”盖因水利而附录者也。第六卷、七卷皆前代水利沿革，於郡城修筑之外，亦附录赋额、田税、均粮、盐口诸事，盖亦留心於民事者。然志乘皆已具载，此为赘出矣。</p>
<p>△《治水要议》・一卷（编修程晋芳家藏本）</p>
<p>国朝孙宗彝撰。宗彝有《易宗集注》，已著录。此书载曹溶《学海类编》中。其议治河之法，以筑归仁堤、疏周家桥为主。盖亦执一偏之见，未可坐论起行也。</p>
<p>△《太湖备考》・十六卷（浙江巡抚采进本）</p>
<p>国朝金友理撰。友理字玉相，吴县人。是书卷首为巡幸图说。卷一总志太湖。卷二为沿湖水口、滨湖山。卷三为水治、水议。卷四为兵防、湖防、论说、记兵、职官。卷五为湖中山泉、港渎、都图、田赋。卷六为坊表、祠庙、寺观、古迹、风俗、物产。卷七为选举、乡饮。卷八为人物。卷九为列女。卷十、十一为诗。卷十二、十三为文。卷十四为书目、灾异。卷十五为补遗。卷十六为杂记。大旨为明人《太湖志》、《震泽编》皆详於湖中而略於湖外，以所重在名胜，而水利、兵防不及悉，故以此书补所阙云。</p>
<p>△《萧山水利书初集》・二卷、《续集》・一卷、《三集》・三卷、《附集》・一卷（浙江江启淑家藏本）</p>
<p>《初集》，明富玄编，国朝来鸿雯重订。《续集》、《三集》皆国朝张文瑞编。《附集》，文瑞之子学懋所编。萧山水利，以湘湖为最溥。明初，其邑人御史何舜宾尝以清理亻占田被祸。玄为舜宾婿，因取章懋、魏骥所辑《水利事迹》，合梓以行，以备考验。康熙五十八年，有私决湘湖者，水利几废。鸿雯据旧本重加订正，文瑞又旁搜黄震《万柳堂记》等文十二篇，为《续集》，并刊行之。雍正十三年，文瑞又以旧作《西江塘》、《湘湖纪事稿》二帙辑为《三集》。其《附集》则《萧山水利》十条，即明绍兴知府贾应璧所撰《图说》之旧本也。</p>
<p>△《治河前策》・二卷、《後策》・二卷（浙江巡抚采进本）</p>
<p>国朝冯祚泰撰。祚泰字粹中，滁州人。乾隆壬申举人。是编乃其肄业中山书院所作。分《前策》、《後策》二集。《前策》三十篇，皆详述《禹贡》水道及历代迁徙之迹，而评其得失。《後策》十一篇，皆条析现在利病。《前策》大旨主复北派放河，使东入海，自不病会通。《後策》大旨主闭南崖减水坝，不引浊沙入湖，添建北崖减水坝，另辟海口以泄其泛涨。</p>
<p>△《水鉴》・六卷（福建巡抚采进本）</p>
<p>国朝郭起元撰。起元，闽县人。历官盱眙县知县，迁泗州知州、宿虹同知。皆积水为患之区，因即所见闻，勒为一编。凡《论》十四篇，《说》四十四篇，《策》六篇，《考》四篇。刻於乾隆癸酉。其论淮徐一路，皆身所阅历之言。其他如江南、浙江、湖北、山东诸水，则亦传闻之论。至於《黄河源流》一篇，仍袭元人旧说，尤未得其真也。</p>
<p>△《安澜文献》・一卷（两江总督采进本）</p>
<p>国朝沈光曾撰。光曾，秀水人。官高邮州知州。是编辑前明及国朝修治南河大要，分为四篇。一曰《分黄》，二曰《导淮》，三曰《利运》，四曰《全下》。以皆录前人奏议之词，故名曰《文献》。其大旨在於刘老涧多设滚坝，疏通沭河。以六塘清水道之，使疾趋入海，以治河。於张福口、裴家塘等处浚引河，使洪泽之水尽出闾莨兀以治淮。又绘图冠於卷首。末有乾隆十年重刻《书後》一篇，乃其病中所作。谓潘季驯称河不两行，乃氵加河未创、中河未开以前，以黄河为运道，故有是说。今则运道自清河、桃源以上，已无藉於黄河，自宜随时筹画。又称惟别穿一渠之说，必不可行。穿则河水横经，运道挟之而走，实有可虞。黄坝新河之陈迹足鉴云。</p>
<p>──右“地理类”河渠之属，五十二部、二百四十五卷，内二部无卷数，皆附《存目》。</p>
<p>△《北边备对》・一卷（江苏巡抚采进本）</p>
<p>宋程大昌撰。大昌有《易原》，已著录。是书前有大昌自序，称“淳熙二年因进讲《禹贡》，孝宗问以塞外山川，未能详对。绍熙中，奉祠家居，乃补撰此书。以缘起於讲筵顾问，故仍以《备对》为名”。凡二十一则，皆摭史传旧文，无所考正。</p>
<p>△《江东地利论》・一卷（永乐大典本）</p>
<p>宋陈武撰。武始末未详。所论凡十篇，首论东南北古昔为最盛；次论南北胜负之势；次论东南地势在江、淮；次论西南地势在巴、蜀；次论合淝、濡须攻守之要冲；次论襄汉、荆南上流之重镇；次论襄阳为江陵捍蔽；次论寿春为江东捍蔽；次论西临关陇，东瞰青、齐，以取中原；次论中外盛衰在於天时。大抵亦与《江东十鉴》相表里，盖宋南渡後人人能为是言也。</p>
<p>△《东南防守利便》・三卷（两江总督采进本）</p>
<p>宋陈克、吴若同撰。考《宋史・吕祉传》，祉知建康，与吴若等共议，作此书上行在。大略谓立国东南，当联络淮甸、荆、蜀之势，盖专为南宋立言者也。此本刊於明崇祯间，前有祉《进书缴状》一篇，称吴若为本府通判，盖其幕属云。</p>
<p>△《边防控扼形势图论》・一卷（永乐大典本）</p>
<p>宋江默撰。默始末未详。其《进书状》有云：“臣效官极边四载，考究今古地名形胜，撰列《边防控扼形势图》并《论》二十四首，缮写成册。皆是今日边防急务。不如此行，则淮西不可守，无淮西则长江不可恃。昔三国吴无淮西，亦守巢湖，不敢退守长江。以长江千里，不可胜守，而巢湖两岸阻山，中间阻水，易守故也。今日有两淮，何为退守池州、江州，弃巢湖之险哉！”其论亦剀切，然不论攻而论守，其作於和议之後欤？</p>
<p>△《东关图》・一卷（浙江巡抚采进本）</p>
<p>明闻人诠辑。诠有《南畿志》，已著录。是编乃嘉靖壬辰诠为监察御史时巡视山海等关，以荏任例取地图，而绘画不免劳费，乃取平原张禄旧时所绘诸图，重加校正，刊以备阅。所载关塞二百一十有二，纪其道里远近，形势险易，颇详。诠即刊刻《旧唐书》者。《旧唐书》明代几佚，其得重见於世者，实诠之力。较方从哲官内阁时窃谢承《後汉书》以出，匿不示人，遂致天地之间，不复得见是书者，其用心之广隘，相去远矣。</p>
<p>△《修攘通考》・四卷（浙江巡抚采进本）</p>
<p>明何钅堂编。钅堂有《括苍汇纪》，已著录。此编以伪苏轼《地理指掌图》，与桂萼《明舆地图》、许论《九边图》三书合而刊之。别立此名，更无一字之论著。恐钅堂之陋未必至是，或坊贾所托欤？</p>
<p>△《九边考》・十卷（两江总督采进本）</p>
<p>明魏焕编。焕字东洲，长沙人。嘉靖乙丑进士，官兵部职方司主事。是书作於嘉靖辛丑。第一卷为《镇戍经略》，以下分九边为九卷，而各边之中，又分《疆域》、《保障》、《责任》、《军马》、《钱粮》诸目。所采多奏章案牍，大抵纸上之谈也。</p>
<p>△《海防图论》・一卷（浙江范懋柱家天一阁藏本）</p>
<p>明郑若曾撰。若曾有《郑开阳杂著》，已著录。是图乃若曾与唐顺之所共定，凡十二幅。其式以海居上，地居下，乃画家远近之法，若曾具为之辨。胡宗宪所题为《海防一览》者，即此书也。其书成於《万里海防图》之先，盖草创未详之本。後其六世孙定远刊《海运图说》、《黄河图议》等编，复并是书刻之云。</p>
<p>△《万里海防图说》・二卷（浙江巡抚采进本）</p>
<p>明郑若曾撰。是书乃若曾入胡宗宪幕府以後，与同事邵芳取旧撰《海防图论》，复加考定。起广东，历福建、浙江、南直、山东、辽东，计程八千五百馀里。杂图七十五，各为之论。若曾自序以为“许默斋《九边图论》详於西北，此独详於东南”云。</p>
<p>△《江防图考》・一卷（浙江范懋柱家天一阁藏本）</p>
<p>明郑若曾撰。若曾既图海防，复为此书。起九江至金山卫，凡为图十有九。後备论沿江守御兵弁之数，及所当修补增置之法。</p>
<p>△《江防考》・六卷（浙江汪启淑家藏本）</p>
<p>明吴时来撰，王篆增补。时来，仙居人。嘉靖癸丑进士，官至左都御史，谥文恪。篆，夷陵人。嘉靖壬戌进士，官至吏部左侍郎。隆庆二年，时来以南京佥都御史提督操江，创为此考。六年，篆奉命继其任，以时来书度之，形势微有不同。因仍其体例，增损重订。盖明代以南京为根本重地，专设操江都御史，与勋臣一人同领其事。所辖水操军以万计，上自九江，下抵苏、松、通、泰，缓急咸责成之。是考於形胜、营制、官兵、沿革颇为详备。盖当时积习废弛，其立法特密云。</p>
<p>△《两浙海防类考续编》・十卷（浙江汪启淑家藏本）</p>
<p>明范涞撰。涞字原易，休宁人。万历甲戌进士，官至福建右布政使。自嘉靖中倭寇犯两浙，沿海郡县，被害最深。故守土者以海防为首务。胡宗宪作《筹海图编》後，续之者有《海防考》、《海防类考》诸书，而沿革不常，每有阙略。万历二十九年，涞官海道副使，因取诸书复加增广，故名曰《续编》。前有史继辰序，并《类考》旧序二首。凡四图，四十一目，於兵卫、巡防、饷额各事宜，颇为详备。惟多录案牍之文，未免时伤冗漫耳。《江南通志》列涞於《儒林传》中，载所著有《休宁理学先贤传》、《范子咙言》、《谘粑募》，独不及此书。盖自宋以来，儒者例以性命为精言，以事功为霸术，至於兵事，尤所恶言。殆作志者恐妨涞醇儒之名，故讳此书欤？然古之圣贤，学期实用，未尝日日画《太极图》也。</p>
<p>△《温处海防图略》・二卷（浙江汪启淑家藏本）</p>
<p>明蔡逢时撰。逢时字应期，宣城人。万历庚辰进士，官温处兵备副使。温处为两浙海疆门户，明季倭寇出没，号曰要冲。逢时此书，作於万历二十四年。皆据当时文移、册籍编次成帙，凡地形、船械，以及战守选练之法，无不毕载。共为图四，子目四十有三。</p>
<p>△《筹海重编》・十卷（两淮马裕家藏本）</p>
<p>明邓锺撰。锺字道鸣，晋江人。万历二十年，倭大入朝鲜，海上传警。总督萧彦命锺取昆山郑若曾《筹海图编》，删其繁冗，重辑成书。冠以各处海图，次记奉使朝贡之事。又分案沿海诸省，记其兵防制变各事宜，而以经略诸条终之。於前代旧事，亦间有引证。前有彦序一篇，极称胡宗宪功，亦当时公论也。</p>
<p>△《海防图论》・一卷（浙江范懋柱家天一阁藏本）</p>
<p>不著撰人名氏。所载惟江南、浙江、山东、辽东，而福建、直隶诸省沿海之地，并无图说。疑其有阙佚也。</p>
<p>△《陕西镇考》・一卷（浙江范懋柱家天一阁藏本）</p>
<p>不著撰人名氏。略记陕西诸镇城堡之属，大抵从王圻《续文献通考・边防门》中录出。盖明人所为也。</p>
<p>△《海防述略》・一卷（浙江范懋柱家天一阁藏本）</p>
<p>国朝杜臻撰。臻有《闽粤巡视纪略》，已著录。是书胪列沿海险要形势，及往来策应诸地，於诸洋列戍哨探事宜，亦并及之。案，臻於康熙二十二年奉诏偕内阁学士石柱往闽、粤定疆理，兹书盖即其时所著也。</p>
<p>△《延绥镇志》・六卷（内府藏本）</p>
<p>国朝谭吉璁撰。吉璁，字舟石，嘉兴人。由内阁中书官至登州府知府。明时以延绥为重镇，设重兵以防河套。本朝顺治初年，罢延绥巡抚不设，而延绥镇尚仍旧名。康熙十二年，吉璁以延安府同知分驻榆林城，乃因明巡抚涂宗鼍杀荆重修此志。自《图谱》至《艺文》，凡分十二类。所载皆明代边防之事。</p>
<p>△《蛮司合志》・十五卷（浙江巡抚采进本）</p>
<p>国朝毛奇龄撰。奇龄有《仲氏易》，已著录。是编皆纪明代土司始末。凡湖广一卷，贵州二卷，四川四卷，隳纤木恚两广四卷。亦其修史所馀之稿也。</p>
<p>△《江防总论》・一卷、《海防总论》・一卷（编修程晋芳家藏本）</p>
<p>国朝姜宸英撰。宸英字西溟，慈人。康熙丁丑进士，官翰林院编修。己卯充顺天乡试副考官，为正考官修撰李蟠所累，逮问。蟠遣戍，宸英卒於狱。是二书载曹溶《学海类编》中。各冠《总论》於前，而条系其形势之略於後，题曰《附录》。案《江防论》末称：“依海道所经，自广东西路始，福建、浙江、江南、登莱、天津卫、辽阳，以次及之。”又括海南所经各省郡县，自为一卷，与论後所附录全不相应。又称“其沿海山河，寇鲎谌敕阜趾希日本舆地，皆有图”。今亦无图。知曹溶删节其文，非宸英之原帙也。</p>
<p>△《秦边纪略》・四卷（直隶总督采进本）</p>
<p>不著撰人名氏。书中首卷“河州条”注，内有“西夷部落三十有奇，康熙十四年围卫城一月，康熙二十二年又犯卫地”之语。又四卷《近疆西夷传》内载，康熙二十四年，祝囊同科尔坤十八部由古北口入觐事，则此书为康熙间人所作。首载河州及西宁、庄浪、凉州、甘州、肃州、靖远、宁夏、延绥等卫形势要害；次载西宁等卫南北边堡；次载西宁等卫近疆及河套；次载外疆、近疆西夷传，河套部落蒙古四十八部落考略，西域土地人物略。其论边鄙疆域，及防守攻剿情形，一一详悉。盖国家初定西陲，中间遘王辅臣之叛，与滇、黔相煽。方用兵於内地，故近边诸部，往往窥窃。後乃以次削平，驯为臣仆。此书所述，皆是时之形势。方今圣武远扬，天山南北二万馀里，皆置郡开屯，归我疆宇。昔之所谓险要者，今皆在户闼之间；昔之所谓强梁者，今皆隶赋役之籍。此书所述，皆无所用之。然在当时，则可谓留心边政者矣。至北边四十八部源委弗详，且非秦地。其西域道里以驿程考之，亦皆在茫昧之间。盖一时得之传闻，附录卷末，均不足为典要。存而不论可矣。</p>
<p>──右“地理类”边防之属，二十一部、八十三卷，皆附《存目》。 






</p></div>
  <div class="adBottom">
    <script src="../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='216030.html' class='pagedaohang'>【上一篇】<i>:卷七十六・史部三十二○地理类存目五</i></a></span><span class="tomenu"><a href="sikuquanshuzongmutiyao.html" title="四库全书总目提要" class="returnIndex">【回目录】</a>
</span><span class="toup1"><a href='216028.html' class='pagedaohang'>【下一篇】<i>：卷七十四・史部三十○地理类存目三</i></a></span></div>
  <div class="adBottom">
    <script src="../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../js/foot.js" type="text/javascript"></script>

</body>
</html>
