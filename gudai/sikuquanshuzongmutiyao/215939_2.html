<?xml version="1.0" encoding="gb2312"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=gb2312" />
<title>四库全书总目提要_卷一百六十五・集部十八○别集类十八</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<script src="../../js/dm.js" type="text/javascript"></script>
<link href="../../css/wap2011.css" rel="stylesheet" type="text/css" />
<script src="http://apps.bdimg.com/libs/jquery/2.1.4/jquery.min.js"></script>
</head>
<body class="body">
<div class="mtop"> <a href="../../m_sbkk8_default.html" class="mindex"><img src="http://m.sbkk8.com/images/mindex.png" alt="回主页" /></a>
  <div class="mTitle"><a href="../../m_sbkk8_default.html" class="htitle1">天涯知识库</a> ・ <a href="sikuquanshuzongmutiyao_2.html">四库全书总目提要</a></i></div>
  <span class="mmenu" id="mmenu"><img src="http://m.sbkk8.com/images/mmenu.png" alt="目录" /></span> </div>
<div class="mnav" id="mnav"> <a href="../../m_sbkk8_default.html" targent="_blank">首页</a> <a href="../../zuowen/zuowen_2.html" targent="_blank">作文</a> <a href="../gudai_2.html" targent="_blank">古代文学</a> <a href="../../jiankangbaojian/jiankangbaojian.html" targent="_blank">健康保健</a> <a href="../../jiankangyinshi/jiankangyinshi_2.html" targent="_blank">健康饮食</a> <a href="../../xiandai/xiandai.html" targent="_blank">现代小说</a> <a href="../../gushihui/gushihui_2.html" targent="_blank">故事会</a> <a href="../../waiguo/waiguo_2.html" targent="_blank">外国文学</a> <a href="../../shenghuochangshi/shenghuochangshi.html" targent="_blank">生活常识</a> <a href="../../meirongyangsheng/meirongyangsheng_2.html" targent="_blank">美容知识</a> <a href="../../lishigushi/lishigushi_2.html" targent="_blank">历史故事</a> <a href="http://m.sbkk8.com/wangluoxiaoshuo/" targent="_blank">网络小说</a> <a href="../../juqingjianjie/juqingjianjie.html" targent="_blank">剧情简介</a> <a href="../../wangmingdaquan/wangmingdaquan.html" targent="_blank">网名大全</a> <a href="../../shuoshuo/shuoshuo.html" targent="_blank">说说大全</a> <a href="../../caipudaquan/caipudaquan.html" targent="_blank">菜谱大全</a>  </div>
<div class="search searchtop">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01 content02">
  <script src="../../js/pic.js" type="text/javascript"></script>
</div>
<div class="daohang"><strong>位置:</strong><a href='http://3g.sbkk8.com/'></a> > <a href='../gudai_2.html'>古代文学</a> > <a href='sikuquanshuzongmutiyao_2.html'>四库全书总目提要</a> > </div>
<div class="kind">
  <h1 class="h11">卷一百六十五・集部十八○别集类十八</h1>
</div>
<div class="articleContent"> <p>





△《须溪集》・十卷（永乐大典本）</p>
<p>宋刘辰翁撰。辰翁字会孟，庐陵人。须溪其所居地名也。少补太学生。景定壬戌，廷试入丙第。以亲老，请濂溪书院山长。江万里、陈宜中荐居史馆，除太学博士，皆固辞。宋亡遂不复出。辰翁当贾似道当国，对策极言济邸无後可恸，忠良残害可伤，风节不竞可憾。几为似道所中，以是得鲠直名。文章亦见重於世。其门生王梦应作祭文，至称韩、欧後惟先生卓然秦、汉巨笔。然辰翁论诗评文，往往意取尖新，太伤佻巧，其所批点，如《杜甫集》、《世说新语》及《班马异同》诸书，今尚有传本。大率破碎纤仄，无裨来学。即其所作诗文，亦专以奇怪磊落为宗。务在艰涩其词，甚或至於不可句读，尤不免轶於绳墨之外。特其蹊径本自蒙庄，故惝恍迷离，亦间有意趣，不尽堕牛鬼蛇神。且其於宗邦沦覆之後，卷怀麦秀，寄托遥深，忠爱之忱，往往形诸笔墨。其志亦多有可取者，固不必概以体格绳之矣。《须溪集》明人见者甚罕，即诸书亦多不载其卷数。韩敬选订晚宋诸家之文，尝以不得辰翁全集为恨。闻兰溪胡应麟遗书中有其名，往求之，卒弗能获，盖其散失已久。世所传者惟《须溪记钞》及《须溪四景诗》二种，篇什寥寥。今检《永乐大典》所录，记序杂著诗馀尚多。谨采辑裒次，厘为十卷。其《天下同文集》及《记钞》所载，而不见於《永乐大典》者，亦别为抄补，以存其概。至《四景诗》则原属单行之本，今仍各著於录，故不复采入云。</p>
<p>△《须溪四景诗集》・四卷（编修汪如藻家藏本）</p>
<p>宋刘辰翁撰。考晋、宋以前无以古人诗句为题者。沈约始有《江蓠生幽渚诗》，以陆机《塘上行》句为题，是齐、梁以後例也。沿及唐、宋科举，始专以古句命题。其程试之作，唐莫详於《文苑英华》，宋莫详於《万宝诗山》。大抵以刻画为工，转相亻效仿。辰翁生於宋末，故是集各以四时写景之句命题。《春景》凡六十三题，诗七十二首。《夏景》凡三十二题，诗三十五首。《秋景》凡四十题，诗四十四首。《冬景》十六题，诗如题数。所作皆气韵生动，无堆排涂饰之习，在程试诗中，最为高格。末附《东桂堂赋》一篇，为刘端伯教子读书而作。此集殆亦授刘之子，备科举之用者欤。</p>
<p>△《苇航漫游稿》・四卷（永乐大典本）</p>
<p>宋胡仲弓撰。仲弓字希圣，清源人。其生平不少概见。惟集中《一第诗》，有“衣冠新进士，湖海旧诗人”之句，知尝登第。《夜梦蒙仲作二象笏诗》，有“嗟余初筮令”之句，知尝宰县。《将之官越上留别诸友诗》，有“一官如许冷，况复是清贫。槐市风何古，兰亭本却真”之句，知官在会稽。《老母弥潦币鸭黜诗》，有“千里迎奶，相见翻不乐。微禄期奉亲，亲至禄已夺”之句，知不久罢归。《雪中杂兴诗》，有“不被功名缚，江湖得散行”之句，知被斥以後，浪迹以终，故以《苇航漫游》名稿。其行事则不可考矣。仲弓诗名不甚著，惟陈起《江湖後集》录所作颇夥。然校以《永乐大典》分列於各韵下者，起所选之外，遗佚尚多。今鄄少黾，编为四卷，虽未必尽睹其全，视起所编，则已增益者多矣。南宋末年，诗格日下。四灵一派，摅晚唐清巧之思。江湖一派，多五季衰飒之气。故仲弓是编，及其兄仲参所作《竹庄小集》，均不出山林枯槁之调。如七言律中《旱湖》一首，当凶塘骼胫时，绝无恻隐，乃云“但使孤山梅不死，其馀风物不关情”。尤宋季游士矫语高蹈之陋习。然吟咏既繁，性情各见。洪纤俱响，正变兼陈。苟非淫慝之音，即不在放斥之列。诗家有此一格，固不妨使之并存。亦录唐诗者不遗周昙《咏史》之例也。《永乐大典》所载，别有《漫游集》一书。核其体例，盖采宋、元两代之作汇为总集。当时校雠未密，朱书标目，往往与此集混淆。今并考校姓名，删除讹异，不使与此集相乱，庶几不失其真焉。</p>
<p>△《兰皋集》・三卷（浙江鲍士恭家藏本）</p>
<p>宋吴锡畴撰。锡畴字元伦，休宁人，广南西路安抚使儆之从孙，处士芍子也。锡畴四岁而孤，刻志於学，慕徐飨、茅容之为人。咸淳间，南康守叶阊聘主白鹿洞书院，辞不肯赴。盖笃实潜修之士，不欲以聚徒讲学，嚣竞浮名也。性喜艺兰，自号曰兰皋子，因以名集，殆亦寓无人自芳之意。其人品心术，可谓超然流俗之外矣。集所存诗不多，然皆晚年所自删定，简汰颇严。其《题林逋墓诗》“清风千载梅花共，说著梅花定说君”句，为吕午所赏；《春日诗》“燕未成家寒食雨，人如中酒落花风”句，又为方岳所赏，并见於《方岳跋》中。然集中佳句，似此者尚颇不乏，岳偶举其一二耳。盖其刻意清新，虽不免偶涉纤巧，而视宋季潦倒率易之作，则尚能生面别开。以继《竹洲集》後，亦云不愧其家学矣。</p>
<p>△《闳诗》・一卷（编修汪如藻家藏本）</p>
<p>宋薛撰。字仲止，一字宾日，永嘉人，宝趟哪杲士，官长溪簿。宋承五代之後，其诗数变，一变而西昆，再变而元蹋三变而江西。江西一派，由北宋以逮南宋，其行最久。久而弊生，於是永嘉一派以晚唐体矫之，而“四灵”出焉。然四灵名为晚唐，其所宗实止姚合一家，所谓“武功体”者是也。其法以新切为宗，而写景细琐，边幅太狭，遂为宋末江湖之滥觞。叶靡韵缜之故，初力推之，久而亦觉其偏，始稍异论。吴子良《林下偶谈》述之颇悉。之所作，皆出入四灵之间，不免局於门户，然尚永嘉之初派，非永嘉之末派。录之亦足备一格也。</p>
<p>△《嘉禾百咏》・一卷（浙江鲍士恭家藏本）</p>
<p>宋张尧同撰。尧同，秀水人，仕履未详。诗中所咏会景亭，为潘师旦所筑，赵老园为赵衮归隐之处。核其时代，盖宁宗以後人也。宋世文人学士，歌咏其土风之胜者，往往以夸多斗靡为工。如阮阅《郴江百咏》、许尚《华亭百咏》、曾极《金陵百咏》，皆以百首为率。故尧同所咏嘉兴山川古迹，亦以百篇概之。徐硕《至元嘉禾志》，已与陆蒙老所赋《嘉禾八咏》同采入“题咏门”内。後来作郡志者，亦颇散见其间，而掇拾均未全备。此乃其初出单行之本，每首之後皆有附考，不知何人所作。末有跋语，亦不载姓名年月。其词虽不甚工，而自吴越以来，嘉兴典故，颇可得其梗概。近时朱彝尊作《鸳鸯湖棹歌》一百首，盖即踵前例而稍变其面目者。虽彝尊诗情温丽，远胜尧同，而尧同采掇名目，胪叙大凡，其於地志考据，要亦不为无助矣。</p>
<p>△《柳塘外集》・四卷（浙江鲍士恭家藏本）</p>
<p>宋释道璨撰。道璨字无文，姓陶氏，南昌人，咸淳间尝主饶州荐福寺。所著别有《语录》，故此以《外集》为名。释氏以佛典为内学，以儒书为外学也。其诗边幅颇狭，未能脱蔬┺之气。而短章绝句，善用其短者，亦时有清致。如《题水墨草虫》、《陈了翁祠》、《和恕斋》、《濂溪书院》诸作，未尝不楚楚可观。沙中金屑，固亦不容捐弃矣。杂文中《送一侍者序》一首，乃为日本僧作。考《宋史・外国传》所载，自太宗时{大周}然入朝後，屡有倭僧奉贡。迄南渡不复见，仅纪其国舟飘至内境数事。至嘉泰三年以後，遂绝不复书。此《序》作於淳涛焐辏称其去国六年，一日东归，计其来日，当在淳倘年。殆求法东来，非充贡使，故《史》不得而载之，非漏略也。集凡诗一卷，铭记一卷，序文、疏书一卷，塔铭、墓志、龉阒尽⒓牢囊痪怼Ｋ我岳粗罴沂槟拷晕粗录。国朝康熙甲寅，释大雷始访得旧本，释元宏、灯岱因为校正锓版。书虽晚出，而核其格意，确为宋末江湖之体，不缘赝造。考吴师道《礼部诗话》，已载其《题苏堂竹》一首，则宋代实有其人。疑当时名不甚著，仅彼教自相传录，故阅数百年始见於世云。</p>
<p>△《碧梧玩芳集》・二十四卷（永乐大典本）</p>
<p>宋马廷鸾撰。廷鸾字翔仲，乐平人，淳唐吣杲士，历官右丞相，兼枢密使，事迹具《宋史》本传。《史》称其罢相归後，又十七年而卒。考廷鸾之罢在度宗咸淳八年壬申，其殁当在元世祖至元二十六年己丑。今集中《老学道院记》，称著雍困敦之岁，余年六十有七，则作是文时，去其病殁已不远。似集为其子端临所编矣。其曰“碧梧玩芳”者，廷鸾家有碧梧精舍，晚年又自号“玩芳病叟”，因以为名也。自明以来，外间绝无传本。惟《永乐大典》所收，颇存梗概。大抵骈体最工。理宗末年，又居两制，朝廷大著作多出其手。其他诗文亦皆典赡秀润，盎然有卷轴之味。端临承藉世业，撰为《文献通考》，至今为艺林宝重，即廷鸾所学可知也。其集《宋史》不著录，原编卷数已不可考。谨以今所存者裒辑排比，分为二十三卷。廷鸾又尝仿吕祖谦《大事记》之例，作《读史旬编》，以十年为一旬，起帝尧元载甲辰，迄周显德七年庚申，为三十八帙。今全书虽佚，而《绪论》尚散见《永乐大典》中，并裒为一卷，附於文後，共为二十四卷。《宋史》称廷鸾所著又有《六经集传》、《语孟会编》、《楚辞补记》、《洙泗裔编》、《读庄笔记》诸书，今并不传。又称其召试馆职时，即以饩德，重相权，收直臣，防近习为对。为将作少监时，论贡举三事，又言宜蠲除被灾州县租赋。为起居舍人时，言太史当谨书灾异，又言翕受敷施，以壮人才之精神；虚心容纳，以植人言之骨唬念邦本而以公灭私，严边备而思患预防。同知枢密院时，言培命脉，植根本，崇宽大，行忠厚，又言恢大度以优容，虚圣心而延伫，推内恕以假借，忍难行而听纳，则情无不达，理无不尽云云。其文今皆不见於集中。或奏疏别为一编，故此集皆不见收欤。</p>
<p>△《四明文献集》・五卷（浙江鲍士恭家藏本）</p>
<p>宋王应麟撰。应麟有《周易郑氏注》，已著录。所著《深宁集》，本一百卷，然《宋志》已不著录，焦摺豆史经籍志》亦不载其名，则散佚久矣。此本乃明鄞县郑真、陈朝辅所辑《四明文献》之一种。故一人之作，冒总集之名也。通一百七十馀篇，制诰居十之七。盖捃拾残，非其真矣。应麟以词科起家，其《玉海》、《词学指南》诸书，馥残膏，尚多所沾溉。故所自作，无不典雅温丽，有承平馆阁之遗，且所载事迹，多足与史传相证。如《宋史》应麟本传谓度宗即位，应麟草百官表，循旧制请听政四表，已上。一夕入临，宰臣谕旨增撰三表。则此七表者，先进前四表，次进後三表也。考之是集，则第一表至第二表乃景定五年十月上，第三表至第七表乃十一月上，与本传互异。又《宋史・度宗本纪》载贾似道罢都督予祠在德淘年二月，徙居婺州，又徙建宁，俱在七月，而由扬州责归绍兴，实在是年五月四日，见於是集《责贾似道归里制》，亦足以补《本纪》之阙。则虽零章断简，固不以残阙弃矣。</p>
<p>△《覆瓿集》・六卷（编修汪如藻家藏本）</p>
<p>宋赵必象撰。必象字玉渊，自号秋晓，太宗十世孙，居於东莞。咸淳元年，与父崇讠由同登进士。初任高要尉，摄四会令。再任南康丞。文天祥开府惠州，辟摄惠州军事判官。入元後隐居温塘村。是集诗二卷、长短句一卷、杂文二卷、附录一卷。必象治邑有惠政，属宗邦沦丧，慷慨从军，其志可取。沧桑以後，肥Т终身，其节亦不可及。诗文篇帙无多，在宋末诸家中未为颖脱，然体格清劲，不屑为靡靡之音。如“一雨鸣蛙乱深夜，数声啼鸟怨斜阳”诸句，固未尝不绰有情韵也。</p>
<p>△《阆风集》・十二卷（永乐大典本）</p>
<p>宋舒岳祥撰。岳祥字舜侯，宁海人，宝趟哪杲士，官奉化尉，终承直郎，宋亡不仕，教授乡里以终。《两浙名贤录》载所著有《史述》、《汉砭》、《补史》、《家录》、《荪墅稿》、《避地稿》、《篆畦稿》、《蝶轩稿》、《梧竹里稿》、《三史纂言》、《谈》、《┬》、《┎小贰《┐》、《┮蕖贰《昔游录》、《深衣图说》，凡二百二十卷，今多散佚。焦摺豆史・经籍志》载岳祥《阆风集》二十卷，世亦无传。检《永乐大典》中所载岳祥诗文，间题《篆畦》、《蝶轩》、《荪墅》诸集名，而题为《阆风集》者居十之八九，似当时诸稿，本分帙编次，而《阆风集》乃其总名。今原书卷第已为《永乐大典》所乱，无可辨别，谨依类裒辑鹞诗九卷、杂文三卷，仍其总名，以《阆风集》名之。又集中有《百一老诗序》，盖即所赋老渔、老猎之类，似原本亦别为一集，然所阙已多，不成卷帙，故亦不复分析焉。岳祥少时，以文见吴子良，子良即称其异秉灵识如汉终、贾。晚逢鼎革，Т迹终身，乃益覃思於著作。其诗文类皆称臆而谈，不事坨馈＜中有《诗诀》一首云“欲自柳州参靖节，将邀东野寐仝”。又云“平原骏马开黄雾，下水轻舟遇快风”。其宗旨所在，可以想见矣。</p>
<p>△《北游集》・一卷（安徽巡抚采进本）</p>
<p>宋汪梦斗撰。梦斗号杏山，绩溪人。景定间以明经发解，江东漕试。授承节郎，江东司制还佟Ｏ檀境酰迁史馆编校，与叶李等议，上书劾丞相贾似道。李等坐罪，梦斗亦遁归。宋亡後，尚书谢昌言荐梦斗於元世祖，特召赴京，卒不受官，放还。是集乃其北游纪行之作。中有《见谢尚书诗》云“正须自爱不赀身。”盖不特律己甚严，即其以道义规昌言，亦可谓婉而严矣。惟是《上故相留公诗》，注谓“公入朝不屈，称前正奉大夫。”考梦炎以德潭年降元，特为世祖所鄙，又曾劝杀文天祥，安得有入朝不屈之事？《梦斗集》中又有《南园歌》，为吴潜窜循州而作。诗末附数语云：“履翁再相，力言奸邪误国数事，理皇竟不能平。会似道以江上肃清之报，径达禁中，上遂罢潜相。明日乃以似道奏付外。”考《宋史》，似道江上肃清之奏在理宗景定元年三月乙酉之前，吴潜之罢在是年四月己酉。若如梦斗言，是於己酉之明日始以似道奏付外，则上距四月乙酉前将及一月。是时朝野方以荆、鄂为奇功，乃捷书到禁中，一月始布於外，与情势尤有未合。或其後人掇拾遗稿，不免以赝本窜入，未及致详耶。又《杏山摭稿》数条，乃後人所集梦斗讲学之语，原附集末，今亦仍之焉。</p>
<p>△《秋堂集》・三卷（编修汪如藻家藏本）</p>
<p>宋柴望撰。望有《丙丁龟鉴》，已著录。其诗有《道州台衣集》、《咏史诗》、《西凉鼓吹》诸编，俱佚不存。此本乃後人杂裒而成。诗末尚有《道州台衣集序》。其《梦傅说》以下十一绝，疑即《咏史诗》中之作也。望以淳瘫午上《丙丁龟鉴》得名。然应诏上书，但当指陈人事，论朝政之是非，乃牵引谶纬，以值岁干支推衍祸福，穿凿附会，迂诞支离。其心虽出於忠诚，其言则涉於妖妄。乃出狱归里，士大夫至祖道涌金门外，赋诗感慨，倾动一时。王应麟《困学纪闻》尚载其表中之语，以为佳话。宋末士气之浮嚣，於是为极。已别存其目，纠正於本条之下。至其人，则宋亡以後，遁迹深山，至元十七年乃卒。胰桓呓冢追步东篱。其诗虽格近晚唐，未为高迈，而黍离麦秀，寓痛至深，骚屑哀音，特为凄动，亦可与谢翱诸人并传不朽。故残章断简，犹能流播至今也。</p>
<p>△《蛟峰文集》・八卷、《外集》・四卷（江苏蒋曾莹家藏本）</p>
<p>宋方逢辰撰。逢辰初名梦魁，字君锡，淳安人。登淳淌年进士第一。理宗改赐今名。官至吏部侍郎，以母忧归。德坛酰徵拜礼部尚书。会父疾，未赴。宋亡，元世祖诏御史中丞崔Ｆ鹬於家，以疾坚辞不出。至正间修《宋史》，有司不得其事状，故不为立传。惟《黄氵晋集》中有所作《逢辰墓表》，尚略见其始末。明邵经邦作《弘简录》，始为补传，然亦据氵晋所述，不能有所增益也。是集乃其五世从孙蒙城知县渊等所辑。《正集》八卷，前七卷为逢辰诗文，末一卷附以其弟逢振所作。逢振字君玉，景定中登进士，官至太府寺簿，亦国亡之後抗节不仕者也。《外集》四卷，则其七世从孙玉山知县中所续辑，凡逢辰历官诰敕及酬赠诗文皆在焉。逢辰当丁大全、贾似道柄国之时，皆能力抗其锋，持正不屈。其提点川东刑狱及为江西转运副使，政绩亦俱有可观。惜其遗篇散佚，所录奏蛭┍倘年《请除内竖》一疏尚存。馀若《论雷变》、《论边备》、《论吴潜去位》、《贾似道匿败》诸蜃樱皆平生建白之最著者。《墓表》略见大概，而悉不载於集中。其所掇拾，大抵案牍简札之文为多，而策问一首至并考官评语载之。盖散佚之馀，区区搜辑而成，故不免识小而遗其大矣。</p>
<p>△《秋声集》・六卷（永乐大典本）</p>
<p>宋卫宗武撰。宗武字淇父，自号九山，华亭人。淳碳淅官尚书郎，出知常州。罢归闲居三十馀载，以诗文自娱。据至元甲午张之翰所作集《序》，称九山墓宿草已六白，则宗武实卒於至元二十六年己丑，在宋亡後十年。故焦摺豆史经籍志》载《秋声集》八卷，列入元人。然宗武实未仕元，仍当从陶潜书晋例也。集久失传，今从《永乐大典》中采辑编次，得诗词四卷，序记、志铭一卷，杂著一卷，以略存其概。华亭卫氏，自礼部侍郎肤敏後，资政殿学士泾、直宝谟阁，兄弟相继，以学术著。宗武世系虽无考，而《张之翰序》称为乔木世臣後，则当为泾、之裔。文采风流，不失故家遗范，有自来矣。其诗文根柢差薄，骨格亦未坚纟致。盖末造风会之所趋，其事与国运相随，非作者所能自主。至於《咏荀！芬皇，称其徒抱忠贞，遗恨千古，其学识亦有所未逮。然核其全集，大都气韵冲澹，有萧然自得之趣。盖胸襟既别，神致自殊，品究在《江湖》诸集上。且眷怀故国，匿迹穷居，其志节深有足取，而《宋遗民录》诸书乃竟脱漏其姓名。录存是集，以发潜德之光，亦足见圣朝表章幽隐，砥砺风教之义也。</p>
<p>△《牟氏陵阳集》・二十四卷（浙江鲍士恭家藏本）</p>
<p>宋牟谧。谧窒字，湖州人。父子才，理宗朝官端明殿学士、礼部尚书，以刚直著名。谝嗟墙士第，官至大理少卿，入元不仕，闭户三十六年。故其集中《九日五言诗序》，论陶潜於王弘中路具酒食事，及题渊明图诸文，意皆自寓。又尝谓世喜称渊明入宋书甲子无年号，黄豫章亦曰甲子不数义熙前。然今陶集诗本无书年号者，渊明耻事刘裕，大节较然，此未须深论云云。故谖闹卸嗍橹猎年号，意本此也。是集凡诗六卷、杂文十八卷，前有至顺二年《程端学序》。王士祯《居易录》称其诗有坡、谷门风，杂文皆典实详雅。今观所作，知士祯之论不诬。牟氏本蜀之井研人，世居陵山之阳，至子才始著籍湖州。其以“陵阳”名集，盖不忘本。以韩驹诗先有是名，故此集冠以“牟氏”，用相别焉。</p>
<p>△《湖山类稿》・五卷、《水慵》・一卷（浙江巡抚采进本）</p>
<p>宋汪元量撰。元量字大有，号水悖钱塘人。度宗时以善琴供奉掖庭。宋亡，随三宫入燕。久之为黄冠南归，往来匡庐、彭蠡间。元陈泰《所安遗集》中尚有《送钱塘琴士汪水闶》。泰，延潭年进士，则元量亦云老寿矣。其诗多慷慨悲歌，有故宫离黍之感。於宋末诸事，皆可据以徵信。故李鹤田《湖山类稿跋》称“其记亡国之戚，去国之苦，间关愁叹之状，备见於诗。微而显，隐而彰，哀而不怨。开元、天宝之事记於草堂，後人以诗史目之。水阒诗亦宋亡之诗史”云云。其品题颇当。惟集中《醉歌》一篇，记宋亡之事曰：“乱点连声杀六更，荧荧庭燎待天明。侍臣已写投降表，臣妾佥名谢道清。”以本朝太后，直斥其名，殊为非体。《春秋》责备贤者，於元量不能无讥。然元量以一供奉琴士，不预士大夫之列，而眷怀故主，终始不渝。宋季公卿，实视之有愧，其节概亦不可及。笔墨之间，偶然失检，视无礼於君者，其事固殊。是又当取其大端，恕其一眚者矣。黄虞稷《千顷堂书目》载《湖山类稿》十三卷、《水愦省啡卷。久失流传。此本为刘辰翁所选，只五卷，前脱四翻，间存评语。近时鲍廷博因复采《宋遗民录》，补入辰翁《元序》，合《水慵》刻之。以二本参互校订，诗多重复，今亦姑仍原本焉。</p>
<p>△《冖浼》・十卷、《冖湟偶》・二卷、《遗集补》・一卷、附《天地间集》・一卷、《西台恸哭记注》・一卷、《冬青引注》一卷（两淮马裕家藏本）宋谢翱撰。翱字皋羽，一字皋父，长溪人，後徙浦城。咸淳中试进士不第。文天祥开府延平，署为谘议参军。天祥兵败，避地浙东。後以元贞元年卒於杭州。事迹具《宋史》本传。南宋之末，文体卑弱，独翱诗文桀骜有奇气，而节概亦卓然可传。据方凤作翱行状，称翱遗稿凡手抄诗六卷，杂文五卷，《唐补传》一卷，《南史赞》一卷，《楚辞芳草图谱》一卷，《宋铙歌鼓吹曲》、《骑吹曲》各一卷，《睦州山水人物古迹记》一卷，《浦阳先民传》一卷，《东坡夜雨句图》一卷。其《唐补传》以下如编入集中，当共二十八卷；如别本各行，则诗文当止十一卷。然世无传本，莫知其审。明弘治间，储嗨刻，已与凤所记不合。万历中有歙县张氏重刻本，益以降乩之作，尤为秽杂。此本为平湖陆大业以家藏抄本刊行，云向从旧刻录出。卷第已乱，大业以意厘定之，校他本差为完善，然亦非其旧也。末附《天地间集》一卷，皆翱所录宋末故臣遗老之诗，凡文天祥、家铉翁、文及翁、谢枋得、郑协、柴望、徐直方、何新之、王仲素、谢钥、陆壑、何天定、王曼之、范协、吴子文、韩竹坡、林熙十七人，而诗仅二十首。考宋濂作《翱传》，称《天地间集》五卷，则此非完书。意原本已佚，後人摭他书所云见《天地间集》者，得此二十首，姑存其概耳。又元张丁注《西台恸哭记》并诸家跋语为一卷，又注《冬青引》及诸家考证唐珏、林景熙事为一卷，大业皆附刻集末。今亦并录存之，庶与集中诸作可以互相考证焉。</p>
<p>△《潜斋文集》・十一卷、附《铁牛翁遗稿》・一卷（浙江鲍士恭家藏本）宋何梦桂撰。梦桂字岩叟，别号潜斋，淳安人。咸淳元年进士，官至大理寺卿。引疾去，筑室小酉源。元至元中，屡召不起，终於家。此集凡遗诗三卷、词及试策一卷、杂文七卷。诗颇学白居易体，殊不擅长。王士祯《池北偶谈》以酸腐庸下诋之，则似乎已甚。文则颇援引证佐，有博辨自喜之意。明成化中，其八世孙淳访得旧印本於同邑汪廷贵家，校正刊行，後其远孙之论等又为重刊。考元盛如梓《庶斋老学丛谈》，载梦桂《送留梦炎》一诗曰：“昆明灰劫化尘缁，梦觉功名黍一炊。锺子未甘南操改，庾公空作北朝悲。归来眠里吴山在，别後心期浙水知。白涿派羞未死，青衫留得裹遗尸。”盖梦桂为梦炎所取士，故是诗有王炎午生祭文天祥意。而是集不载，则其散佚亦多矣。末附《铁牛翁遗稿》一卷。铁牛翁名景福，字介之，梦桂族孙，元时不仕，存诗四十馀首、赋一首。诗颇奇伟，气格在梦桂上云。</p>
<p>△《梅岩文集》・十卷（两江总督采进本）</p>
<p>宋胡次焱撰。次焱字济鼎，号梅岩，晚号馀学。其始祖本唐宗室。五代时育於胡氏，因冒姓胡。婺源人。咸淳四年进士，官贵池县尉。德淘年，元兵至贵池，元帅张林以城降。次焱奉母遁归，教授乡里以终。集中有《媒嫠问答诗》，所谓“井底水不波，山头石不迁。什袭藏破镜，他年会黄泉”者，所以自寓其志也。其诗文本未编集，故藏书家多不著录。此本乃明嘉靖中其族孙琏奂而成，琏甥潘滋校刊之，并为之序。凡赋诗、杂文八卷，冠以《雪梅赋》，盖著其素心。九卷以下皆附录同时赠答往来之作。《目录》所载，往往与集中诗文不相应，则编次之疏也。次焱在宋、元作者之中，尚未能自辟门户，而其人有陶潜栗里之风，故是集至今犹传。集中有《赘笺唐诗绝句序》，称“叠翁注章涧二泉先生选唐绝句，次焱复为赘笺”。叠翁者，谢枋得。章泉者，赵蕃。涧泉者韩氵虎也。其书不传，无由验其工拙，然亦足见次焱研心诗学，非苟作者矣。</p>
<p>△《四如集》・五卷（两淮马裕家藏本）</p>
<p>宋黄仲元撰。仲元有《四如讲稿》，已著录。是集前有咸淳甲戌《余谦一序》，所作《梦笔记》附焉。又有至治三年《傅定保序》，似犹原本。然考宋濂《潜溪集》中有《仲元集序》，称其门人詹清子类次《六经四书讲义》为六卷，其子梓又分记、序、墓铭、字训为五卷，其曾孙至又裒其遗文为十卷，而请濂序之。是仲元原集实合《讲义》、杂文共为二十一卷。今《讲义》已别本单行，不入集内。此本止文四卷、附录一卷，与其子所辑之五卷既不相合，而其曾孙所续辑之十卷亦不在其内。是散佚之馀，重为掇拾成帙，非其旧矣。集内诸文，皆有注释，不著名氏，疑或即其子之所作欤。仲元在宋末讲学诸家，特为笃实，其出处亦均合道义。故其文章不事驰骋，而自有端厚朴直之气，知近里之言与嚣争门户者固有殊也。</p>
<p>△《林霁山集》・五卷（浙江巡抚采进本）</p>
<p>宋林景熙撰。景熙一作景曦，字德阳，温州平阳人。咸淳七年太学释褐。官礼部架阁，转从政郎。宋亡不仕。会扎木扬喇勒智发宋诸陵，以遗骨建镇南塔。景熙以计易真骨葬之。其忠义感动百世。然诸书或以其事归唐珏。今考此集，载《梦中作四诗》，与诸书所载珏作同。珏他诗不概见，而此四诗词格实与景熙他诗相类。且双匣亲传竺国经句，与景熙葬高、孝两陵之说合，与珏同葬诸陵之说不合。考集中有《和唐玉潜》一诗，玉潜即珏之字。则二人本属旧友，或当时景熙与珏共谋此举。其事秘密，传闻异词，遂讹以为珏作也。所著有《白石稿》十卷，皆其杂文。又有《白石樵唱》六卷，皆诸体诗。元统甲戌，昆山章祖程为其诗集笺注，传本仅存。其文集遂就散佚。此本乃明天顺癸未其乡人监察御史吕洪所编，以章祖程所注诗集并为三卷，增以《元音》所录《读文山集诗》一篇，又捃摭遗文得记十四篇、传一篇、说一篇、文一篇、序十三篇、墓志六篇、铭一篇，厘为二卷。嘉靖戊子，辽藩光泽王得江陵毛秀校本重刊，附以秀《辨证》一篇。於《白石樵唱》题卷一、卷二、卷三，《白石稿》题卷四、卷五。书名各别，而卷数相属。骤阅之，似《白石稿》佚其前三卷者，殊不了了。国朝康熙癸酉，歙县汪士钅宏等重刊，乃总题曰《林霁山集》，较有体例，今用以缮录焉。</p>
<p>△《勿轩集》・八卷（福建巡抚采进本）</p>
<p>宋熊禾撰。禾初名钅禾，字去非，号勿轩，又号退斋，建阳人。咸淳十年进士，授宁武州司户参军。宋亡不仕，教授乡里以终。近时仪封张伯行尝刊是集，多所刊削，殊失其真。是书凡《易学图传》二卷、《春秋通义》一卷、《四书标题》一卷、诗文三卷、《补遗》一卷。盖明天顺中旧刻，犹为完帙。惟前有元许衡《序》，称“其晚年修《三礼通解》，将脱稿，竟以疾卒。平生著述，独《四书标题》、《易经讲义》、《诗选正宗》、《小学句解》传於世。嗣孙澍，家藏遗稿，存什一於千百。族孙孟秉，类次成帙，鹞八卷。传诸二世孙斌，授梓以传，求予序之”云云。末署至元十七年。考至元为世祖年号，而禾卒於仁宗皇庆元年。自至元讫皇庆，相距三十馀年，何以先称其疾卒。年月错谬，依托显然。盖其後人伪撰此文，借名炫俗。不知禾亦通儒，固不必以衡重也。今删除此序，庶不以伪乱真焉。</p>
<p>△《古梅吟稿》・六卷（编修汪如藻家藏本）</p>
<p>宋吴龙翰撰。龙翰字式贤，歙县人。咸淳中贡於乡。以荐授编校国史院实录院文字。至元丙子，乡校请充教授，寻弃去。家有老梅，因以古梅为号。尝为之赋，并以名集。其《见刘後村诗》有云“诗瓢行脚半天下，多谢先生棒喝功”。又卷末附方秋崖《和百韵诗》，龙翰书其後，自称门人。且言以诗正法眼授记於仆。是其渊源授受，犹及见前辈典型。故其诗清新有致，足耐咀吟，在宋末诸家，尚为近雅。《程元凤序》许其句老意新，亦不诬也。集中有《内丹诗》、《外丹诗》。又《拜李谪仙墓》云：“经营紫河车，破费十载功。金鼎驯乌兔，炎炎丹光红。”又《楼居狂吟》云：“偃月炉深紫气浮，红铅黑汞六丹头。”是龙翰盖讲求神仙炉火之术者，殆亦俞琬之流亚欤，然诗则工於琬多矣。</p>
<p>△《佩韦斋文集》・十六卷（湖北巡抚采进本）</p>
<p>宋俞德邻撰。德邻有《佩韦斋辑闻》，已著录。是集原本二十卷，凡诗七卷、杂文九卷，末即《辑闻》四卷。然考集首有皇庆壬子《熊禾序》，称其平生诗文多不留稿。其子庸，裒集仅得诗文五百二十二首，厘为一十六卷。则集与《辑闻》本各为卷帙，此本为後人所附缀。今仍分著於录，从其初也。《禾序》又称紫阳方侯亦以文名，尝序公集，载其遗事如作传然，且以能保晚节而心服之云云。紫阳方侯即歙人方回，宋末为睦州守，以州降元，元擢为总管者也。此本佚去此序，殆後人以德邻高节，不减陶潜，不欲以《回序》污之，故黜而刊削欤。德邻诗恬澹夷犹，自然深远。在宋末诸人之中，特为高雅。文亦简洁有清气，体格皆在方回《桐溪集》上。盖文章一道，关乎学术性情，诗品、文品之高下，往往多随其人品。此集亦其一徵矣。</p>
<p>△《庐山集》・五卷、《英溪集》・一卷（永乐大典本）</p>
<p>宋董嗣杲撰。嗣杲履贯未详。考集中《元宵怀乡诗》，有“清河坊里灯宵月，负却东风已两年”句。又《抵北新桥诗》，有“归逢乡井心才稳”句。案《咸淳临安志》，清河坊在临安府左一北厢，北新桥在馀杭门外，则嗣杲殆杭州人欤。以诗中自志岁月出处考之，《庐山集》乃其於宋理宗景定二三年间榷茶九江富池时所作。《英溪集》则为武康令时所作，中有《甲戌大水诗》。案《宋史・五行志》，有咸淳十年八月安吉武康大水事，正与相合。时瀛国公已即位，距宋亡仅二年。而嗣杲亦遂於是年任满代去。其卒岁虽不可考，而两集之中，无一仕元之显证，则仍当系之宋人。《西湖志》载有道士董嗣杲，盖即其人。国亡後隐於黄冠矣。其集为诸家书目所未载，独明焦摺豆史经籍志》有嗣杲《庐山集》，而阙著其卷数。今据《永乐大典》所录，有题《庐山集》者，又有题《英溪集》者，是嗣杲本有二集。但其名不显，集亦久绝流传。今观集中多与葛秋岩唱和诗，秋岩即葛庆龙，为宋末高尚之士，见於《镏绩霏雪录》，则嗣杲亦必胜流。又有《题周伯锕手泽诗》，推挹甚至，则其诗亦江湖集派。然吐属新颖，无鄙俚琐碎之态，固非江湖游士所及也。谨甄次裒辑，依仿原目，分为《庐山集》五卷、《英溪集》一卷，著之於录。庶论宋、元间诗人者犹得有所稽考。至若富池客中诸作，应编入《庐山集》者，《永乐大典》或标《英溪集》，当由缮写之误，今并详悉考正，俾各从其类焉。</p>
<p>△《西湖百咏》・二卷（浙江鲍士恭家藏本）</p>
<p>宋董嗣杲撰。附明陈贽《和韵》。据《西湖志》，嗣杲宋季入道孤山四圣观，改名思学，字无益。此集当作於是时。贽字维成，馀姚人，徙於钱塘，洪武间以荐授杭州学训导，後官至太常寺卿。其和嗣杲此集，亦当在居钱塘时。《西湖志》称嗣杲原唱及贽所和皆九十六首，天顺癸未，始以二家所作合刻，南康知府陈敏政为之序。又载嘉靖丁酉，周藩南陵王懵プ又乜獭Ｆ湫蛞喑贫倡居前，陈和居後，仍各九十六首，共一百九十二首。谓之百咏者，盖亦极言之耳云云。此本上卷四十九题，下卷五十一题，实各足百咏之数，与《西湖志》所记不符。《鲍廷博跋》疑周藩翻雕之时，其底本偶有脱页，未及深考，遂以为原阙四首。田汝成修《西湖志》时，又仅见周藩之序。遂据以笔之於书，以《志》中仅载《周藩序》，不载《陈敏政序》为证，理或然欤。其诗皆七言律体，每题之下，各注其始末甚悉，颇有宋末轶闻为诸书所未载者。嗣杲诗格颇工整；贽所和才力稍弱，亦足肩随，皆迥在许尚《华亭百咏》之上也。</p>
<p>△《则堂集》・六卷（永乐大典本）</p>
<p>宋家铉翁撰。铉翁喜谈《春秋》，尤喜谈《易》。其《河间假馆诗》曰：“拟从诸君豫乞石一方，他年埋之冢前三四尺。上书宋使姓某其名某，下书人是西州之西老缝掖。平生著书苦不多，可传者见之《春秋》与《周易》。”然《春秋详说》，至今尚有刊本，已别著录。其说《易》之书与其文集二十卷，则已全佚。惟《永乐大典》收其诗文尚夥。谨裒合排比，以类相从，厘为文四卷、诗词二卷。核其所作，大半皆在河间，而明神宗时樊深撰《河间府志》，已不能采录，则其佚在万历前矣。铉翁隶籍眉山，与苏轼为里人。故集中如《文品堂记》、《养志堂记》、《志堂说》、《笃信斋说》、《跋太白赏月图》、《和归去来辞》诸篇及《豌豆菜诗》，自注间或称述轼事迹。广汉张┉亦其乡人。故《敬室记》首亦概然於南轩之学渐昧其传。然其学问渊源，则实出金，观集中《心斋说》、《主静箴》诸篇，可以概见。故其持论浸淫於佛氏。其说《易》亦惟以先天太极研思於虚杳之中。而《尊教堂记》一篇，至援陆九渊之言以三教归一立说，尤为乖舛。顾其立言大旨，皆归於敦厚风俗，崇奖名教。随事推阐，无非以礼义为训。原未尝裳恣肆，如明代姚江之末流。其词意真朴，文不掩质。亦异乎南宋末年纤诡繁碎之格，尚为多有可取耳。且迹厥生平，上虽不及文天祥，而下比留梦炎辈则爵然其不侔。零篇断简，以其人重之可也。</p>
<p>△《富山遗稿》・十卷（浙江鲍士恭家藏本）</p>
<p>宋方夔撰。夔一名一夔，字时佐，淳安人。生於宋季，尝从何梦桂游。屡举不第，退居富山之麓，匾其堂曰“绿猗”，自号知非子。尝著《汉论》十卷、《富山懒稿》三十卷，後刊版散佚，其裔孙世德等复裒集其诗，辑为是编。夔学有原本，国亡後遁迹以终，人品亦极高洁。商辂尝称其诗纡徐浑厚，弗事雕琢，可见其冲雅之操。周笠喑破浞⒅声律，不为体裁音节之所拘。盖夔遇兴挥毫，颇乏研炼，故辂等云然。要其情致缠绵，机趣活泼，自有不衫不履之致。五言一体，气势苍莽，尤胜於七言。较其师何梦桂《潜斋集》诗，实青出於蓝。淳安方氏，自北宋以来，如殿中丞仲谋、通判元修、右文殿修撰り、太仆少卿闻等，皆留心於诗。今其集虽已亡佚，而流风馀韵，沾溉後人，其濡染固有自矣。</p>
<p>△《真山民集》・一卷（浙江巡抚采进本）</p>
<p>宋真山民撰。山民始末不可考。宋末窜迹隐沦。以所至好题咏，因传於世。或自呼山民，因以称之。或云李生乔尝叹其不愧乃祖文忠西山。考真德秀号曰西山，谥曰文忠，以是疑其姓真，或云本名桂芳，括苍人，宋末尝登进士。要之亡国遗民，鸿冥物外，自成采薇之志，本不求见知於世，世亦无从而知之。姓名里籍，疑皆好事者以意为之，未必遂确。今从旧本题曰《真山民集》，姑仍世之所称而已。其集《宋艺文志》不著录。明焦摺毒籍志》鬯稳耸集颇备，亦未载其名。《江湖小集》始收之，而亦多未备。此本出浙江鲍氏知不足斋，较他本为完善，然皆近体，无古诗。《元诗体要》中录其《陈汜栋驴》七言古诗一首，此本无之。或诗本两卷，而佚其古体一卷；或宋末江湖诸人皆不留意古体，山民亦染其风气，均未可知。然就其存者论之，黍离麦秀，抱痛至深，而无一语怼及新朝，则非惟其节至高，其安命知天，识量亦不可及。视谢灵运辈既袭康乐之封，而犹称“韩亡子房奋，秦帝鲁连耻”者，相去不啻万万矣。诗格出於晚唐，长短皆复相似。五言如“鬓秃难瞒老，心宽不贮愁”、“烟碧柳生色，烧青草返魂”、“风竹有声画，石泉无操琴”、“棠醉风扶起，柳眠莺唤醒”、“地皆宜避暑，人自要趋炎”、“飞花游荡子，古木老成人”、“新葬冢无数，後来人更多”，七言如“欲谈世事佛无语，不管客愁禽自啼”、“懒看世情晨睡去，怕伤时事暮吟休”、“商岭定无屠狗客，闾宁有钓鱼人”、“囊空亻尽可偿诗债，脚倦犹能入醉乡”、“雕锼花柳春无迹，沐浴山川雨有恩”、“炭为骤寒偏索价，酒因不饮懒论交”之类，皆不出晚唐纤佻粗犭广之习，至於五言之“鸟声山路静，花影寺门深”、“风蝉声不定，水鸟影同飞”、“与鸥分渚泊，邀月共船眠”、“窗月灯昏见，岩泉雨歇闻”、“水清明白鹭，花落失青苔”、“曳杖阃出，开帘山自来”、“寒塘倒山影，空谷答樵歌”，七言之“泉石定非骑马路，功名不上钓鱼船”、“水禽与我共明月，芦叶同谁吟晚风”，“隔浦人家渔火外，满江秋思笛声中”、“小窗半夜青灯雨，幽树一庭黄叶秋”、“涧暗只闻泉滴沥，山青见路分明”、“几亩桑麻春社後，数家鸡犬夕阳中”，则颇得晚唐佳处矣。一邱一壑，足资延赏，要亦宋末之翘楚也。</p>
<p>△《百正集》・三卷（永乐大典本）</p>
<p>宋连文凤撰。文凤字百正，号应山，三山人，仕履未详。集中《暮秋杂兴诗》有“仕籍姓名除”句，则德桃郧耙喑⒋踊隆Ｓ帧陡子立春诗》有“又逢庚子岁，老景对韶华”句。庚子为大德四年，则成宗之时犹在，入元已二十四年矣。至元丙戌，浦江吴渭邀谢翱、方凤等举月泉吟社，以《春日田园杂兴》为题，徵诗四方，得二千七百三十五卷。入选者二百八十卷，刊版者六十卷，以罗公福为第一名。据题下所注，公福即文凤之寓名也。王士祯《池北偶谈》则谓《月泉吟社诗》，清新尖刻，别自一家。而谢翱等品题未允，因重为移置，改文凤为第二十一名。然元初东南诗社，作者如林，推文凤为第一，物无异词，当必有说，似未可以一字一句遽易前人之甲乙。今观所作，大抵清切流丽，自抒性灵，无宋末江湖诸人纤琐粗犭广之习，虽上不及尤、杨、范、陆，下不及范、揭、虞、杨，而位置於诸人之间，亦未遽为白茅之藉，则当时首屈一指，亦有由矣。《文渊阁书目》载连百正《丙子稿》一部，一册。久无传本。《永乐大典》所载，但题曰《连百正集》，当即其本。今裒辑排比，编为三卷。又赋三首、序二首、记二首、说一首、传一首，亦散见《永乐大典》中。文格雅洁，亦不失前民矩酢Ｆ洹侗壶先生传》一首，虽以文为戏，然毛颖、罗文诸传载之韩、苏集中，古有是例，今并附缀卷末，以存其梗概焉。</p>
<p>△《月洞吟》・一卷（浙江鲍士恭家藏本）</p>
<p>宋王磷。磷纸槲蹋括苍人，尝官县尉。宋亡之後，弃印绶归隐湖山，扁所居为“月洞”，因以名其所著之诗。此本为嘉靖壬子其族孙端茂所刊，诗仅七十馀首，前有《端茂序》。又有嘉靖辛丑《汤显祖序》，摘举集中佳句，并称其七言绝句有闲逸之趣。今观其诗，七言律诗，格力稍弱，不及七言绝句。其七言绝句，如“春风无力晴丝软，绊住杨花不肯飞”、“绣帘不隔荼コ月，香影无人自入楼”、“凉风敲落梧桐叶，片片飞来尽是秋”，又多近於小词，不为高调。惟五言律诗如“蝉声秋岸树，雁影夕阳楼”、“马嘶经战地，雕认打围山”、“橹声荷叶浦，萤火豆花田”、“斜阳晒鱼网，疏竹露人家”、“晴雪添崖瀑，春阍酉烟”，皆绰有九僧之意。盖宋末诗人，有江湖一派，有晚唐一派，粮茄赝硖婆烧撸故往往有佳句，而乏高韵，亦绝无一篇作古体。然较之江湖末流寒酸纤琐，则固胜之矣。</p>
<p>△《伯牙琴》・一卷（浙江巡抚采进本）</p>
<p>宋邓牧撰。牧字牧心，钱塘人。宋亡不仕。至元己亥入洞霄，止於超然馆，沈介石为营白鹿山房居之。後无疾而逝。牧与谢翱、周密等友善，二人皆抗节Т迹者。尝为翱作传，为密作《蜡屐集序》，而《翱传》叙交情尤笃。翱之临卒，媚脸鲇危翱作诗有“谢豹花开桑叶齐，戴胜芊生药草肥，九锁山人归不归”之句。九锁山人，牧别号也。其志趣可想见矣。密放浪山水，著《癸辛杂识》诸书，每述宋亡之由，多追咎韩、贾，有黍离诗人彼何人哉之感。翱《西台恸哭记》诸作，多慷慨悲愤，发变徵之音。牧则惟《寓屋壁记》、《逆旅壁记》二篇稍露繁华消歇之感，馀无一词言及兴亡。而实噘延挠牵不能自释，故发而为世外放旷之谈，古初荒远之论，宗旨多涉於二氏。其《君道》一篇，竟类许行并耕之说；《吏道》一篇，亦类《老子》剖斗折衡之旨。盖以宋君臣湖山游宴，纪纲丛脞，以致於亡，故有激而言之，不觉其词之过也。是集为牧所自编，皆滔滔清辨，而不失修洁，非晚宋诸人所及。前有《自序》，後有《自跋》，以知音难遇，故以《伯牙琴》为名。《跋》称诗文六十馀篇。此本惟文二十四篇，并序跋为二十六，盖佚其诗一卷也。末又附《冲天观记》、《超然馆记》、《清真道院碑记》三篇，题曰《补遗》。而《清真道院碑记》末有“大德四年庚子钱塘邓牧记，集贤直学士赵孟ぽ书”字。知後人从石刻抄入，非集所本有。《自跋》称平生为文不止此，是一证矣。</p>
<p>△《存雅堂遗稿》・五卷（浙江鲍士恭家藏本）</p>
<p>宋方凤撰。凤字韶卿，一字景山，浦江人。试太学，举礼部不第，後以特恩授容州文学。宋亡，遁归，隐於仙华山，同里义乌令吴渭辟家塾敬事之。疾革，命子樗题其旌曰容州，示不忘宋也。其门人柳贯辑其遗诗三百八十篇，厘为九卷，属永嘉尹赵敬叔刻置县斋，黄氵晋为之序。及宋濂作《凤传》，又称《存雅堂稿》三千馀篇。盖据其未刻者而言，故与《氵晋序》篇数多寡不合。其後浸以散逸，遂并版本亦亡。国朝顺治甲午，其里人张燧乃博壑钍椋掇拾残剩，汇为此编。凡诗七十三首、文十二首、《金华洞天行纪》一篇，附以凤子樗、梓诗十六首、文五首。凤志节可称，所作文章，亦肮脏磊落，不屑为庸腐之语。龚开尝评其诗，以为由本论之，在人伦不在人事；等而上之，在天地，不在古今。盖凤泽畔行吟，往往眷念宗邦，不忘忠爱。开亦以遗民终老，故扬诩未免过情。然幽忧悲思，缠绵悱恻，虽亡国之音，固犹不失风人之义也。原本尚有《物异考》一卷、《月泉吟社诗》二卷、《外篇》诗文二卷。今案《物异考》出自唐、宋遗书，寥寥数则，无资考证。《月泉吟社诗》已有别本自行。至《外篇》所辑他人赠答之作，并《谢翱传》、《吴莱碑》而录之，尤为泛滥，今并从删削焉。</p>
<p>△《吾汶稿》・十卷（浙江鲍士恭家藏本）</p>
<p>宋王炎午撰。炎午初名应梅，字鼎翁，後改今名。安成人。宋末为太学生。咸淳间，文天祥募兵勤王，炎午杖策谒之，留入幕府，旋以母老辞归。天祥被执北上，炎午为文生祭之，励以必死，尤世所称。入元後终身不出。因所居汶源里名其稿曰《吾汶》，以示不仕异代之义。其稿凡文九卷，《附录》一卷，揭斯、欧阳玄皆为之序。然传本颇稀，明宣德中始行於世。正德中其裔孙伟乃刻之南京，後版散佚。万历中其裔孙伯洪重刊，乃摘抄为二卷，仅录文二十八首、词二首，又自以杂文数篇缀於末，去取失当，殊不足观。此本从旧刻录出，犹完帙之仅存者也。炎午大节不亏，而文章不甚著名。其集晚出，或後人有所窜入，珠砾混杂，亦未可知。然要当以人重，不当仅求之词藻间。王士祯《居易录》至以为里社饼肆中庆吊卷轴之语，又摭其干姚参政、贯学士书，并其人而丑诋之，则未免责备太甚矣。</p>
<p>△《在轩集》・一卷（浙江鲍士恭家藏本）</p>
<p>宋黄公绍撰。公绍字直翁，昭武人，宋咸淳元年进士。集中《樵川新驿记》称至元二十有三年。是岁丙戌，上距德桃液ィ已十年矣。《记》中自称曰民，盖入元未仕也。公绍尝取胡安国“心要在腔子里”语，名所居曰“在轩”，因以名集，然所载仅文三十九篇、诗馀二十八首。其文三十九篇之中为儒言者六篇，而为佛氏疏榜之语者乃三十三篇。殆原本散逸，後人掇拾遗稿，以僧徒重其笔墨，藏┑为荣，故所收特多欤。考厉鹗《宋诗纪事》，鄄勺畈，而求公绍一诗不可得，仅以《西湖棹歌》十首介於诗词之间者当之。知鹗所见亦此本，别无全集矣。公绍尝作《古今韵会》，有名於世，然原本久已散佚。今所传者乃熊忠举要，已非复公绍之原本。真出公绍手者，惟此一卷耳。宋人遗集，不传者多。公绍在当时为耆宿，虽残编犹可宝也。《书在轩铭後》一篇，记词曰以下，乃其友吴钪文。意当时手迹，必并载於末，故其文义相属，亦仍并录之，存其旧焉。</p>
<p>△《紫岩诗选》・三卷（编修汪如藻家藏本）</p>
<p>宋于石撰。石字介翁，兰人。宋亡不仕。因所居自号紫岩。晚徙城中，更号两。《浙江通志》载入《文苑传》中，又载入《隐逸传》中。盖二者均所不愧，不可偏举，故两见也。集有丁丑、己卯纪年，乃临安初破之後。又有丁亥、戊子岁作，乃至元二十四、五年。皆其中年以後之诗。每卷题门人吴师道选，仅古今体诗二百首，殆意求精汰，故少作皆不录欤。其古诗感时伤事者多哀厉之音，而或失之太尽。游览闲谜哂星邋闹致，而或失之稍薄。如《邻叟言》、《母子别》、《路傍女》诸篇，欲摹少陵而不免入於元、白。《山中晚步》诸篇，欲拟襄阳而不免入於钱、郎。皆取法乎上，仅得其中。然在《江湖集》盛行以後，则“啾啾百鸟群，忽见孤凤皇”矣。律诗不及古诗，特大势尚为清整。至如《题净居寺》之“雪堕枯枝龙解甲，藤缠怪石虎生须”，《题栖真院》之“禅家也办吟边料，不种闲花只种梅”，颇不脱宋季俗格，是则风气之移人也。</p>
<p>△《九华诗集》・一卷（浙江鲍士恭家藏本）</p>
<p>宋陈岩撰。岩字清隐，青阳人。咸淳末屡举进士不第，入元遂隐居不仕。筑室於所居高阳河，日啸歌其内。出则遍游九华之胜，至一处则作一诗纪之，名《九华诗集》。前有至大戊申同里方时发《序》，称以山之东西绘为图本，绣入於梓，与远方朋友共之。诗人陈清隐吟咏有旧版，兵毁不全。此二百一十篇乃掇拾於散佚之馀者。捐帑重梓，俾诗与山相照耀於无穷。是时发本刻《九华山图》，而以岩诗附於後。今图佚而诗集独存，篇数与《时发序》合，盖犹原本。岩以大德三年己亥卒，而《时发序》作於戊申，则岩殁後之十年也。其诗皆七言绝句，凡咏名胜者二百七首，咏物产者三首。九华山自唐以李白得名，诗家多有题咏。而取泉石洞壑之胜，遍加品目，实莫备於是编。其诗亦俱潇洒出尘，绝去畦迳，有高人逸士风格，不仅足供山志采择而已。集後附释希坦诗十一首，乃後人从《池州府志》录入。中有可与岩诗互证者，亦并仍其旧存之焉。</p>
<p>△《宁极斋稿》・一卷、附《慎独叟遗稿》・一卷（编修汪如藻家藏本）宋陈深撰。深所著有《读易编》、《读诗编》、《读春秋编》，今惟《读春秋编》有刻本，已别著录。其易、诗二编未见传本。其诗则仅存此本而已。卷首有顾嗣立名字二印，盖即《元百家诗选》之所据。卷末有题识曰：“陈清全先生诗稿藏於荻溪王宁远氏，泰昌改元八月十日，张丑敬观。”丑以赏鉴书画称，而不以收藏图籍著。详其语意，殆从真迹录出欤。後附诗一卷，别题曰《宁极斋遗稿》。考《元诗选》，深诗之後附刻其子植诗五首，核之皆在此卷中。嗣立称其遗稿若干首出於祝希哲手抄，并录郑元趟作墓铭於後，必当日亲见墨迹，故有是言。但《元诗选》题曰慎独叟陈植，而此本乃题《宁极斋遗稿》，似乎深之外集，殊为淆混。今仍题曰《慎独叟遗稿》，以相区别。深父子诗，并舂容闲雅，不失古风。然核其体裁，如出一手。且深诗中多酬应仕宦之作，与郑元趟作《植墓志》称其文行学术，结知於士林，时方承平，巨室大家将私淑其子弟，必厚币延致者，大概相符，而与深之闭户著书者颇不相合。疑或皆为植诗而传写讹异，误以为深欤。然如《趺怦也秀诗》，又似乎其时植年尚少，未必即能作诗。别无显证，姑存疑焉可矣。</p>
<p>△《仁山集》・六卷（浙江巡抚采进本）</p>
<p>宋金履祥撰。履祥有《尚书表注》，已著录。履祥受学於王柏，柏受学於何基，基受学於黄唬号为得朱子之传。其诗乃仿佛《击壤集》，不及朱子远甚。王士祯《居易录》极称其《箕子操》一篇，然亦不工。夫邵子以诗为寄，非以诗立制。履祥乃执为定法，选《濂洛风雅》一编，欲挽千古诗人，归此一辙。所谓华之学王，皆在形骸之外，去之愈远。所作均不入格，固其所矣。至其杂文，如《百里千乘说》、《深衣小传》、《中国山水总说》、《次农说》诸篇，则具有根柢。其馀亦醇洁有法，不失为儒者之言。盖履祥於经史之学研究颇深，故其言有物，终与空谈性命者异也。</p>
<p>△《自堂存稿》・四卷（永乐大典本）</p>
<p>宋陈杰撰。厉鹗《宋诗纪事》载，杰字寿夫，分宁人，淳淌年进士，制置司属官，有《自堂存稿》。然鹗仅录其《题梅坛毛庆甫阍寐ナ》一首，云出梅仙事实。则尚未见其集，故所载爵里亦不能具其始末。今从《永乐大典》裒辑遗篇，尚得四卷。以其诗语考之，四言古诗中《春日江永》诸篇自注曰“端平以来”，是当理宗之初已能吟咏，其年当在二十左右。下距帝诺曼桃液シ菜氖二年，则宋亡时已近六旬。《闲舣记》之末署延潭年七月。是岁乙卯，上距宋亡又四十年，则杰年已在百岁外，不应如是之寿考，时代似不相及。又《闲舣记》末称使其子樵书而刻之。元鹿皮子陈樵，实婺州东阳人，里籍亦不相符。是记殆陈樵之父所作，《永乐大典》误题杰名欤。然观集中《重过西湖感事》诸篇，则为宋之遗老，入元尚在，固可无疑也。集中有《和大阃芍药宴诗》，作於淮南。又有《宣檄随府诗》，称“溯楚三千里，离淮第一程”。则先官淮幕，後官楚幕，与厉鹗所载制置司属官语合。又有《与节东归和同幕送行诗》，称宜黜而升愧在中。又有《请代诗》，称郡小凋残最。又有《乙丑元旦寿昌拜表诗》。则後亦守郡，非竟终於幕僚。厉鹗所载，尚为未尽矣。其诗虽源出江西，而风姿峭茜，颇参以石湖、剑南格调。视宋末江湖一派气含蔬┺者戛然有殊，在黄茅白苇之中不可不谓之翘楚。据其《戊辰重过弋阳石桥诗注》，盖与谢枋得相善。又《读邸报》诸作，排斥奸谀，语皆忠愤。而《和郭应酉诗》自称“扶惫效死，客自杭来，谈江上师溃，及京师非才误国，极为不平”云云。并附录郭诗而注曰“郭後赴紊健薄Ｆ渲窘谝嗫上爰，则不徒诗之足传也。</p>
<p>○附录</p>
<p>△《心泉学诗稿》・六卷（永乐大典本）</p>
<p>宋蒲寿炎。寿阎名不见於史，其集亦不载於《艺文志》。惟明《文渊阁书目》载有《蒲心泉诗》一部，一册。检《永乐大典》各韵内所录颇多，题名皆作寿眩而凌迪知《万姓统谱》则作寿{山成}，黄仲昭《八闽通志》又作寿晟，互有同异。今案《永乐大典》，卷卷皆作“选弊郑当非偶误。其作“晟”、“选弊终撸殆传写讹也。寿鸭冶救州，其官履不概见。惟《万姓统谱》称其於咸淳七年知蒲州。按蒲州非南宋地，而集中有《梅阳壬申劝农偶成书呈同官诗》。壬申为咸淳八年，梅阳即梅州，今为广东嘉应州地，是寿咽抵梅州。《万姓统谱》又载其在官俭约，於民一毫无所取，建曾井、汲水二瓶置座右，人颂曰“曾氏井泉千古冽，蒲侯心事一般清”。是寿言诘比瘴循吏。《八闽通志》则称宋季益、广二王航海至泉州，守臣蒲寿庚距城不纳，皆出其兄寿岩跄薄Ｊ嬴蜒鹬黄冠野服，入法石山下自称处士，而密令寿庚纳款於元。既而寿庚以归附功授官平章，富贵冠一时，寿岩嗑蛹椎凇Ｒ蝗眨二书生踵门献诗，有“水声禽语皆时事，莫道山翁总不知”之句。寿鸦毯故Т耄追之不复见云云。则寿延忠唤器镏叛人。稗官小说，记载多岐。《宋》、《元》二史，皆无明文。其孰伪孰真，无从考证。今观其诗，颇有冲澹闲远之致，在宋、元之际犹属雅音。裒录存之，厘为六卷，亦足以备一家。若其人则疑以传疑，姑附诸南宋之末焉。 






</p> </div>
<ul class="pagelist">
  <span class="todown1"><a href='215940_2.html' class='pagedaohang'>【上一篇】<i>:卷一百六十六・集部十九○别集类十九</i></a></span><span class="tomenu"><a href="sikuquanshuzongmutiyao_2.html" title="四库全书总目提要" class="returnIndex">【回目录】</a>
</span><span class="toup1"><a href='215938_2.html' class='pagedaohang'>【下一篇】<i>：卷一百六十四・集部十七○别集类十七</i></a></span>
</ul>
<div class="content01">
  <script src="../../js/bottom.js" type="text/javascript"></script>
</div>
<div class="kind">
  <h2>推荐阅读</h2>
</div>
<div class="index_list">

<a href="../sidawenxuemingzhu/sidawenxuemingzhu_2.html" target="_blank">四大文学名著<i>></i></a>

<a href="../tangshi/tangshi_2.html" target="_blank">唐诗<i>></i></a>

<a href="../songci/songci_2.html" target="_blank">宋词<i>></i></a>

<a href="../zhuzibaijia/zhuzibaijia_2.html" target="_blank">诸子百家<i>></i></a>

<a href="../shishu/shishu_2.html" target="_blank">史书<i>></i></a>

<a href="../gudaiyishu/gudaiyishu_2.html" target="_blank">古代医书<i>></i></a>

<a href="../fujingdaquan/fujingdaquan_2.html" target="_blank">佛经大全<i>></i></a>

<a href="../mengxue/mengxue_2.html" target="_blank">蒙学<i>></i></a>

<a href="../yijingshuji/yijingshuji_2.html" target="_blank">易经书籍<i>></i></a>

<a href="../gudaibingshu/gudaibingshu_2.html" target="_blank">古代兵书<i>></i></a>

</div>
<div class="content01">
  <script src="../../js/image3.js" type="text/javascript"></script>
</div>
<div class="kind">
  <h2>阅读分类导航</h2>
</div>
<div class="bot"> <a href="../sidawenxuemingzhu/sidawenxuemingzhu_2.html" targent="_blank">四大文学名著</a><a href="../tangshi/tangshi_2.html" targent="_blank">唐诗</a><a href="../songci/songci_2.html" targent="_blank">宋词</a><a href="../zhuzibaijia/zhuzibaijia_2.html" targent="_blank">诸子百家</a><a href="../shishu/shishu_2.html" targent="_blank">史书</a><a href="../gudaiyishu/gudaiyishu_2.html" targent="_blank">古代医书</a><a href="../fujingdaquan/fujingdaquan_2.html" targent="_blank">佛经大全</a><a href="../mengxue/mengxue_2.html" targent="_blank">蒙学</a><a href="../yijingshuji/yijingshuji_2.html" targent="_blank">易经书籍</a><a href="../gudaibingshu/gudaibingshu_2.html" targent="_blank">古代兵书</a> </div>

<div id="message"><div id="notice" style="color:red">亲爱的网友，祝您阅读快乐！<p style="text-align:center"><input type="button" onclick="location.href='http://m.sbkk8.com/gudai/sikuquanshuzongmutiyao/215939.html'" class="btn" value="点击继续访问"><br></p></div></div><script type="text/javascript">$("#message").hide();</script>

<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="../../book_sbkk8_default.html">电脑版</a></p>
    <p>天涯知识库</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.baidu.com/hm.js?441a619c850df81cb1481f048dd5e631";var s = document.getElementsByTagName("script")[0]; s.parentNode.insertBefore(hm, s);})();</script></span>

<script>
$(function(){
  $("#myindex_1").live("click",function(){
	  $("iframe:last").prev().remove();
	  $("iframe:last").before('<div style="background:rgba(0,0,0,0.1);position:absolute;top:0px;right:0px;width:20px;text-align:center;color:#ffffff;font-size:12px;line-height:20px;font-family:Arial;height:20px;z-index:2147483647;">X</div>')
	  
  });		
  $("body").append("<a id='myindex_1' href='215939_2.html#'></a>");;
  $("#myindex_1").click();
}) 	
</script>
</body>
</html>