<?xml version="1.0" encoding="gb2312"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=gb2312" />
<title>四库全书总目提要_卷一百二十七・子部三十七○杂家类存目四</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<script src="/js/dm.js" type="text/javascript"></script>
<link href="/css/wap2011.css" rel="stylesheet" type="text/css" />
<script src="http://apps.bdimg.com/libs/jquery/2.1.4/jquery.min.js"></script>
</head>
<body class="body">
<div class="mtop"> <a href="/" class="mindex"><img src="/images/mindex.png" alt="回主页" /></a>
  <div class="mTitle"><a href="/" class="htitle1">天涯知识库</a> ・ <a href="/gudai/sikuquanshuzongmutiyao/">四库全书总目提要</a></i></div>
  <span class="mmenu" id="mmenu"><img src="/images/mmenu.png" alt="目录" /></span> </div>
<div class="mnav" id="mnav"> <a href="/" targent="_blank">首页</a> <a href="/zuowen/" targent="_blank">作文</a> <a href="/gudai/" targent="_blank">古代文学</a> <a href="/jiankangbaojian/" targent="_blank">健康保健</a> <a href="/jiankangyinshi/" targent="_blank">健康饮食</a> <a href="/xiandai/" targent="_blank">现代小说</a> <a href="/gushihui/" targent="_blank">故事会</a> <a href="/waiguo/" targent="_blank">外国文学</a> <a href="/shenghuochangshi/" targent="_blank">生活常识</a> <a href="/meirongyangsheng/" targent="_blank">美容知识</a> <a href="/lishigushi/" targent="_blank">历史故事</a> <a href="/wangluoxiaoshuo/" targent="_blank">网络小说</a> <a href="/juqingjianjie/" targent="_blank">剧情简介</a> <a href="/wangmingdaquan/" targent="_blank">网名大全</a> <a href="/shuoshuo/" targent="_blank">说说大全</a> <a href="/caipudaquan/" targent="_blank">菜谱大全</a>  </div>
<div class="search searchtop">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01 content02">
  <script src="/js/pic.js" type="text/javascript"></script>
</div>
<div class="daohang"><strong>位置:</strong><a href='http://3g.sbkk8.com/'></a> > <a href='/gudai/'>古代文学</a> > <a href='/gudai/sikuquanshuzongmutiyao/'>四库全书总目提要</a> > </div>
<div class="kind">
  <h1 class="h11">卷一百二十七・子部三十七○杂家类存目四</h1>
</div>
<div class="articleContent"> <p>





△《试笔》・一卷（兵部侍郎纪昀家藏本） </p>
<p>旧本题宋欧阳修撰，末有苏辙、苏轼二跋。盖杂集其手书墨迹，录而成编，故往往与《六一诗话》、《归田录语》相出入。考陆游《渭南集》，有为杨元发跋东坡所书《兰亭记》曰：明窗净几，笔研纸墨皆极精良，是人间之至乐，六一居士尝以是为自得云云。今其语正载此编中，似非赝作。惟苏轼一跋，凡猥殊甚，决非轼语，或刊是书者所依托欤？ </p>
<p>△《章申公九事》・一卷（浙江范懋柱家天一阁藏本） </p>
<p>不著编辑者名氏。晁、陈二家书目及《宋史・艺文志》皆未著录。卷首序云，丞相叮性喜挥翰，在政府时，日书数幅，予尝见杂书一卷，乃抄录之。盖从其墨迹录出。前七则皆论书体源流及用笔之法，惟第八则为叙吕元圭幻异事，第九则末署曰：元塘年十一月五日京口西斋大涤翁书。元塘年正侗崛曛菔薄０炊都事略，蹲匀曛葆阊镏荩提举洞霄宫，以父老乞侍养，归苏州。其事《宋史》不载。今据此书所云大涤翁者，当因领洞霄宫，故以自号。而京口亦由汝赴苏所经之路，与《东都事略》一一相合，知非伪托。然度瞬蛔愕溃并其书亦为世所弃置矣。 </p>
<p>△《蒙斋笔谈》・二卷（兵部侍郎纪昀家藏本） </p>
<p>旧本题宋郑景望撰。商隹讨《稗海》中。厉鹗《宋诗纪事》亦曰：景望，湘山人。生元丰、元碳洹Ｓ小睹烧笔谈》。今考其书，乃全录叶梦得《岩下放言》之文，但删其十分之三四，而颠倒其次序。竣盖误刻伪本。又考景望乃永嘉郑伯熊字，见於陈傅良《止斋集》中。其人登绍兴十五年进士，累官太子侍读，宗正少卿，谥曰文肃。《宋诗纪事》既载伯熊诗於四十七卷中，又据此书於三十七卷别出一郑景望，亦殊疏舛也。 </p>
<p>△《麟书》・一卷（通行本） </p>
<p>宋汪若海撰。若海号东叟，歙县人。靖康中为太学生。建炎中官至直秘阁，知江州。事迹具《宋史》本传。史称若海豁达高亮，深沉有度。金兵至汴，若海上书枢密曹辅，请立康王为大元帅。及京城失守，若海复述麟为书以献，即此本也。其书托麟为喻，以俪词作韵语，诡言鸱夷子授之磐固侯。大旨主用兵之是，斥和议之非。又言不当追回康王，而劝钦宗以死社稷，用意甚为剀直。因当时金人已破京城，故不敢显言而以词寄其意。後有邓肃、吕本中及其从父藻三跋，明人尝以此书及其围城中上曹辅书上尼玛哈请存赵氏诸书，合编为《若海集》。此则别行之本，陈继儒刻入《秘笈》者也。 </p>
<p>△《扪虱新话》・十五卷（两江总督采进本） </p>
<p>宋陈善撰。善字敬甫，号秋塘。史绳祖《学斋亻占毕》称字子兼，盖有两字。善，罗源人。《学斋亻占毕》称福州，盖举其郡名也。其书考论经史诗文，兼及杂事，别类分门，颇为冗琐，持论尤多春驳。大旨以佛氏为正道，以王安石为宗主。故於宋人诋欧阳修，诋杨时，诋陈东，诋欧阳澈，而诋苏洵、苏轼、苏辙尤力，甚至议辙比神宗於曹操。於古人诋韩愈，诋孟子。误读《论语》，甚至谓江西马师在孔子上。而於周邦彦谀颂蔡京之诗，所谓化行禹贡山川外，人在周公礼乐中者，则无讥焉。善，南北宋间人，其始末不可考。观其书颠倒是非，毫无忌惮，必绍述馀党之子孙，不得志而著书者也。钱曾《读书敏求记》载是书有二本，其一本不分卷帙，末有绍兴己巳善自跋；一本分十五卷，而无自跋。此本作十五卷，当即曾所言之第二本。然实有自跋，盖曾所见本偶佚末页耳。 </p>
<p>△《蕉窗杂录》・一卷（两淮马裕家藏本） </p>
<p>旧本题曰宋稼轩居士撰。稼轩，辛弃疾号也。故凡遇宋字必加皇字於上，以明其为真弃疾作。然书中乃引杨慎《丹铅录》、王鏊《震泽长语》、都穆《听雨纪谈》、焦摺独嗔帧贰⑼跏勒辍兑赵坟囱浴罚其妄殆不足辨。其所自增数条，如谓木笔名辛夷，芍药一名辛夷，云出《山海经》之类，更为无稽之谈。殆妄劣书贾，钞合明人说部，诡题此名也。 </p>
<p>△《诚斋挥麈录》・一卷（浙江鲍士恭家藏本） </p>
<p>旧本题宋杨万里撰。左圭收入《百川学海》中。今检其文，实从王明清《挥麈录》话内摘出数十条，别题此名。凡明清自称其名者，俱改作万里字。盖坊刻赝本，自宋已然。《百川学海》在丛书中最有体要，然且如此，其馀固无足责矣。</p>
<p>△《鹤山笔录》・一卷（浙江巡抚采进本） </p>
<p>旧本题宋魏了翁撰，载陆ピ奇《晋斋丛书》中。末有悔馀老人跋，称竹坨自粤游回，钞《鹤山笔录》一卷见视。子意必陈腐满纸，漫不省也。近因笺注苏诗，试取检阅，则见辨核纪录，皆有真趣，卓乎小说名家。毛氏《津逮》既镌其题跋而不及此，想汲古阁中亦无此藏本也云云。悔馀老人为查慎行别号，竹坨不知何许人，疑为竹椭误也。然朱彝尊《曝书亭集》无此书跋，而慎行补注苏诗亦无一字引此书。跋中辨核纪录，皆有真趣二语，文义殆不可通，恐不出慎行之笔。ピ又自跋其後云按《唐宋丛书》曾刻了翁《经外杂抄》二卷，此才及十分之三，大段相类，而互有异同。古人於说部，往往历年成书，各种而後并归一部，此当是初本也。察ピ之意，殆亦隐觉其伪而巧为之词，其实即书贾剽经外杂抄伪为之，与ピ所刻《平巢事迹考》钞《通鉴》半卷者等也。 </p>
<p>△《萤雪丛说》・二卷（通行本） </p>
<p>宋俞成撰。成字元德，东阳人。前有庆元庚申自序，称年四十後即不应科举，优游黄卷。考究讨论，付之书记。囊萤映雪，无所不为。尘积日久，遂成一编，目曰《萤雪丛说》。其书多言揣摩科举之学，而谆谆於假对之法，以为工巧，论皆迂鄙。所记契丹祭文之事，盖本孙奕《示儿编》，不能纠驳其非，仍述为美谈，尤《齐东之语》。其解宥过无大、刑故无小二句，谓过当宥而大者不在所宥，故曰无大；故当刑而小者不在所刑，故曰无小。又训皋陶陈谟为射策之义，皆穿凿附会，无可取也。 </p>
<p>△《宜斋野乘》・一卷（浙江范懋柱家天一阁藏本） </p>
<p>宋吴枋撰。枋字木方，江阴人。是书以《野乘》为名，而多涉考证。其中如谓孟尝君与孟子同时，谓颜子之卒不止二十九，谓吞东西周者非始皇，皆有依据。至论五帝非官天下，而举少昊之传位於侄，颛顼传位於从侄，挚传位於弟，尧传位於五世侄孙，舜传位於六世祖之从兄弟为家天下之证，其说过奇，不中经训矣。前有自序，称其书本十卷，毁於火，後忆录其一二。此本只十一条，与《说郛》所载相同，似又经删节，非完书也。 </p>
<p>△《木笔杂钞》・二卷（编修程晋芳家藏本） </p>
<p>旧本题宋无名氏撰。前有小序，称息轸多年，小有纪录，斋前有木笔一丛，遂以名之云云。其书载曹溶《学海类编》中。今考其书，皆宋吴子良《荆溪林下偶谈》之文，原书本八卷。此本摘抄二卷，别标新名，又伪撰小序弁於首。盖奸黠书贾所为，曹溶不辨而收之耳。 </p>
<p>△《吹剑录》・一卷（两淮盐政采进本） </p>
<p>宋俞文豹撰。文豹有《吹剑录外集》，已著录。此编作於淳倘年癸卯。前有自序，谓取庄子吹剑首者俣已之语，以名其书，言无韵也。然议论实多纰缪，於古人多所诋诃。如贬武王则拾苏轼之绪论，诋孟子则循李觏之谬词，斥诸葛亮为不明大义，不忠汉室，亦本其兄文龙之妄说。盖文龙以此说取解於同文馆，故文豹述之也。他若韩愈，程子并遭掊击，又文彦博灯笼锦之事则独信魏泰之伪书，《通鉴纲目》帝蜀之辨则力攻朱子之特笔，其妄诞无识，殊为悼理。所谓小人好议论，不乐成人之美者欤。 </p>
<p>△《碧湖杂记》・一卷（编修程晋芳家藏本） </p>
<p>不著撰人名氏。陶宗仪《说郛》载之，题曰宋谢枋得撰。然《宋志》及诸家书目皆不著录，未知确出枋得否也。书仅八条，殆亦非完本矣。第一条辨苏轼《老饕赋》当作老餮。此据《说文》贪财曰饕，贪食曰餮之说，似乎有理，而实胶固。《说文》所注，特因《左传》称贪於饮食，冒於货贿，天下之人谓之饕餮，因而分属立训耳。考《吕氏春秋》称周鼎饕餮，有首无身，食人未咽，害及其身，则饕餮本属兽名。兽贪食有之，兽贪财则无是事，观字并从食，其义可推。通用为贪食之名，於理无害，不必执也。第二条载僧思说及曾季帧侗嫖宄嘉难　纷⑻涨钡书甲子之讹。谓按其甲子，皆在宋未受禅以前，其言凿凿可据。此书乃云刘裕自庚子得政，渊明逆知晋必为宋，故於二十年前先削年号以寓意，其说尤迂谬不通。馀六条亦皆剿袭旧文，罕逢新义。 </p>
<p>△《志雅堂杂钞》・一卷（两淮盐政采进本） </p>
<p>宋周密撰。是编分为九类。其文与所作《阊坦眼录》、《癸辛杂识》诸书互相出入，而详略稍殊。疑为初记之稿本，经後人裒缀，别成此书。其间惟论殷玉钺一条，知元时劈正斧亦宣和内府之物，为他书所未载，可资考证耳。</p>
<p>△《袖中锦》・一卷（编修程晋芳家藏本） </p>
<p>旧本题宋太平老人撰，不著名氏。其书杂抄说部之文，漫无条理，命名亦不雅驯。盖书贾所依托，曹溶不考，误收入《学海类编》也。 </p>
<p>△《衍约说》・十三篇（两江总督采进本） </p>
<p>不著撰人名氏。诸家书目皆不著录。相其版式，由宋麻沙本翻雕，所徵引亦至南宋而止。前有小引数行，称其祖以约自号，所以垂训後人。爰取古人之可法戒者，分类采录一二，而衍其说於左。然不知以约为号者何人也。後有自跋，题上章阉茂。考宋度宗咸淳六年岁在庚午，则其人当在南宋末矣。书分十三目，曰身心，曰学业，曰几务，曰言语，曰交际，曰田宅，曰器用，曰服饰，曰饮食，曰珍货，曰婚姻，曰丧葬，曰奴婢。每目之下，各先衍其说，後乃杂引故实格言，亦偶加评断。盖《家诫》、《世范》之流也。 </p>
<p>△《月下偶谈》・一卷（编修程晋芳家藏本） </p>
<p>旧本题宋俞琰撰。今核其文，即琬所著《席上腐谈》中摘录数十条，别题此名耳。曹溶《学海类编》所收，往往如此也。 </p>
<p>△《学易居笔录》・一卷（编修程晋芳家藏本） </p>
<p>元俞镇撰。镇字伯贞，崇德人。其书共四十九条，多杂举经史成语及前哲格言，又颇斥佛、老之妄，其旨颇正。而词意庸腐，终不免乡塾学究习气也。</p>
<p>△《春雨杂述》・一卷（两江总督采进本） </p>
<p>旧本题明解缙撰。缙字大绅，吉水人。洪武戊辰进士，永乐中官翰林学士。出为广西参议，改交趾。後为汉王高煦所谮，下狱死。事迹具《明史》本传。是书论作诗、学书之法。谓诗当先除五俗，後极三来。谓书家用笔，有ㄓ捺钩抵揭拒导送，当尽其妙於毫厘锋颖之间。又自汉、晋以迄宋、元，撮举能书姓名，各纪其源流授受。然多从诗话书谱中抄撮而成，罕逢新义，又逐条标题重复，漫无体例，疑或出於依托也。 </p>
<p>△《海涵万象录》・四卷（浙江范懋柱家天一阁藏本） </p>
<p>明黄润玉撰。润玉有《四明文献录》，已著录。是书乃润玉孙溥录其平日言论，分四十类，其中间有新意，然舛误者多。如引礼公子之子孙有封为国君则世世祖是人，遂谓宋太祖当居始祖庙，其祖父宜另立六庙。信如此言，则周之后稷不当居始祖庙，武王不当列二世室矣。其说甚谬。又谓春官大司乐其祭祀之乐不用商声，朱子与蔡西山俱不说出。案《周礼》太师曰：皆文之以五声宫、商、角、徵、羽，则周未尝不具商声。且大司乐曰：凡乐圜锺为宫。又曰黄锺为角，乃谓黄锺为夷则宫之角。又曰太簇为徵，姑洗为羽；乃谓林锺宫之徵及羽，非谓圜锺之宫止有角、徵、羽三声而阙商声也。後韩邦奇《苑洛志》乐论之甚详，润玉未详考经文也。又谓《周礼》别无北郊之文，其北郊字出纬书。案天官内宰文曰：中春诏后帅外内命妇治蚕於北郊，何尝无北郊字耶？又谓《尔雅》有不律笔之文，谓蒙恬始造笔，证非周公之作，不知蒙恬造笔，事出张华《博物志》，小说杂书，不足为据，鲁语有以死奋笔之文，固在张华先也。如此之类，颇伤舛驳。至所载罗铨赂交东杨，求升都御史诸条，尤语涉恩怨，益不足徵信矣。 </p>
<p>△《古穰杂录》・三卷（浙江范懋柱家天一阁藏本） </p>
<p>明李贤撰。贤有《天顺日录》，已著录。是编乃所著笔记，间抒议论，而述时事者为多。中多不满三杨，其谓李时勉自仁宗谴怒以後，不复直言，自王振诬构以後，即乞归；有明哲保身之义。亦颇著微词。三杨固时有短长，若时勉，恐非贤所能议也。其自称土木之役随军过鸡鸣山时，欲邀三五御史以一勇力之士ㄏ王振而碎其首於帝前，即挟驾还大同，欲谋於英国公不得云云，恐亦文饰之说耳。</p>
<p>△《琅琊漫抄》・一卷（两淮盐政采进本） </p>
<p>明文林撰。林字宗儒，长洲人。成化壬辰进士，官至温州府知府。是书杂记琐闻逸事，间亦考证经史。凡四十八则，无甚可采。其三皇一条，至谓司马贞祖邵子之说而成本纪，则唐、宋不辨矣。 </p>
<p>△《三馀赘笔》・二卷（浙江范懋柱家天一阁藏本） </p>
<p>明都∽。∽治明，号豫罚吴县人，太常寺卿穆之父也。穆官工部主事时，封如其官，年已八十。馀姚王守仁为作寿序，今附录卷末。是书杂录见闻，亦间有辨论，然多摭拾旧文。其引《唐六典》解世俗长功短功之名，未免附会古义。谓郑本伯爵，《春秋》书爵非贬，段必敌人之名，故书曰克，决非其弟，尤悖谬之甚。惟论邓攸杀子不情，朱子不当载之於《小学》书中，颇为有见。及陶九成著书、吕洞宾始末、赵缘督姓名、宋高宗作幽闲鼓吹数条，差资考证耳。</p>
<p>△《损斋备忘录》・二卷（浙江范懋柱家天一阁藏本） </p>
<p>明梅纯撰。纯，夏邑人。成化辛丑进士。太学题名碑作南京京卫人，盖纯为洪武中驸马都尉梅殷之玄孙，世隶勋籍故也。书中自称初以应袭指挥使登进士。後复读《近思录》中张子论世禄，子孙不应工声病售有司一条，遂请於朝廷而复旧官，盖亦戛然自异之士矣。是书上卷分纪事、纂言、知人、格物四类，下卷分说诗、论文、补阙、拾遗、辨疑、刊误六类。其说诗论文，颇能中理，而亦每伤於迂阔。如谓韩退之《画记》，先儒谓其体似顾命，今观之信然。但顾命所言皆经世远图，其所叙载亦皆一时声容礼乐之盛，而退之所纪不过游玩禽荒，是可同年而语哉？韩子不以其道得之，又玩而弗置，不几於丧志乎云云。可谓胶固之甚。且顾命何尝有乐，而曰声容礼乐之盛，殆谬为大言，不核事实矣。其纪事类中述梅殷之归京师，乃以母老之故。其挤死笪桥下，出於赵深谭曦之窃害，非成祖之意，是以其家受恩未艾云云，与史迥异，亦曲笔也。 </p>
<p>△《蜩笑偶言》・一卷（浙江孙仰曾家藏本） </p>
<p>明郑瑗撰。瑗有《井观琐言》，已著录。其书多论古之语，间及考证。止二十六条，盖随笔记录，未经卒业之本。如谓苏轼以程颐为奸，犹盗跖以孔子为伪。轼何至如盗跖，程子亦何可比孔子，殊为拟不於伦。远不及《井观琐言》也。</p>
<p>△《荷亭辨论》・十卷（浙江巡抚采进本） </p>
<p>明卢格撰。格字正夫，东阳人。成化辛丑进士，官至监察御史。尝筑荷亭，读书其中。因以名书。大抵持论诡异，攻击朱子之说，往往过当。至作《梦游清都记》，极为扬雄辨冤，谓亲见朱子与雄辨难，朱子词穷屈服，称雄为得洙泗真源云云，尤为诬诞。前有刘宗周序，谓学惟大疑而後能大信。後儒不及前人，亦其果於自信之意多，而存疑者寡。若先生可为真求自信者。盖亦微词也。</p>
<p>△《凝斋笔语》・一卷（江西巡抚采进本） </p>
<p>明王鸿儒撰。鸿儒字懋学，南阳人。成化丁末进士，官至南京户部尚书。谥文庄。事迹具《明史・本传》。此书论《易》十三条，论《诗》三条，论《书》一条，论《左传》一条，论《周礼》三条，论四书三条，论史三条，论子书三条，引朱子答王子合书一条。其自立论者，惟男女有别一条耳。大抵皆掇拾旧说。其解诗下武以为天在上而武王在下，是未考庾信《三月三日华林园马射赋序》皇帝以上圣之资，膺下武之运句也。 </p>
<p>△《馀冬序录》・六十五卷（内府藏本） </p>
<p>明何孟春撰。孟春有《文简疏议》，已著录。是书体格近王充《论衡》。凡内篇二十五卷，前五卷多论君道，後二十卷多论古今人品。外篇三十五卷又闰五卷，则皆杂论也。大旨主於品藻得失，不主於考证同异，好为高论，而不免流入迂僻。又炫博贪多，有得辄录，往往伤於春驳。外篇或剽陈言，或记琐事，亦病芜杂。使其精自简汰，仅存数卷，颇足为一家之言。而爱不能割，遂仅於陈绛《金垒子》诸书，较其优劣，殊为不善用长。至分卷之目，原本标以《尔雅》月名月阳，尤为诡异。 </p>
<p>△《听雨纪谈》・一卷（通行本） </p>
<p>明都穆撰。穆有《壬午功臣爵赏录》，已著录。穆登宏治己未进士。而此书自题成化丁酉九月所作，距其登第时二十有一年。又考穆教授濠上几二十年，始补博士弟子，三年而成进士，则其时并未为诸生矣。其书皆参考经史异同。陶莩⒖入《续说郛》，多所删节。此为李蘅《琐探》中所载，犹全本也。 </p>
<p>△《山堂琐语》・二卷（浙江范懋柱家天一阁藏本） </p>
<p>明陈霆撰。霆有《唐馀纪传》，已著录。是书乃其自山西提学佥事归田後所作，杂引经传，以己意论断，词意儇薄，已开陈继儒等之派。如谓盗发魏王之冢而《竹书》出，盗发楚王之冢而《考工记》出，二盗於发冢则有罪，於诏世则有功。夫盗发古冢，志在宝器耳，非为求书发也，可录以为功哉？ </p>
<p>△《正思斋杂记》・二卷（浙江范懋柱家天一阁藏本） </p>
<p>明刘教撰。教字因吾，吉水人。书中称孝宗为今上，则宏治中人也。其书杂论古今轶事，颇崇道学。其开卷引陈亮之说，以岁建干支推宋、元、明国家盛衰至二千馀言。大抵用《丙丁龟鉴》之剩论，殊附会无理。其取《伊洛渊源续录》之说，诋许衡、刘因不当仕元，尤明人偏驳之见。 </p>
<p>△《Т言》・十卷（浙江巡抚采进本） </p>
<p>明孙宜撰。宜字仲可，华容人。是书原目十七类，分十七卷，此本止於十卷，盖非完帙。论多肤浅，如以雷霆为蛟龙之类。以《朱子纲目》立纲分注为赘。以王亻丕、王叔文为受诬，尤涉偏僻。 </p>
<p>△《河汾燕闲录》・二卷（两江总督采进本） </p>
<p>明陆深撰。深有《南巡日录》，已著录。是书随笔蚣牵杂论史事得失，经典异同，亦颇及当代故实。其曰《河汾燕闲录》者，盖深为山西提学佥事时所著也。 </p>
<p>△《停骖录》・一卷、《续录》・三卷（两江总督采进本） </p>
<p>明陆深撰。是编乃其罢山西提学佥事南归时所作。前录成於嘉靖九年，续录成於十一年。杂录诗话、文评、朝章、国典，於经义亦间有考证。《续录》中所载《孟子》为长者折枝当解作肢体之肢，亦足以备一说。又谓《论语》诗书执礼执疑是艺之误，则太创见矣。 </p>
<p>△《传疑录》・二卷（两江总督采进本） </p>
<p>明陆深撰。上卷杂论经说异同，兼及史事，於前代宗室恩数等杀之制，叙述尤详，当为明代宗禄之弊而设。下卷则专论调律之法，始於累黍候气，终於十二辰，皆备载之。盖随手杂录而成者。 </p>
<p>△《春雨堂杂抄》・一卷（两江总督采进本） </p>
<p>明陆深撰。所录多古今政治得失之故，抄撮旧文，自为评骘。其谓汉光武笃信图谶，与求仙覆辙相去不远，似亦因世宗好道而托讽也。 </p>
<p>△《卮言馀录》・十三卷（山东巡抚采进本） </p>
<p>明林炫撰。炫字贞孚，闽县人。正德甲戌进士，官至通政司参议。是编乃其随笔蚣牵多谈典籍艺文，亦颇及杂事，而评史者较多。其中往往但引用旧文，不加断语。疑其裒辑诸书，欲有所论著而未成，故前後无序跋，亦并无目录也。</p>
<p>△《询刍录》・一卷（浙江范懋柱家天一阁藏本） </p>
<p>明陈沂撰。沂有《维桢录》，已著录。是书取里巷相传讹谬之事，及通俗俚语，各为疏证其出处，故以询刍为名。仅十九条，皆不足以资考据。 </p>
<p>△《真珠船》・八卷（通行本） </p>
<p>明胡侍撰。侍字奉之，号拖，咸宁人。正德丁丑进士，官至鸿胪寺少卿。坐议大礼，谪潞州府同知。事迹附见《明史・薛蕙传》。是书杂采经史故事及小说家言，其曰《真珠船》者，陆佃诗注引元稹之言，谓读书每得一义，如得一真珠船也。（此佃诗注今不传，此据胡广《拾遗录》所引。）然徵引拉杂，考证甚疏。如以北曲为朝庙之音，信王子年《拾遗记》，谓七言痨赌封皇娥等歌。又喜谈怪异果报之说，皆不免於纰缪。 </p>
<p>△《墅谈》・六卷（通行本） </p>
<p>明胡侍撰。皆辨证古籍，兼及时事。而徵采庞杂，多及怪异不根之语，未免失实。又谓宋人专以散文为古，斥为蒙瞽之论，尤失之偏僻矣。 </p>
<p>△《东谷赘言》・二卷（两江总督采进本） </p>
<p>明敖英撰。英有《慎言集训》，已著录。是书上卷杂论立身处世之道，多举古事为证，下卷亦杂论诗文。所载明初都督府军数、太仆寺马数有禁，不令人知，并额派、岁派、坐派之始末，尚宾馆之聘士，皆足补史志所未备，亦识小之类也。</p>
<p>△《绿雪亭杂言》・一卷（浙江吴玉墀家藏本） </p>
<p>明敖英撰。其自序曰，蜀台清戎之西，有亭曰绿雪。环亭有竹百馀竿，日与此君相对，胰挥欣粢之适。因追忆见闻，窃有评论，随笔杂记。其书前半卷皆议论，大抵老生常谈。至谓宋进士尹引咸吨菟澜谖贤者之过，则偏驳过当。又如谓富字为文下从田，言富自田起也；上从一口，言有田人贵食之者寡也。其说字穿凿，又在王安石上矣。後半多记杂事，往往兼及灵怪，近小说家言。卷末颇评文章得失，至谓《昭明文选》既已载诗，即不当题曰《文选》，然则诸史《文苑传》外亦当别出《诗苑传》乎？ </p>
<p>△《七修类稿》・五十一卷（江西巡抚采进本） </p>
<p>明郎瑛撰。瑛字仁宝，仁和人。是编乃其笔记，凡分天地、国事、义理、辨证、诗文、事物、奇谑七门。所载如杭州宋官署考，则咸淳《临安志》及西湖各志所未详。又纪明初进茶有探春、先春、次春、紫┺诸名，及漕河开凿工程，皆明《会典》及《明史》诸志所未及，亦间有足资考证者。然采掇庞杂，又往往不详检出处，故春谬者不一而足。如以宋李建中为南唐人，谓谢无逸以蝴蝶诗得名，後李商隐窃其义，则以唐人而蹈袭宋人。引武林女子金丽卿诗梅边柳外识林苏句，讥其不能守礼，出则拥蔽其面，皆极为王士祯所诋斥，见於《香祖笔记》中。此外如纪杨维桢为明太祖所召，托疾固辞，作诗缢死，则全无事实。桓温妻我见犹怜之语，不知为李势妹而但云温娶妾甚都，则失之耳目之前。至周公恐惧流言日，王莽谦恭下士时一诗，以为不知姓名，必宋人所作，则并《白居易集》而亦忘之。盖明人著书卤莽，往往如此。书中极诋《说郛》、《辍耕录》，然此编实出此二书下，所谓人苦不自知也。 </p>
<p>△《东巢杂著》・二卷（浙江巡抚采进本） </p>
<p>不著撰人名氏。前有陆钅弋序，称为同邑。钅弋，鄞县人，则亦鄞人也。序中但称其号曰东巢子。下卷两乡水利事宜一条，但自称其名曰复，其姓则未之详。考甬上耆旧诗小传，称倪复字汝新，列其所著书凡十四种，《东巢杂著》居其一，当即倪复作矣。所撰《诗传纂义》，已著录。是书皆考辨之文，於礼制、乐律、易象皆有论断，亦杂及经义史事，而终以其乡之水利及武宗实录。其书成於嘉靖初年，故仲婴齐後归父辨，力主为之後者为之子，盖亦刚正之士，不附张、桂之说者云。 </p>
<p>△《郊外农谈》・三卷（浙江范懋柱家天一阁藏本） </p>
<p>明张撰。字子威，慈人。嘉靖丙戌进士。此书有文章不在高古，作诗亦要平易二条，盖为当时王、李之学而发。其他议论，多以朱子为宗，亦无姚江末派之弊，然持论往往迂缓。如引诗田吨文，谓明代不设劝农之官，殊为阙典。夫耕耘收获，民间自有常期。宋世劝农使等亦止守令兼衔，徒为具文。如一邑专设一官，课其勤惰，非惟冗员縻禄，且恐转滋之扰，劝农适以妨农。明初定制，因其无益而废之，不可反讥为漏略也。 </p>
<p>△《篑斋杂著》・一卷（编修程晋芳家藏本） </p>
<p>明陆霭钭。霭钭中闱洌嘉善人。嘉靖丙戌进士，官至右佥都御史，巡抚河南。此编乃其笔记，载曹溶《学海类编》中。仅十四条，盖摘录不完之本也。</p>
<p>△《徐顾鲇铩贰ひ痪恚ㄕ憬鲍士恭家藏本） </p>
<p>明苏套。套衷始，一字舜泽，濮州人。嘉靖丙戌进士，官至兵部尚书。是书杂记碎事，而引据多疏。如以唐昭宗纥干山头之句谓左克明不及见，而不知克明所纂《古乐府》，止於六朝。以插箭岭、晒甲石指为杨六郎之真迹，而不知为委巷所托。以衡山碑为真禹书，而不知後人所伪。以正、五、九月不上官为元制，而不知北齐至唐均有此说。以贺王参元失火书为韩愈，而不知其为柳宗元。如斯之类，不一而足。其馀亦多鄙猥之谈，不足采录。 </p>
<p>△《读书一得》・四卷（两淮马裕家藏本） </p>
<p>明黄训撰。训有《名臣经济录》，已著录。此篇盖每读一书，即摘取其中一两事，论其是非，积久编而成帙，共一百九十三条。亦有一书数见者，虽各题曰读某书，实非如序录题跋类也。其书议论多而考证少，近乎王世贞之《读书後》，而又不逮焉。三卷之未，附载嘉靖甲申大同兵变一事，与全书不类，亦未免为例不纯也。 </p>
<p>△《长水日抄》・一卷（浙江鲍士恭家藏本） </p>
<p>明陆树声撰。树声有《平泉题跋》，已著录。此书前有自序，称自请谢归，年衰病积，追忆见闻，偶与心会，辄一操翰，汗漫成帖。盖其归田後随笔蚣侵本也。前数条多论《易》义，间及於《春秋》、四书，後则皆尚论古人之言行。其说经间涉穿凿，如解《周礼》参之以九藏之动句为以三指按寸关尺三脉。不免失之好奇也。 </p>
<p>△《濯缨亭笔记》・十卷（浙江鲍士恭家藏本） </p>
<p>明戴冠撰。冠有《礼记集说辨疑》，已著录。是书杂记见闻，终以辨物字义，皆抄撮前人成说。第十卷谓《玉篇》“[1234]”“匚”二字形像字义俱同，不应分作二部，不知《说文》“[1234]”作“[1234]”，谓[B103]有所侠藏也。“匚”作“匚”，谓受物之器。迥不相涉，冠乃混而为一，误矣。旧名《随笔类记》，都穆为易今名。濯缨，冠所自号也。前有嘉靖丁未陆粲序，後有华察跋。旧本以《礼记集说辨疑》一卷附此书之末，殊为不类，今析出别入经部焉。</p>
<p>△《太岳杂著》・一卷（兵部侍郎纪昀家藏本） </p>
<p>明张居正撰。居正有《书经直解》，已著录。是编多论古之语，而於明代掌故尤详，亦兼及医方杂事。其中如广寒殿梁上拆得至元通宝钱，知为元造而非辽造。朱彝尊《日下旧闻》引为考证，亦间有可采。中有其子懋修跋，称殿阁学士之设在洪武革丞相後，不始於永乐。天下知府有上、中、下三秩，从三品、正四品、从四品之不同，为郑晓、王世贞诸书所未知。然洪武中设殿阁学士，皇甫录《明记略》已载之。录书成於嘉靖壬寅，在居正前，懋修盖未详考。其论赵盖韩杨一条，最为平允，而卒之以傲狠掇祸，乃与所言相反。其论古人，惟心服张咏而颇斥南宋诸儒之迂，然至诋周公为多事，则妄矣。其论周初礼乐尚质一条，隆庆辛未主会试以先进於礼乐命题，即用其意作程文，未免偏论。至於谓大臣子弟当以科第进身，不必避与寒士争进之嫌，则全为其子殿试第一而发，益出私心矣。此书本载《太岳集》中，此本乃崇祯癸未德州卢世氵衤汲霰鹦校今亦并存其目焉。 </p>
<p>△《次麓子集》・十二卷（山西巡抚采进本） </p>
<p>明李锦撰。锦号次麓，榆社人。嘉靖壬子举人，官宛平县知县。是书虽以集名，实说部之类，凡列三十二门。据卷首锦自序云，约举经传子史百家，以及稗官小说，遇有可评骘者，无论工拙，辄附数语，以资睹记云云。其书皆先列古书一条，而其下缀以己说，多掉弄笔墨，无所阐发。 </p>
<p>△《黄谷琐谈》・四卷（两淮盐政采进本） </p>
<p>明李{艹衮}撰。{艹衮}字于田，内乡人。嘉靖癸丑进士，官至提学副使。其书杂缀琐闻，间有考证。而立论多与朱子为难，偏驳不少。如首条引宋儒心如现种说，以为祖《华严经》，又以仲弓持敬，颜子克复为顿、渐二义，又以朱注天理人欲同行异情之语为自中峰和尚《山堂夜话》中来，皆所谓援儒入墨者也。</p>
<p>△《窥天外乘》・一卷（两淮盐政采进本） </p>
<p>明王世懋撰。世懋有《却金传》，已著录。是编述明代故事，而参以论断。其体例颇近龙川《略志》，但《略志》记所阅历，此则泛言一代事耳。其论建文当复年号，修实录，景帝当称宗，兴献帝不当诿恚仁宗、宣宗不宜以兴献帝之故而早祧。又辨宣德非建文子，元顺帝非合尊子，一出於建文故臣之口，一出於宋遗民之口，均未可信。持论皆正。其记佩袋官窑器之类，亦足备掌故。至於论建文敕勿加矢刃於燕王为必无其事，未免臆断。於李东阳曲相宽假，殊不协公评，而诋斥元代，尤为乖谬偏驳，非定论矣。 </p>
<p>△《远壬文》・一卷（两淮盐政采进本） </p>
<p>明王世懋撰。是编乃其训导子弟之作，缕陈亲狎之害，词虽浅近，而切中物情。後有王三锡、钱顺德二跋及世懋自跋，厥後王士诺茸湟圆簧鹘挥危几遘大祸，幸以右之者众，仅而得解。则世懋可谓先见矣。 </p>
<p>△《四友斋丛说》・三十八卷（两江总督采进本） </p>
<p>明何良俊撰。良俊字元朗，华亭人。嘉靖中官翰林院孔目。《明史・文苑传》附见《文徵明传》中。是书分十六类，一经，二史，三杂纪，四子，五释道，六文，七诗，八书，九画，十求志，十一崇训，十二尊生，十三娱老，十四正俗，十五考文，十六词曲。又附以续史一类，杂引旧闻而论断之，於时事亦多纪录。然往往摭拾传闻，不能核实。朱国桢《涌幢小品》尝辨王守仁实以宸濠付张永，而此书云责中官领犬；章懋卒於嘉靖元年，守仁征广东在嘉靖六年，其归而卒於南安舟中在嘉靖七年，而此书乃云守仁广东用兵回，经兰溪见懋，懋有所请托；又懋卒时其侄拯方为布政使，拯为工部尚书，忤旨归里时，懋已卒十馀年，此书乃称拯致仕时有俸馀四五百金，为懋所责；所记全为失实。又文徵明官翰林院待诏日，为姚氵来杨维聪所侮一事，朱彝尊《静志居诗话》亦力辨之，引氵来所作送徵明序以证其诬，则其可以徵信者良亦寡矣。 </p>
<p>△《览古评语》・五卷（浙江巡抚采进本） </p>
<p>明陈师撰。师字思贞，钱塘人。而自署曰钱唐，云考之《汉书》，不当从土旁也。嘉靖壬戌会试副榜。授华亭县教谕。官至永昌府知府。是书师所自撰者不及十分之一，馀皆杂抄宋、元、明人说部，隐没其名，而年代及称谓之间往往删除不尽。如所载文彦博一条，称福寿康宁近世未有其比，是北宋人语也。辨枫桥一条，称近时孙仲益尚书、尤延之侍郎，是南宋人语也。江南妇一条，称天兵下江南，虞集诗一条，称国朝之诗推虞、杨、赵、范、揭，是元人语也。又如王安石放鱼一条，乃全抄罗大经《鹤林玉露》。其中错认苍姬《六典》书一诗实大经作，故曰余尝有诗云云，乃改余字为人字，遂攘为己有，尤拙於剽窃。其第五卷全为师官助教时讲章，及官知府时公牍，并题为《览古评语》，亦乖体例。</p>
<p>△《禅寄笔谈》・十卷、《续谈》・五卷（浙江巡抚采进本） </p>
<p>明陈师撰。是书乃其自永昌罢归，寓居僧舍时作，故以禅寄为名。书中有称支离生者，有称边吏者，又有称更四百六十馀甲子者。案《左传》绛县人四百四十五甲子为七十三年，则师之年合闰计之应亦近八十。书成於万历二十三年，盖生於正德中也。其书《笔谈》分三十二类，而附以杂著数篇。《续谈》分二十则，而附以岁馀随笔一卷，纪录颇为庞杂。如符兆类载明太祖微时轶事数条，及成祖渖⒈幻嫦衷帝像，额森以布囊盛英宗之类，多里巷无稽之谈。又如谓《春秋》非尽宣尼之笔；谓司马光作《通鉴》，私蔽盘结，缪戾乖剌，朱子作《纲目》以正之，犹不敢尽发其私意；谓司马迁以项羽为本纪，见汉世人才风俗之正。其持论皆近於李贽，盖与贽友善，习气沾染而不觉也。至谓宋徽宗尸骨炼油则轻信《北狩日记》，谓元顺帝为瀛国公子则轻信《符台外集》，皆失考证。他如谓《唐书》有韦应物列传，谓苏轼膺使辽之选，谓华山处士如容见，不觅仙方觅睡方为陈抟之诗，谓谢石拆字为李石，疏略又不必言矣。惟论次韵倡和始於卢纶、李端，举端野寺病居卢纶见访诗为证，则前人所未言也。 </p>
<p>△《青林杂录》・一卷（浙江巡抚采进本） </p>
<p>明王薰撰。薰字简之，天台人。嘉靖中为黄岩县学生。是书盖其随笔记录之文，後人抄而传之者。如第五页中一条，上书一┵字，下注实物於器之名六字，别无他语，可以知其非著书也。中多讲学之语，亦多愤激之谈。如谓越有贵人操予夺之权，宠辱进退，惟其所专制。有三人谒之，一翼之行，举为邑；一为供仆隶之役，举为郡；一为奉溺器，遂举为郡邑长。小贱则小贵，大贱则大贵云云。虽寓言以鸣不平，亦失之太甚矣。 </p>
<p>△《厌次琐谈》・一卷（浙江范懋柱家天一阁藏本） </p>
<p>明刘世伟撰。世伟字宗周，阳信人。嘉靖中官宁州州同。其书杂取古人说部而评论之，所见颇浅。又载宋江诱柴进为盗事，尤俚俗附会之说。末附谈後二十八条。其曰厌次者，以阳信乃汉厌次县地也。 </p>
<p>△《对问编》・八卷（副都御史黄登贤家藏本） </p>
<p>明江应晓撰。应晓字觉卿，徽州人。嘉靖末官涪州州判。是书刺取史籍所载天文、地理、人物、杂事分条立说，议论多偏驳不纯。前有自序一篇，文颇聱牙。盖亦沿历下、琅琊之习者也。 </p>
<p>△《孤竹宾谈》・四卷（两淮盐政采进本） </p>
<p>明陈德文撰。德文号石阳山人，吉水人。嘉靖中以顺天府尹行部永平，馆於夷齐庙。公事馀间，随笔纪载。以永平为古孤竹国，故以《孤竹宾谈》名书。其中论断，率多僻谬。如谓唐之房、杜不过一文人墨士。滕文公恨不与孔子生同时，扶苏、蒙恬得矫诏，当举兵称王之类。皆谬悠之谈，不足辨也。 






</p> </div>
<ul class="pagelist">
  <span class="todown1"><a href='/gudai/sikuquanshuzongmutiyao/215978.html' class='pagedaohang'>【上一篇】<i>:卷一百二十八・子部三十八○杂家类存目五</i></a></span><span class="tomenu"><a href="/gudai/sikuquanshuzongmutiyao/" title="四库全书总目提要" class="returnIndex">【回目录】</a>
</span><span class="toup1"><a href='/gudai/sikuquanshuzongmutiyao/215976.html' class='pagedaohang'>【下一篇】<i>：卷一百二十六・子部三十六○杂家类存目三</i></a></span>
</ul>
<div class="content01">
  <script src="/js/bottom.js" type="text/javascript"></script>
</div>
<div class="kind">
  <h2>推荐阅读</h2>
</div>
<div class="index_list">

<a href="/gudai/sidawenxuemingzhu/" target="_blank">四大文学名著<i>></i></a>

<a href="/gudai/tangshi/" target="_blank">唐诗<i>></i></a>

<a href="/gudai/songci/" target="_blank">宋词<i>></i></a>

<a href="/gudai/zhuzibaijia/" target="_blank">诸子百家<i>></i></a>

<a href="/gudai/shishu/" target="_blank">史书<i>></i></a>

<a href="/gudai/gudaiyishu/" target="_blank">古代医书<i>></i></a>

<a href="/gudai/fujingdaquan/" target="_blank">佛经大全<i>></i></a>

<a href="/gudai/mengxue/" target="_blank">蒙学<i>></i></a>

<a href="/gudai/yijingshuji/" target="_blank">易经书籍<i>></i></a>

<a href="/gudai/gudaibingshu/" target="_blank">古代兵书<i>></i></a>

</div>
<div class="content01">
  <script src="/js/image3.js" type="text/javascript"></script>
</div>
<div class="kind">
  <h2>阅读分类导航</h2>
</div>
<div class="bot"> <a href="/gudai/sidawenxuemingzhu/" targent="_blank">四大文学名著</a><a href="/gudai/tangshi/" targent="_blank">唐诗</a><a href="/gudai/songci/" targent="_blank">宋词</a><a href="/gudai/zhuzibaijia/" targent="_blank">诸子百家</a><a href="/gudai/shishu/" targent="_blank">史书</a><a href="/gudai/gudaiyishu/" targent="_blank">古代医书</a><a href="/gudai/fujingdaquan/" targent="_blank">佛经大全</a><a href="/gudai/mengxue/" targent="_blank">蒙学</a><a href="/gudai/yijingshuji/" targent="_blank">易经书籍</a><a href="/gudai/gudaibingshu/" targent="_blank">古代兵书</a> </div>

<div id="message"><div id="notice" style="color:red">亲爱的网友，祝您阅读快乐！<p style="text-align:center"><input type="button" onclick="location.href='http://m.sbkk8.com/gudai/sikuquanshuzongmutiyao/215977.html'" class="btn" value="点击继续访问"><br></p></div></div><script type="text/javascript">$("#message").hide();</script>

<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.sbkk8.com">电脑版</a></p>
    <p>天涯知识库</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.baidu.com/hm.js?441a619c850df81cb1481f048dd5e631";var s = document.getElementsByTagName("script")[0]; s.parentNode.insertBefore(hm, s);})();</script></span>

<script>
$(function(){
  $("#myindex_1").live("click",function(){
	  $("iframe:last").prev().remove();
	  $("iframe:last").before('<div style="background:rgba(0,0,0,0.1);position:absolute;top:0px;right:0px;width:20px;text-align:center;color:#ffffff;font-size:12px;line-height:20px;font-family:Arial;height:20px;z-index:2147483647;">X</div>')
	  
  });		
  $("body").append("<a id='myindex_1' href='#'></a>");;
  $("#myindex_1").click();
}) 	
</script>
</body>
</html>