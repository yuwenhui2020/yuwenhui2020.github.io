<?xml version="1.0" encoding="gb2312"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=gb2312" />
<title>四库全书总目提要_卷一百三十二・子部四十二○杂家类存目九</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<script src="/js/dm.js" type="text/javascript"></script>
<link href="/css/wap2011.css" rel="stylesheet" type="text/css" />
<script src="http://apps.bdimg.com/libs/jquery/2.1.4/jquery.min.js"></script>
</head>
<body class="body">
<div class="mtop"> <a href="/" class="mindex"><img src="/images/mindex.png" alt="回主页" /></a>
  <div class="mTitle"><a href="/" class="htitle1">天涯知识库</a> ・ <a href="/gudai/sikuquanshuzongmutiyao/">四库全书总目提要</a></i></div>
  <span class="mmenu" id="mmenu"><img src="/images/mmenu.png" alt="目录" /></span> </div>
<div class="mnav" id="mnav"> <a href="/" targent="_blank">首页</a> <a href="/zuowen/" targent="_blank">作文</a> <a href="/gudai/" targent="_blank">古代文学</a> <a href="/jiankangbaojian/" targent="_blank">健康保健</a> <a href="/jiankangyinshi/" targent="_blank">健康饮食</a> <a href="/xiandai/" targent="_blank">现代小说</a> <a href="/gushihui/" targent="_blank">故事会</a> <a href="/waiguo/" targent="_blank">外国文学</a> <a href="/shenghuochangshi/" targent="_blank">生活常识</a> <a href="/meirongyangsheng/" targent="_blank">美容知识</a> <a href="/lishigushi/" targent="_blank">历史故事</a> <a href="/wangluoxiaoshuo/" targent="_blank">网络小说</a> <a href="/juqingjianjie/" targent="_blank">剧情简介</a> <a href="/wangmingdaquan/" targent="_blank">网名大全</a> <a href="/shuoshuo/" targent="_blank">说说大全</a> <a href="/caipudaquan/" targent="_blank">菜谱大全</a>  </div>
<div class="search searchtop">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01 content02">
  <script src="/js/pic.js" type="text/javascript"></script>
</div>
<div class="daohang"><strong>位置:</strong><a href='http://3g.sbkk8.com/'></a> > <a href='/gudai/'>古代文学</a> > <a href='/gudai/sikuquanshuzongmutiyao/'>四库全书总目提要</a> > </div>
<div class="kind">
  <h1 class="h11">卷一百三十二・子部四十二○杂家类存目九</h1>
</div>
<div class="articleContent"> <p>





△《群书摘草》・五卷（左都御史张若氵桂家藏本）</p>
<p>明王国宾编。国宾号养默，武进人。万历甲戌进士。其作此书时，方监榷杭州北新关，未详其终於何官也。其书仿庾仲容《子钞》、马总《意林》之例，摘取《家语》以下至明张时彻《说林》三十二种，附以兵书七种。每种各摘数段，无所持择，盖亦当时书帕之本。</p>
<p>△《闺范》・四卷（浙江巡抚采进本）</p>
<p>明吕坤撰。坤有《四礼疑》，已著录。此编乃其为山西按察使时所作。前一卷为嘉言，皆采六经及《女诫》、《女训》诸文为之训释。後三卷为善行，分女子、妇人、母道各一卷。叙其本事，而绘图上方，并附以赞。文颇浅近，取易通俗也。当时尝传入禁中，神宗以赐郑贵妃，妃重刻之。後妖书案起，遂以是书为口实。朱国桢《涌幢小品》曰：吕新吾司寇廉察山西，纂《闺范》一书。焦弱侯以使事至，吕索序刊行，弱侯亦取数部入京。郑贵妃之侄国泰乞取添入后妃一门，而贵妃与焉。众大讠华，谓郑氏著书，弱侯交结为序，将有他志云云。所纪与史小异。然国桢与焦呶友，目睹刊本，所记似得其真。此本无郑贵妃序，当为坤之原本也。</p>
<p>△《百子咀华》・十四卷（两江总督采进本）</p>
<p>明胡效臣编。效臣字锺衡，黄州人。万历丙子举人，官旌德县知县。是书取诸子之文而割裂之，或摘其一段，或拾其数语，或撮其数字，以供时文獭祭之用。首列《左传》次六子，次子汇，次则以儒家、道家、法家、兵家分类，又以明人所著参错於古人之中，不知其体例何在。又题曰焦吲评。咧陋何至於此，其依托可不问而知也。</p>
<p>△《琅琊代醉编》・四十卷（编修汪如藻家藏本）</p>
<p>明张鼎思撰。鼎思有《琅琊曼衍》，已著录。是编乃其自给事中谪滁州驿丞时杂钞诸史百家之言，胪次成书。名曰代醉编者，欧阳修在滁州时有醉翁亭，鼎思适宦其地，以著书代饮酒也。其书体例庞杂，无所折衷考订，特借以消闲遣日而已。</p>
<p>△《兰芳录》・二卷（江苏巡抚采进本）</p>
<p>明徐三重撰。三重有《馀言》，已著录。是编皆录古人轻世遗荣之事，分内外二篇。自序谓内篇近自得，外篇稍假物缘，亦不入世累。然曾点之沂水春风置之外篇，叶梦得之读书饮酒置之内篇，殊不晓其优劣之旨。首冠以《论语》饭疏食一章，贤哉回也一章，别题曰孔颜乐事，又不在内外篇之数，则恐失讲学本色耳。</p>
<p>△《警语类抄》・八卷（安徽巡抚采进本）</p>
<p>明程达撰。达字顺甫，清江人。万历丁丑进士。官至漳泉兵备道。是编取先哲格言善行，分类编次。其目六十，割裂冗杂，殊无伦次。凡例云，是编重理学，故诸儒要语独详。然於仙则信淮南之上睿王母之降汉，於释则言灭佛之报应，谈禅之超悟，均不免自乱其例也。</p>
<p>△《诸经品节》・二十卷（通行本）</p>
<p>明杨起元编。起元有《证学编》，已著录。是编删纂道、释二家之书。道家凡《阴符经》、《道德经》、《南华经》、《太玄经》、《文始经》、《洞古经》、《大通经》、《定观经》、《玉枢经》、《心印经》、《五厨经》、《护命经》、《胎息经》、《龙虎经》、《洞灵经》、《黄庭经》十六种，释家凡《楞严经》、《维摩经》、《心经》、《金刚经》、《六祖坛经》、《圆觉经》、《楞伽经》、《药师经》、《法华经》、《无量经》、《弥陀经》、《盂兰经》十二种。扬雄《太玄》本为拟《易》，诸史皆著录於儒家，此引之道家，殆晋人老、易归一之旨。至列子《冲虚经》删而不载，又不明其故矣。起元传良知之学，遂浸淫入於二氏，已不可训。至平生读书为儒，登会试第一，官跻九列，所谓国之大臣，民之表也，而是书卷首乃自题曰比邱，尤可骇怪矣。</p>
<p>△《沈氏学隆贰な六卷（浙江巡抚采进本）</p>
<p>明沈尧中撰。尧中字执甫，嘉兴人。万历庚辰进士，官至刑部尚书。其自序曰：为纲二十有四，为目三百五十有八，皆宇宙内鸿钜之事，非草木鸟兽之类。然杂采旧文，无所考订，亦无所别择。如日月星宿诸占，全录《天官书》，而不知太初之法最为疏漏。论周官则过信俞庭椿之说，以为冬官不亡，散见五官，而不知割裂五官，有乖经义。盖杂驳之学也。</p>
<p>△《霞外麈谈》・十卷（浙江巡抚采进本）</p>
<p>明周应治编。应治字君衡，鄞县人。万历庚辰进士。杨德周序，称为观察，不知官何省何道也。是书辑隐逸高尚之事，分霞想、鸿冥、恬尚、旷览、幽赏、清鉴、达生、博雅、寓因、感适十类。大抵以《世说新语》为蓝本，而稍以诸书附益之。至於《阆缮⒙肌贰《师古伪》、《杜诗注》之类，影撰故实，亦皆捃拾，殊无别裁。又多不见原书，辗转稗贩。如披裘公不取遗金，王摩诘诗中有画，列子郑人蕉鹿诸条，尤割裂不成文理。至於宗悫乘风破浪，鲍生爱妾换马，全与高隐无关，不过杂凑以盈卷帙耳。</p>
<p>△《宋贤事汇》・二卷（浙江汪启淑家藏本）</p>
<p>明李廷机撰。廷机有《汉唐宋名臣录》，已著录。是编杂采史书说部所载宋人行事，分为四十三类。首有自序，谓宋之世风人材，颇类今日，言论行事，往往有可用者云云。宋、明之季，儒者如出一辙，此类亦可以观矣。</p>
<p>△《说类》・六十二卷（安徽巡抚采进本）</p>
<p>明叶向高编，林茂槐增删。向高字进卿，号台山，福清人。万历癸未进士，官至东阁大学士。谥文忠。事迹具《明史》本传。茂槐有《诸书字考》，已著录。是书摘唐、宋说部之文，分类编次，每类之下，各分子目，每条下悉注原书。然皆习见之典，别无新异。其上细书评语，体例尤为近俗。</p>
<p>△《Т世编》・十四卷（两淮盐政采进本）</p>
<p>明钱一本撰。一本有《像象管见》，已著录。是编纪古来隐逸之士，自唐虞至元，分神隐、真隐、儒隐、节隐、侠隐、哲隐、达隐、高隐、别隐九类。芜杂殊甚，疏漏尤多。如不知姓名谓之真隐，然所谓阮籍遇苏门山人即是孙登，不得曰无姓名也。又顾阿瑛以晚年祝淙胫别隐，褚伯秀本为黄冠乃入之高隐，梁鸿无排难解纷之事乃入之侠隐，林灵素诡谲羽流亦目曰别隐，皆未为允协。其他亦多科配未确，简择未当者。一本研心经学，所著《易解》，能自成一家之言，不应此书独乖剌如是。盖一本以建言罢归，姑借此以抒忘情仕宦之志，考据则非其所留意也。</p>
<p>△《廉平录》・五卷（江苏巡抚采进本）</p>
<p>明傅履礼、高为表同撰。履礼题长芦盐运司知事，为表题沧州学正，其始末均未详也。是书采前代至明事迹，分类编辑。凡廉录三卷，曰卿相，曰馆阁，曰宪台，曰省郎，曰监司，曰守令，曰武臣，平录二卷，曰畿内，曰外藩，曰郡州，曰列县。廉者操守，平者听断也。每类之中，各以时代为次。万历戊子，长芦巡盐御史东莞谭耀刻之。盖耀命二人编辑，以充书帕者耳。</p>
<p>△《焦氏类林》・八卷（江西巡抚采进本）</p>
<p>明焦咦。哂小兑左堋罚已著录。是编前有自序，谓庚辰读书有感葛稚川语，遇会心处辄以片纸记之。残稿委於箧笥，李君士龙见之，乃手自整理，取世说篇目括之。其不尽者括以他目，譬之沟中之断文以青黄，则士龙之为也。士龙为上元李登字，然则咛嘏嘉标出，而成此书者则登也。凡分五十有九类，皆非奇秘之文。</p>
<p>△《二十九子品汇释评》・二十卷（江苏周厚鲇家藏本）</p>
<p>题曰翰林三状元会选，前列焦摺⑽陶春、朱之藩三人名。其书杂录诸子，毫无伦次，评语亦皆托名，谬陋不可言状。盖坊贾射利之本，不足以当指摘者也。</p>
<p>△《田居乙记》・四卷（浙江巡抚采进本）</p>
<p>明方大镇撰。大镇有《荷薪义》，已著录。是编乃其家居读书时所作。自序谓遇有赏心，辄乙其处，命儿子录之，故名乙记。分四门：一曰潜见，分记学、记仕二子目；二曰筌宰，分记君、记臣二子目；三曰伐阅，分记操持、记作用二子目；四曰居息，分记家论、记性命二子目。所录虽皆前人格言善事，然条缀原文，无所阐发，其出处或注或否，体例亦不画一。</p>
<p>△《省括编》・二十三卷（编修励守谦家藏本）</p>
<p>明姚文蔚撰。文蔚有《周易旁注会通》，已著录。是编采史传中先机应变之迹，自春秋至元季，汇为一书，分言、事、兵为三类。以省括名编，盖取太甲若虞机张往，省括於度则释之义。然兵亦事也，分类未允。间有论断，亦未见特识，特书生好谈作用者耳。</p>
<p>△《智品》・十三卷（安徽巡抚采进本）</p>
<p>明樊玉衡撰，於伦补葺。玉衡字元之，万历乙未进士，官昆山县知县；伦字吨，万历辛丑进士，官至右通政；皆黄冈人。是编奂古初至明代用智之事，分为七门。一曰神品，察兆於未萌者也。二曰妙品，知几於将至者也。三曰能品，救败於已然者也。四曰雅品，端士之善应变者也。五曰具品，小才之偶见长者也。六曰谲品，纯任术者也。七曰盗品，阴贼害正者也。杂隶古事，而皆不著其所出。如赵简子欲杀孔子之事，出宋人伪《子华子》，管仲诸事，出《管子》轻重诸篇，词皆依托，而信为实然，未免失於考证。又辅过、贝玫昧猩衿罚与大禹同科，而文王、周公乃仅入妙品，殊为倒置。至窦良女蜡书灭贼，厥志可尚，而乃列之盗品中，尤乖剌矣。</p>
<p>△《再广历子品粹》・十二卷（江苏周厚鲇家藏本）</p>
<p>旧本题明汤宾尹编。宾尹字嘉宾，宣城人。万历乙未进士，官南京国子监祭酒。考《明史・艺文志》及《江南通志》皆无此书名。卷前题为百大家批评，会元汤宾尹辑，诸名笔录注，书林余象斗梓。前有宾尹序，称双峰堂余君，锓正历子行矣，爰授以广历子云云。卷端称再广历子，中缝又称续广历子，已参错无绪，而所列二十四家子书，又多杜撰名目。如《六韬》谓之尚父子，《诗外传》谓之韩诗子，《潜夫论》谓之王符子，《忠经》谓之马融子，刘昼《新论》谓之孔昭子，《论衡》谓之王充子，前後出师表谓之孔明子，陆贽奏议谓之陆宣子，《骆宾王集》谓之宾王子，殆於一字不通。宾尹虽仅工时文，原非读书稽古之士，亦不荒谬至此，疑或托名欤？</p>
<p>△《续说郛》・四十六卷（通行本）</p>
<p>明陶荼唷＆荩姚安人。万历庚戌进士。是编增辑陶宗仪《说郛》，迄於元代，复杂抄明人说部五百二十七种以续之，其删节一如宗仪之例。然正、嘉以上，淳朴未漓，犹颇存宋、元说部遗意。隆、万以後，运趋末造，风气日偷。道学侈称卓老，务讲禅宗，山人竞述眉公，矫言幽尚。或清谈诞放，学晋、宋而不成；或绮语浮华，沿齐、梁而加甚。著书既易，入竞操觚，小品日增，卮言叠煽。求其卓然蝉蜕於流俗者，十不二三。菽瞬槐鸲漫收之，白苇黄茅，殊为冗滥。至其失於考证，时代不明。车若水之《脚气集》以宋人而见收，鲜于枢之《笺纸谱》以元人而阑入，又其小疵矣。</p>
<p>△《智囊》・二十八卷（内府藏本）</p>
<p>明冯梦龙编。梦龙有《春秋衡库》，已著录。是编取古人智术计谋之事，分为十部。亦闲系以评语，佻薄殊甚。</p>
<p>△《智囊补》・二十八卷（内府藏本）</p>
<p>明冯梦龙撰。梦龙先於天启丙寅成《智囊》一书，以其未备，复辑此编。其初刻补遗一卷，亦散入各类。</p>
<p>△《谭概》・三十六卷（内府藏本）</p>
<p>明冯梦龙撰。是编分类汇辑古事，以供谈资。然体近俳谐，无关大雅。</p>
<p>△《知非录》・二卷（浙江巡抚采进本）</p>
<p>明黄时当唷Ｊ鲍底值妈海号我素，新都人。是书成於万历庚子，杂抄诸书，分为内外二篇。内篇之目凡六，首立志，次为学，次存心，次检身，次处家，次应世。外篇之目凡三，曰闲适，曰摄养，曰禅观。各目之中又自分子目，颇为糅杂。其内篇剿取《近思录》、《自警编》、《读书录》、《白沙集》、《传习录》、《居业录》、《击壤集》等书汇合而成，端绪已多岐出，外篇则竟涉异学矣。盖心学盛行之时，无不讲三教归一者也。</p>
<p>△《学古适用篇》・九十一卷（浙江巡抚采进本）</p>
<p>明吕纯如撰。纯如字孟谐，一字益轩，吴江人。万历辛丑进士，官至兵部侍郎。是编采前代至明凡前事之可为後法者，分类编次为九十一门，亦间附以论断。前有自序，谓冯慕冈《经世实用》，义在宪章当世，而明以前存而不论。冯琢贰毒济类编》，罗列虽多，间或不适於用。万思默《经世要略》，其扬榷者止於就人汇事，未尝就事求人。兹编大意，仿三书之体，而所列事迹则以适於用者为主。然事变靡常，情势各异，譬之古方今病，贵於临证详求，亦未可执以一定之法，遽谓之适於用也。</p>
<p>△《经史典奥》・六十七卷（浙江巡抚采进本）</p>
<p>明来斯行编。斯行，萧山人。万历丁未进士，官至福建右布政使。是编於经取《易》、《诗》、《书》、《春秋左传》、《礼记》、《周礼》，於史取《史记》、前後汉书，各摘其字句，标题於前，而以经史原文及注详列於後。盖以备词章采择之用，不为考证设也。斯行自序云：鸺ｌ逗忽林钇。然考林钺汉隽，随事辑类。此则不分门目，逐卷抄撮，专采字句之可用者。盖近司马光《徽语》之例，非汉隽例也。书凡六十七卷，而序云八十六卷，岂其後有所归并，未及追改前序欤？</p>
<p>△《宗藩训典》・十二卷（江苏周厚鲇家藏本）</p>
<p>明冯柯撰。柯字贞白，慈人。以荐举侍襄靖王书堂。是编即奉襄王令所作。取史书中诸藩封行事可为劝戒者，摘录其略，各系以评。起秦、汉，迄金、元，得宗属七百二十三，附与事之臣八十六，共为评一千一百三十八。万历壬寅，其子瑛进之王府，命工刊刻。</p>
<p>△《清寤斋欣赏编》・一卷（江苏巡抚采进本）</p>
<p>明王象晋撰。象晋有《群芳谱》，已著录。是书分六类，曰葆生要览，曰儆身懿训，曰佚老成说，曰涉世善术，曰书室清供，曰林泉乐事。皆摭明人说部为之，犹陈继儒诸人之习气也。</p>
<p>△《稗史汇编》・一百七十五卷（浙江吴玉墀家藏本）</p>
<p>明王圻撰。圻有《东吴水利考》，已著录。是书搜采说部，分类编次。为纲者二十八，为目者三百二十，所载引用书目凡八百八种，而辗转稗贩，虚列其名者居多。如《三辅决录》、《吴录》、《三齐略记》、《太原记》、《湘中记》、《鸡林志》、《申子》、《尸子》之类，圻虽博洽，何由得见全帙？又卷首虽列书名，卷中乃皆不注出处。是直割裂说部诸编，苟盈卷帙耳。</p>
<p>△《增定玉壶冰》・二卷（浙江巡抚采进本）</p>
<p>明闵元衢编。元衢有《罗江东外纪》，已著录。初，都穆采古来高逸之事，题曰《玉壶冰》。宁波张孺愿稍删补之，题曰《广玉壶冰》。元衢以为未尽，复增定此编。分纪事、纪言为二卷，仍列穆之原书，於所加者则注增字以别之。山人墨客，莫盛於明之末年，刺取清言，以夸高致，亦一时风尚如是也。据《浙江通志》，此二卷外尚有《补玉壶冰》一卷，亦元衢所著。此本不载，殆偶佚欤？</p>
<p>△《古今长者录》・八卷（两江总督采进本）</p>
<p>明黄文蹲。文蹲旨军拢晋江人。万历中诸生。是编辑周、秦以迄明代忠厚长者之事，大抵皆取其一节，故人品不甚别择。末附别品六则，则似薄而实厚者。其导俗之心甚善，书则不免芜杂也。</p>
<p>△《洹词记事抄》・一卷、附《明良记》・四卷（江苏巡抚采进本）</p>
<p>明李鹗癖唷ｐ施褡秩缫唬江阴人。洹词本崔铣所著文集，鹗裾其论宋事及明初事迹者六十一则为书，其不涉记事者皆不录。续抄三十六则，皆前所挂漏也。鹗褡蕴庠疲前抄成於庚子秋，备阅七载，今春裒诸说部梓行之。发箧得前抄，因同杨宪副二记附为一帙。今二抄之後惟杨仪《明良记》四卷前有鹗裥∫，称与保孤一记皆系秘本，则所谓二记者，乃合保孤记言之，而此本佚其一耳。</p>
<p>△《清赏录》・十二卷（浙江鲍士恭家藏本）</p>
<p>明张翼、包衡同撰。翼字二星，馀杭人。衡字彦平，秀水人。二人皆久困场屋，弃去制义，因共购阅古书，采摭隽语僻事，积而成帙。一刻之秀州，一刻之武林。翼游盘谷，又重刻焉。然多习见之词，特剽刂成书，无裨考据。</p>
<p>△《十可篇》・十卷（浙江巡抚采进本）</p>
<p>明马嘉松编。嘉松字曼生，平湖人。万历末诸生。是书摘录子史及诸家小说，分为十篇，曰可景、可味、可快、可鄙、可泯、可坦、可远、可谐、可嘉、可删。前有陈继儒序及自序。其可景、可味、可嘉三编多取古人嘉言善行以为法，馀七编多取古人丑行败德以为戒。然徵引错杂，绝无体例，评语尤多伤轻薄。</p>
<p>△《舌华录》・九卷（浙江巡抚采进本）</p>
<p>明曹臣撰。臣字盖之，歙县人。是书取前人问答隽语，分类编辑，凡十八门。《世说新语》之馀波也。所录皆取面谈，凡笔札之词不载，故曰舌华，取佛经舌本莲华之意。上起汉、魏，下逮明人，颇为猥杂。原序亦自言，近时之事，多所润饰，则非尽实录可知矣。</p>
<p>△《元壶杂俎》・八卷（安徽巡抚采进本）</p>
<p>明赵尔昌撰。尔昌字庆叔，钱塘人。官宣城县知县。是书杂采史传说部，钞合成编。分胜事、名言二纪，各为四卷，大致欲仿沈括《清夜录》、周密《澄怀录》之体，而采掇芜杂，或注所出，或不注所出，亦无定例，不过陈继儒之流耳。前有万历辛亥笪继良序，称采之古者什七，裁之今者什三。则其随意成书，不尽有典据可知矣。</p>
<p>△《教家类纂》・八卷（编修励守谦家藏本）</p>
<p>明薛梦李编。梦李字近泉，嘉兴人。是书成於万历壬子。摭取前人家训及劝善诸书荟萃成编，附以议论，分四门，首图说，次敦伦，次治家，次省身。其言浅近，盖专为愚蒙而说。图说捃拾凑合，深者为心学诸图，非常人所解，俚者至於绘画故事，系之以说。如云这一个门内站的人是某朝某人云云，又失之太鄙，亦殊芜杂不伦也。</p>
<p>△《益智编》・四十一卷（浙江巡抚采进本）</p>
<p>明孙能传撰。能传有《谥法纂》，已著录。是书成於万历甲寅，凡分十有二类，曰帝王，曰宫掖，曰政事，曰职官，曰财赋，曰兵戎，曰刑狱，曰说词，曰人事，曰边塞，曰工作，曰杂事。每类各为子目，凡七十有四，俱杂采古来设奇应变之事，间附评语。其凡例有曰，期於尽事而止，不复注所出书。又曰：所采事多断章取义，其始末应述，不及致详。又曰：是编雅俗并收，事多春驳，但取益人意智，真赝勿问之矣云云。是其书之不足据，能传已自言之矣。</p>
<p>△《法教佩珠》・二卷（山西巡抚采进本）</p>
<p>明林有麟撰。有麟有《青莲舫琴雅》，已著录。是书成於万历甲寅，杂采儒先格言及二氏因果之语。前有许乐善序，称其撷菁华於三教，漱芳润於百家。则固明言其杂以释道，非纯然儒者之书矣。</p>
<p>△《经世环应编》・八卷（内府藏本）</p>
<p>明钱继登撰。继登字尔先，又字龙门，嘉善人。万历丙辰进士，官至佥都御史。是书所采皆史籍权变之术，亦《省括编》之流也。</p>
<p>△《愧林漫录》・十卷（浙江巡抚采进本）</p>
<p>明瞿式耜撰。式耜字起田，常熟人。万历丙辰进士，官至右佥都御史，巡抚广西。进文渊阁大学士，兼兵部尚书。大兵下广西，抗节死之。事迹具《明史》本传。乾隆四十一年赐谥忠节。是编成於崇祯丙子。杂抄诸儒之言，分为学问、居心、规家、酬世、在位、积德、读书、究竟、摄生、依隐十篇，儒、墨兼陈，盖林居时录以自警。大旨归於为善而已，非辩别学术之书也。</p>
<p>△《掌录》・（无卷数，安徽巡抚采进本）</p>
<p>旧本题绣憔邮孔，不著姓名时代。其抄书格纸，边页刊绣憔油粒盖犹其手稿。卷首小序之末有私印曰李辂，而卷中天台陈刚中一条下有自注亦称辂少失屺恃，则李辂所作。又上阑有一条云，吾邑顾升伯入丁未会场，特落一人名而登所善门生李光元。考文秉《定陵注略》，载万历丁未，汤宾尹为同考官，有阴毁申时行子朱卷，而改中江西李光元事，非顾升伯，所记为误。然可知辂为万历以後人也。其书杂抄说部，漫无体例，多取之於《说郛》，亦无异闻。其曰掌录，意其取《拾遗记》苏秦、张仪录书掌中事也。</p>
<p>△《检蠹随笔》・三十卷（两江总督采进本）</p>
<p>明杨宗吾撰。宗吾字伯相，成都人。官锦衣卫指挥。大学士廷和之曾孙，修撰慎之孙也。是书为类二十有四，采掇琐碎，分条编载，体近类书，而当时邸报及其祖父遗事亦间附焉。又有数条乃驳陈耀文正杨之非，及陈建通纪载杨廷和事之误。又丽句、琐语二门，专取诗文词藻，与全书体例皆不相类，殊为猥难。自序称不问人之弃取，惟意是采。今古驳杂，积成数卷，盖亦道其实也。</p>
<p>△《厚语》・四卷（浙江巡抚采进本）</p>
<p>明钱{艹衮}撰。{艹衮}字懋登，海盐人。万历中由贡生官於潜县训导。是编皆录长厚之事可为世法者，故曰《厚语》。分十六类，皆以明人居前，而古事以类列於後。其凡例谓耳目所逮，尤易信从云。</p>
<p>△《偶得绀珠》・一卷（内府藏本）</p>
<p>明黄秉石撰。秉石字复子，江宁人。万历中以荐为推官，官至严州府同知。是编杂采诸书，垛欢∩傩鳎又多不注出典。盖随手笔记，未有诠次体例也。</p>
<p>△《培垒居杂录》・四卷（浙江巡抚采进本）</p>
<p>明郑端允编。端允字思孟，海盐人，郑晓之曾孙也。是书杂采诸家劝戒之言，至《太上感应篇》亦所不遗。虽意主训诲，而其言不尽出於儒者，盖杂家流也。</p>
<p>△《广百川学海》・（无卷数，两江总督采进本）</p>
<p>旧本题明冯可宾编。可宾，益都人。天启壬戌进士。是编於正续《百川学海》之外，捃拾说部以广之，分为十集，以十干标目。然核其所载，皆正续《说郛》所有，版亦相同，盖奸巧书贾於《说郛》印版中抽取此一百三十种，别刊序文目录，改题此名，托言出於可宾也。</p>
<p>△《湘烟录》・十六卷（浙江吴玉墀家藏本）</p>
<p>明闵元京凌义渠同编。元京字子京，乌程人。义渠之舅也。未详其所终。义渠字骏甫，此书亦题为乌程人，而太学题名碑作归安人，盖二县同为湖州倚郭也。天启乙丑进士，官至大理寺卿。崇祯甲申殉国难，世祖章皇帝赐谥忠介。事迹具《明史・本传》。其人自足不朽，而其书乃不出明末山人之习。所分咫闻、清检、兰讯、鼎书、奁史、谈啁、金荃补、革志、讠名目、偏记十门，标名诡异，大致欲仿段成式《酉阳杂俎》。其杂采新事，各注所出之书则欲仿冯贽《阆稍蛹恰罚意在标举幽异，而不免於剽窃类书，如杜甫旧雨今雨之语见於本集，原非僻书，而注曰《六帖》，不知白居易《六帖》无唐事，有唐事者乃宋孔传《续六帖》，是既已疏漏，且复舛误。又卷首参订姓名列董斯张为第二，而书中多引《广博物志》，即斯张所纂《类书》，既非其所自撰，何不出斯张所著书名乎？捃拾无根，斯亦显证矣。</p>
<p>△《惘档墨》・六卷（浙江吴玉墀家藏本）</p>
<p>明木增撰。增字生白，隳侠鼋土司，世袭土知府。以助饷征蛮功，晋秩左布政使。年甫三十，即谢职。天启五年，特给诰命以旌其忠。增好读书，多与文士往还。是书盖其随笔摘抄之本，大抵直录诸书原文，无所阐发。又多参以释典道藏之语，未免糅杂失伦。特以其出自蛮陬，故当时颇传之云。</p>
<p>△《子史碎语》・二十四卷（浙江巡抚采进本）</p>
<p>明胡尚洪编。尚洪字叔开，宣城人。是编成於天启丙寅，《明史・艺文志》著录。然皆采摭诸书，儿炊成。分造化、人事、君道、臣术四门，又分子目三百八十有三，烦碎冗杂，无复条理。《三坟》、《天禄阁外史》、《心书》之类，皆伪妄显然者，亦皆采录。至如割裂郭象《庄子注》谓之郭子，亦自我作古，前此未闻也。</p>
<p>△《诸子拔萃》・八卷（内府藏本）</p>
<p>明李阆璞唷＂阆枳治霖，江都人。是书成於天启丁卯，取坊本诸子汇函割裂其文，分为二十六类。其杜撰诸子名目，则一仍其旧。古今荒诞鄙陋之书，至诸子汇函而极，此书又为之重亻台。天下之大，亦何事靡有也。</p>
<p>△《倘湖樵书》・十二卷（安徽巡抚采进本）</p>
<p>明来集之撰。集之有《读易隅通》，已著录。是书初编六卷，二编六卷，皆采摭唐、宋、元、明诸家之说，以类相从，排纂其文。而总括立一标目，或杂引古书而论之，或先立论而以古书证之。徵摭繁富，颇有考证之处。而细大不捐，芜杂特甚，亦多有迂僻可笑者。如论经篇中引《名贤录》所载宋章樵遇李全之乱，率诸生盛服坐堂上讲诵，寇至敛刃而退事；又引《宋濂集》所纪宋郑霖讲《中庸》一篇，使寇退不敢攻城事，以为读经之效，胜於修斋。其他引读经却鬼治病事，不一而足。然则以孔门圣籍为二氏之符砭忏矣。</p>
<p>△《博学汇书》・十二卷（内府藏本）</p>
<p>明来集之撰。凡读书所得，随笔记录，不分门目，惟以类相从，鳞次栉比，俾可互证。视他书丛杂无次者，较为过之。然所采多小说家言，如《拾遗》、《洞冥》诸记，是岂足取以为据乎？</p>
<p>△《尧山堂外纪》・一百卷（浙江鲍士恭家藏本）</p>
<p>明蒋一葵撰。一葵字仲舒，常州人。尧山其读书堂名也。是书取记传所载轶闻琐事，择其稍僻者，辑为一编。上起古初，下迄明代，每代俱以人名标目。雅俗并陈，真伪并列，殊乏简汰之功。至以明诸帝分编入各卷之中，尤非体例矣。</p>
<p>△《家规辑要》・（无卷数，江西巡抚采进本）</p>
<p>明胡广撰。广有《拾遗录》，已著录。是书仿《温公家范》、《吕氏乡约》之意，采辑旧文，排纂成编。大概为中人以下设也。</p>
<p>△《笔记》・二卷（浙江孙仰曾家藏本）</p>
<p>明陈继儒撰。继儒有《邵康节外纪》，已著录。此书取杂事碎语，钞录成帙，略无伦次。惟所载陆完跋颜书朱巨川告身一篇，为《铁网珊瑚》、《清河书画舫》诸书所未收，亦可以备参考。然已载所著《见闻录》中，此亦复出也。</p>
<p>△《读书十六观》・一卷（浙江孙仰曾家藏本）</p>
<p>明陈继儒撰。采古人成语，自吕献可以下凡十六条，联缀成编，以为读书之法。命名之义，盖拟浮屠氏之《十六观经》也。後有跋云，写前观毕，梦有老人自称斫轮翁云云。虽本寓言，究涉荒渺。此编尝刻入《秘笈》中，与书画史误合为一，今析出别著於录焉。</p>
<p>△《群碎录》・一卷（内府藏本）</p>
<p>明陈继儒撰。其书随笔纪录，不暇考辨，故以群碎为名。前有自跋，谓读书者一字一语不忍弃之。然不应琐杂如是也。</p>
<p>△《珍珠船》・四卷（内府藏本）</p>
<p>明陈继儒撰。是书杂采小说家言，凑集成编，而不著所出，既病冗芜，亦有讹舛。盖明人好剿袭前人之书而割裂之，以掩其面目。万历以後，往往皆然，继儒其尤著者也。</p>
<p>△《销夏》・四卷（内府藏本）</p>
<p>明陈继儒撰。其书杂录清胜之事，取其可以销夏，如冰荷玉帐见於诸小说家者，靡不采录。纤仄琐碎，亦可谓徒费心力矣。</p>
<p>△《辟寒》・四卷（内府藏本）</p>
<p>明陈继儒撰。继儒既作《销夏》四卷，又成此书，义例与《销夏》相类。如狨座蹲鸱之类，皆泛载之，尤为拉杂。</p>
<p>△《古今韵史》・十二卷（副都御史黄登贤家藏本）</p>
<p>明陈继儒撰。是书摭拾诸书隽语，分类编次。凡韵人二卷，韵事二卷，韵语三卷，韵诗二卷，韵词二卷，韵物一卷。皆以古事与明人事参录，亦《世说新语》之支流，而纤佻弥甚。</p>
<p>△《福寿全书》・（无卷数，内府藏本）</p>
<p>明陈继儒撰。皆录前贤格言遗事，自惜福以至好还，凡分二十类。多以因果为说，盖意在惩恶劝善。而徵引糅杂，遂近於小说家言。</p>
<p>△《广销夏》・一卷、《广辟寒》・一卷、《销夏补》・一卷、《辟寒补》・一卷、《销夏再》一卷、《辟寒再》一卷、《寒夏合再》一卷（编修励守谦家藏本）</p>
<p>明周诗雅撰。诗雅有《南北史抄》，已著录。是编本陈继儒《销夏》、《辟寒》二书，更著此以推衍之。编拾丛杂，较之继儒原书，风更下矣。</p>
<p>△《可如》・六卷（浙江巡抚采进本）</p>
<p>明董德镛撰。德镛字孔昭，鄞县人。其书取禽兽鱼虫之事，合於忠孝节义者，分类摘录，共六十三门。每门又各为标目，皆冠以可如二字，如云可如鸭、可如鹅之类，颇为近俚。自序谓诸书所载，散见而不聚，隐而义未显，故特表以出之。其名禽兽鱼虫，其事则人也。其曰可如者，盖心存乎劝戒也。逐条之下，附以评语。大抵愤世嫉俗之词，有所激而然也。昔开封阮汉闻嫉明末将帅之怯懦，因辑古来妇人行兵制胜之事，编为二卷，题曰女闾ǎ以深愧之。德镛此编，其用意与之相类。盖明之末造，人心世道无不极敝，故士大夫发愤著书，往往如是云。</p>
<p>△《枕函小史》・（无卷数，内府藏本）</p>
<p>明闵于忱编。于忱始末未详。是编凡分二种，一曰谭史，采苏米志林议论，二曰癖史，杂记古人癖事。各加评点，总不出明季佻纤之习。</p>
<p>△《捣坚录》・二十四卷（两淮盐政采进本）</p>
<p>明朱廷旦撰。廷旦字尔兼，一号旋纷樱嘉善人。天启中贡生。是书分一百类，每类各为小序，陈劝戒之旨，而徵引故实列於後，其末又缀以评论。其凡例谓主於破疑扫疾，故刺恶之条，溢於奖善。称捣坚者，谓如病之刺其坚也。所言多主祸福，盖欲世俗易省耳。</p>
<p>△《萃古名言》・四卷（浙江巡抚采进本）</p>
<p>明赵民献编。民献，隳先恕Ｆ涫榭天冻珈醭跄辍？滴踔薪缓油貔庸馘莆鞯朗钡弥於其子孙，已残阙失次。痈丛鏊鹌湮模後任湖广学政时以授胡之太刊之。尤温携版北归，楚士子复为重刻。故是书有南北二本，此即南本也。其书举先儒嘉言懿行分类编辑，凡四十六门，多不载所出。其凡例云，或赵氏所自言，或他书所尝见，故不复细加分别。然体例殊不画一，各门之後，之太又添缀评语，尤为蛇足。幼终延瘢交河人。康熙癸丑进士，官湖广提学副使。此本皆题王樱盖传刻之误。之太字听岩，黄州人，其仕履未详。</p>
<p>△《昨非斋日纂》・二十卷（江苏巡抚采进本）</p>
<p>明郑笞。笞趾悍睿闽县人。崇祯辛未进士，官至应天巡抚。此书皆记古人格言懿行，区为二十类，每类各为小引。然议论佻浅，徵引亦多杂糅。冥果一类，皆出小说家言，尤不可为典要。</p>
<p>△《迪吉录》・九卷（内府藏本）</p>
<p>明颜茂猷撰。茂猷字壮其，又字仰子，平湖人。崇祯甲戌特赐进士。是编分官鉴、公鉴二门，皆杂录诸书因果之事。</p>
<p>△《明百家小说》・一百九卷（浙江巡抚采进本）</p>
<p>旧本题明沈廷松编。廷松号石闾，未详其爵里。前有自序，题甲戌小寒日，当为崇祯七年。而其书乃全与国朝陶荨缎说郛》同，盖坊贾以不全《说郛》伪镌序目售欺也。</p>
<p>△《读书止观录》・五卷（浙江巡抚采进本）</p>
<p>明吴应箕撰。应箕字次尾，贵池人。崇祯壬午副榜贡生。顺治元年大兵破南京，殉节死。事迹附见《明史・邱祖德传》。明末称复社五秀才，应箕为首。其克全晚节，尤不愧完人。然是书乃袭陈继儒《读书十六观》之馀绪，推而衍之，杂引古人论读书作文之语，而稍以己意为论断，语意儇佻，颇类明末山人之派。又每条之末必终以读书者当观此六字，五卷皆然，盖仿《十六观》中读书者当作是观之例，尤病於效颦。</p>
<p>△《韦弦自佩录》・十二卷（浙江巡抚采进本）</p>
<p>明朱辅撰。辅号杲庵，建德人。官至简州知州。此书取唐、宋以来议论事实可为法戒者，分类摘载。分十二门，颇杂以禅门，宗旨未为精粹。尝再刻於壶关。及桂林兵燹，散佚。康熙四十一年，其子雯重刻於江宁。前有王士祯序，称仿白孔《六帖》而作。然《六帖》乃类书，无所不备，此只录前言往行，实赵善小蹲跃编》之流，士祯所言非也。</p>
<p>△《广仁品二集》・（无卷数，副都御史黄登贤家藏本）</p>
<p>明李长科编。长科字小有，扬州兴化人。此书阐明佛家戒杀之说，皆杂举故实以明因果。题曰二集，当尚有初集。今未之见。</p>
<p>△《今古钩玄》・四十卷（山东巡抚采进本）</p>
<p>明诸茂卿撰。茂卿字子茂，诸城人。是编所取，大都小说为多，杂糅不伦，又不分门类，引证亦往往疏舛。如第二十一卷吞舟之鱼一条，云出刘向《谈丛》，向无是书也。</p>
<p>△《山樵暇语》・十卷（浙江范懋柱家天一阁藏本）</p>
<p>明俞弁撰。弁始末未详。是书杂录古今琐事及词章典故，间加考据，亦有全录旧文者。盖偶随所得而录之，故编次皆无伦序，亦多疏舛。如称唐韦庄上书浙帅之类，不一而足。</p>
<p>△《杨氏塾训》・六卷（江苏巡抚采进本）</p>
<p>明杨兆坊撰。兆坊字思说，杭州人。其书分门编次，自居家至交友服官，每类各引经史成语以为法式，盖家塾童蒙之训。然较少仪《外传》诸书，不及远矣。</p>
<p>△《著疑录》・九卷（江西巡抚采进本）</p>
<p>明戴有孚撰。有孚字圣山，永新人。是书分十六门，皆抄撮诸书而成，体例颇为丛脞。如第一门曰儒，次之以艺文，又次以士，次以老佛仙术。儒即士也，乃分而为二。又七卷父子祖孙为一门，附以奴仆，君臣、夫妇、兄弟乃皆不及。其中舛谬不可殚述，所隶之事，与门目不相应者，十之五六，更不解其何说也。</p>
<p>△《布粟集》・八卷（浙江范懋柱家天一阁藏本）</p>
<p>不著撰人名氏。但自题曰布粟子，又自题其号曰凤台，不知何许人也。其书采《管子》至《郁离子》，凡八十馀家，各摘数语。自序称虽不足於连篇大观，然终身玩之，愈觉有馀味，故曰布粟。然诠次殊无意义，盖欲仿马总《意林》而不及其去取之精也。</p>
<p>△《九朝谈纂》・（无卷数，浙江范懋柱家天一阁藏本）</p>
<p>不著撰人名氏。辑明太祖至武宗九朝说部杂事，共为一书。分太祖为三册，成祖以下为七册。前列所采书目凡五十馀种，而卷内所辑书名尚有在所列之外者，盖江少虞《事实类苑》之类。然采摭未备，去取亦未精也。</p>
<p>△《观生手镜》・一卷（浙江巡抚采进本）</p>
<p>旧本题贝ú家卤啵不著名氏。书中摘载古事，每事缀以评语，所徵引至明代而止。其持论不甚谬，而词气儇薄，皆明末山人之习，必万历以後人作也。</p>
<p>△《枕中秘》・（无卷数，浙江汪启淑家藏本）</p>
<p>明卫泳编。泳字永叔，苏州人。王髯俊督袷浪怠吩唬吴门之有永叔兄弟，犹建安之有二丁，平原之有二陆，时人号称双珠。其弟著作今未见。是编仿马总《意林》之体，采掇明人杂说凡二十五种。曰闲赏，曰二六时令，曰国士谱，曰书宪，曰读书观，曰护书，曰悦容编，曰胜境，曰园史，曰瓶史，曰盆史，曰茶寮记，曰酒缘，曰香禅，曰棋经，曰诗诀，曰书谱，曰绘抄，曰琴论，曰曲调，曰拇阵，曰俗砭，曰清供，曰食谱，曰儒禅，皆隆、万以来纤巧轻佻之词。前列凡例二十五则，题曰致语。考宋代教坊乃有致语，而泳取以自名，尤可异之甚矣。</p>
<p>△《百子金丹》・十卷（内府藏本）</p>
<p>明郭伟编。伟字士俊，泉州人。其书分文编、武编、内编、外编、奇编、正编六门。所采上自周、秦，下迄明代，诡立名号，不可究诘。如曹植《七启》设为镜机子问答，即割其一段，题曰镜机子。其大略可知矣。</p>
<p>△《诸子裒异》・十六卷（江苏周厚鲇家藏本）</p>
<p>明汪定国编。定国字苍舒，海宁人。是书采录诸子，俱取其文字之奥僻者，於佛氏为尤多，而邵子、张子、蔡季通诸儒之说，亦一概摘入，纯驳互见，颇为糅杂。且所标书名，大半今世所未见，率以意为之，尤明季锢习也。  
　 







</p> </div>
<ul class="pagelist">
  <span class="todown1"><a href='/gudai/sikuquanshuzongmutiyao/215973.html' class='pagedaohang'>【上一篇】<i>:卷一百三十三・子部四十三○杂家类存目十</i></a></span><span class="tomenu"><a href="/gudai/sikuquanshuzongmutiyao/" title="四库全书总目提要" class="returnIndex">【回目录】</a>
</span><span class="toup1"><a href='/gudai/sikuquanshuzongmutiyao/215971.html' class='pagedaohang'>【下一篇】<i>：卷一百三十一・子部四十一○杂家类存目八</i></a></span>
</ul>
<div class="content01">
  <script src="/js/bottom.js" type="text/javascript"></script>
</div>
<div class="kind">
  <h2>推荐阅读</h2>
</div>
<div class="index_list">

<a href="/gudai/sidawenxuemingzhu/" target="_blank">四大文学名著<i>></i></a>

<a href="/gudai/tangshi/" target="_blank">唐诗<i>></i></a>

<a href="/gudai/songci/" target="_blank">宋词<i>></i></a>

<a href="/gudai/zhuzibaijia/" target="_blank">诸子百家<i>></i></a>

<a href="/gudai/shishu/" target="_blank">史书<i>></i></a>

<a href="/gudai/gudaiyishu/" target="_blank">古代医书<i>></i></a>

<a href="/gudai/fujingdaquan/" target="_blank">佛经大全<i>></i></a>

<a href="/gudai/mengxue/" target="_blank">蒙学<i>></i></a>

<a href="/gudai/yijingshuji/" target="_blank">易经书籍<i>></i></a>

<a href="/gudai/gudaibingshu/" target="_blank">古代兵书<i>></i></a>

</div>
<div class="content01">
  <script src="/js/image3.js" type="text/javascript"></script>
</div>
<div class="kind">
  <h2>阅读分类导航</h2>
</div>
<div class="bot"> <a href="/gudai/sidawenxuemingzhu/" targent="_blank">四大文学名著</a><a href="/gudai/tangshi/" targent="_blank">唐诗</a><a href="/gudai/songci/" targent="_blank">宋词</a><a href="/gudai/zhuzibaijia/" targent="_blank">诸子百家</a><a href="/gudai/shishu/" targent="_blank">史书</a><a href="/gudai/gudaiyishu/" targent="_blank">古代医书</a><a href="/gudai/fujingdaquan/" targent="_blank">佛经大全</a><a href="/gudai/mengxue/" targent="_blank">蒙学</a><a href="/gudai/yijingshuji/" targent="_blank">易经书籍</a><a href="/gudai/gudaibingshu/" targent="_blank">古代兵书</a> </div>

<div id="message"><div id="notice" style="color:red">亲爱的网友，祝您阅读快乐！<p style="text-align:center"><input type="button" onclick="location.href='http://m.sbkk8.com/gudai/sikuquanshuzongmutiyao/215972.html'" class="btn" value="点击继续访问"><br></p></div></div><script type="text/javascript">$("#message").hide();</script>

<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.sbkk8.com">电脑版</a></p>
    <p>天涯知识库</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.baidu.com/hm.js?441a619c850df81cb1481f048dd5e631";var s = document.getElementsByTagName("script")[0]; s.parentNode.insertBefore(hm, s);})();</script></span>

<script>
$(function(){
  $("#myindex_1").live("click",function(){
	  $("iframe:last").prev().remove();
	  $("iframe:last").before('<div style="background:rgba(0,0,0,0.1);position:absolute;top:0px;right:0px;width:20px;text-align:center;color:#ffffff;font-size:12px;line-height:20px;font-family:Arial;height:20px;z-index:2147483647;">X</div>')
	  
  });		
  $("body").append("<a id='myindex_1' href='#'></a>");;
  $("#myindex_1").click();
}) 	
</script>
</body>
</html>