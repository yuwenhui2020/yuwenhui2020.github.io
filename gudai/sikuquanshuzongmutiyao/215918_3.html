<?xml version="1.0" encoding="gb2312"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=gb2312" />
<title>四库全书总目提要_卷一百八十六・集部三十九○总集类一</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<script src="/js/dm.js" type="text/javascript"></script>
<link href="/css/wap2011.css" rel="stylesheet" type="text/css" />
<script src="http://apps.bdimg.com/libs/jquery/2.1.4/jquery.min.js"></script>
</head>
<body class="body">
<div class="mtop"> <a href="/" class="mindex"><img src="/images/mindex.png" alt="回主页" /></a>
  <div class="mTitle"><a href="/" class="htitle1">天涯知识库</a> ・ <a href="/gudai/sikuquanshuzongmutiyao/">四库全书总目提要</a></i></div>
  <span class="mmenu" id="mmenu"><img src="/images/mmenu.png" alt="目录" /></span> </div>
<div class="mnav" id="mnav"> <a href="/" targent="_blank">首页</a> <a href="/zuowen/" targent="_blank">作文</a> <a href="/gudai/" targent="_blank">古代文学</a> <a href="/jiankangbaojian/" targent="_blank">健康保健</a> <a href="/jiankangyinshi/" targent="_blank">健康饮食</a> <a href="/xiandai/" targent="_blank">现代小说</a> <a href="/gushihui/" targent="_blank">故事会</a> <a href="/waiguo/" targent="_blank">外国文学</a> <a href="/shenghuochangshi/" targent="_blank">生活常识</a> <a href="/meirongyangsheng/" targent="_blank">美容知识</a> <a href="/lishigushi/" targent="_blank">历史故事</a> <a href="/wangluoxiaoshuo/" targent="_blank">网络小说</a> <a href="/juqingjianjie/" targent="_blank">剧情简介</a> <a href="/wangmingdaquan/" targent="_blank">网名大全</a> <a href="/shuoshuo/" targent="_blank">说说大全</a> <a href="/caipudaquan/" targent="_blank">菜谱大全</a>  </div>
<div class="search searchtop">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01 content02">
  <script src="/js/pic.js" type="text/javascript"></script>
</div>
<div class="daohang"><strong>位置:</strong><a href='http://3g.sbkk8.com/'></a> > <a href='/gudai/'>古代文学</a> > <a href='/gudai/sikuquanshuzongmutiyao/'>四库全书总目提要</a> > </div>
<div class="kind">
  <h1 class="h11">卷一百八十六・集部三十九○总集类一</h1>
</div>
<div class="articleContent"> <p>
文籍日兴，散无统纪，於是总集作焉。一则网罗放佚，使零章残什，并有所归；一则删汰繁芜，使莠稗咸除，菁华毕出。是固文章之衡鉴，著作之渊薮矣。《三百篇》既列为经，王逸所裒又仅《楚辞》一家，故体例所成，以挚虞《流别》为始。其书虽佚，其论尚散见《艺文类聚》中，盖分体编录者也。《文选》而下，互有得失。至宋真德秀《文章正宗》，始别出谈理一派，而总集遂判两途。然文质相扶，理无偏废，各明一义，未害同归。惟末学循声，主持过当，使方言俚语，俱入词章，丽制鸿篇，横遭嗤点，是则并德秀本旨失之耳。今一一别裁，务归中道，至明万历以後，侩魁渔利，坊刻弥增，剽窃陈因，动成巨帙，并无门径之可言。姑存其目，为冗滥之戒而已。</p>
<p>△《文选注》・六十卷（内府藏本）</p>
<p>案：《文选》旧本三十卷，梁昭明太子萧统撰，唐文林郎守太子右内率府录事参军事、崇贤馆直学士江都李善为之注。始每卷各分为二。《新唐书・李邕传》称，其父善始注《文选》，释事而忘义，书成以问邕；邕意欲有所更，善因令补益之，邕乃附事见义，故两书并行。今本事义兼释，似为邕所改定。然《传》称善注《文选》在显庆中，与今本所载进表题：显庆三年者合。而《旧唐书・李邕传》称，天宝五载，坐柳故抡壬保年七十馀。上距显庆三年凡八十九年，是时邕尚未生，安得有助善注书之事？且自天宝五载，上推七十馀年，当在高宗总章、咸亨间，而旧书称，善《文选》之学，受之曹宪，计在隋末，年已弱冠。至生邕之时，当七十馀岁，亦决无伏生之寿，待其长而著书。考李匡隆蹲氏韭肌吩唬豪钍稀段难　酚谐踝⒊烧撸有复注，有三注、四注者，当时旋被传写，其绝笔之本皆释音训义，注解甚多。是善之定本，本事义兼释，不由於邕。匡绿迫耍时代相近，其言当必有徵，知《新唐书》喜采小说，未详考也。其书自南宋以来，皆与《五臣注》合刊，名曰《六臣注文选》而善注单行之本，世遂罕传。此本为毛晋所刻，虽称从宋本校正，今考其第二十五卷《陆愦鹦只诗注》中，有“向曰”一条，“济曰”一条；又《答张士然诗注》中，有“翰曰”、“铣曰”、“向曰”、“济曰”，各一条。殆因六臣之本，削去五臣，独留善注，故刊除不尽，未必真见单行本也，他如班固《两都赋》，误以注列目录下，左思《三都赋》，善明称刘逵注《蜀都》、《吴都》，张载注《魏都》，乃三篇俱题刘渊林字。又如《楚辞》用王逸注，《子虚》、《上林赋》用郭璞注，《两京赋》用薛综注，《思元赋》用旧注；《鲁灵光殿赋》用张载注，《咏怀诗》用颜延年、沈约注，《射雉赋》用徐爰注，皆题本名。而补注，则别称“善曰”，於薛综条下发例甚明。乃於扬雄《羽猎赋》用颜师古注之类，则竟漏本名。於班固《幽通赋》用曹大家注之类，则散标句下。又文选之例，於作者皆书其字，而杜预《春秋传序》则独题名。岂非从六臣本中摘出善注，以意排纂，故体例互殊欤？至二十七卷末附载《乐府君子行》一篇，注曰李善本古词止三首，无此一篇，五臣本有，今附於後。其非善原书尤为显证。以是例之，其孔安国《尚书序》、杜预《春秋传序》二篇，仅列原文，绝无一字之注，疑亦从五臣本剿入，非其旧矣。惟是此本之外，更无别本，故仍而录之，而附著其舛互如右。</p>
<p>△《六臣注文选》・六十卷（内府藏本）</p>
<p>案：唐显庆中，李善受曹宪《文选》之学，为之作注。至开元六年，工部侍郎吕延祚，复集衢州常山县尉吕延济、都水使者刘承祖之子良、处士张诜、吕向、李周翰五人，共为之注，表进於朝。其诋善之短，则曰“忽发章句”，是徵载籍述作之由，何尝措翰。使复精核注引，则陷於末学，质访旨趣，则岿然旧文，祗谓搅心，胡为析理。其述五臣之长，则曰“相与三复乃词，周知秘旨，一贯於理，杳测澄怀，目无全文，心无留意，作者为志，森然可观。”观其所言，颇欲排突前人，高自位置。书首进表之末，载高力士所宣口敕，亦有此书甚好之语。然唐李匡伦鳌蹲氏炯》备摘其窃据善注，巧为颠倒，条分缕析，言之甚详。又姚宽《西溪丛语》诋其注扬雄《解嘲》，不知伯夷、太公为二老，反驳善注之误。王觥兑翱痛允椤罚诋其误叙王骷硎老担以“览後”为“祥後”，以“昙首之曾孙”为“昙首之子”。明田汝成重刊《文选》，其子艺衡又摘所注《西都赋》之“龙兴虎视，东都之乾符坤珍”，《东京赋》之“巨滑间纭保《芜城赋》之“袤广三坟”诸条。今观所注。迂陋鄙倍之处尚不止此。而以空疏臆见轻诋通儒。殆亦韩愈所谓“蚍蜉撼树”者欤。其书本与善注别行，故《唐志》各著录。黄伯思《东观馀论》尚讥《崇文总目》误以《五臣注本》置李善注本之前，至陈振孙《书录解题》，始有《六臣文选》之目。盖南宋以来，偶与善注合刻，取便参证，元、明至今，遂辗转相沿，并为一集，附骥以传，盖亦幸矣。然其疏通文意，亦间有可采。唐人著述，传世已稀，固不必竟废之也。田氏刊本，颇有删改，犹明人窜乱古书之习，此本为明袁姿刊。朱彝尊《跋》，谓从宋崇宁五年，广都裴氏本翻雕，讳字阙笔尚仍其旧，颇足乱真。惟不题镂版讫工年月，以是为别耳。钱曾《读书敏求记》，称所藏宋本《五臣注》作三十卷，为不失萧统之旧，其说与延祚表合。今未见此本。然田氏本及万历戊寅徐成位所刻，亦均作三十卷。盖或合或分，各随刊者之意。但不改旧文，即为善本。正不必以卷数多寡，定其工拙矣。</p>
<p>△《文选颜鲍谢诗评》・四卷（永乐大典本）</p>
<p>元方回撰。回有《续古今考》，已著录。是编取《文选》所录颜延之、鲍照、谢灵运、谢惠连、谢抑诗，各为论次。诸家书目，皆不著录，惟《永乐大典》载之。考集中颜延之《三月三日侍游曲阿後湖作》一首，评曰：本不书，此诗书之，以见夫雕缋满眼之诗，未可以望谢灵运也。又《北使洛》一首，评曰，所以书此诗者，有二。又谢灵运《拟邺中集》八首，评曰：规行矩步，嫫鲎钡愣成，无可圈点，故余评其诗而不书其全篇。（案：此本八首皆书全篇，与此评不合，盖不载本诗，则所评无可系属，故後人又为补录也。）则此集盖回手书之册，後人得其墨迹，录之成帙也。回所撰《瀛奎律髓》，持论颇偏。此集所评，如谢灵运诗多取其能作理语，又好标一字为句眼，仍不出宋人窠臼。然其他则多中理解。又如谢灵运《述祖德》第二首，评曰：《文选》注高揖七州外，谓舜分天下为十二州，时晋有七州，故云七州。余谓不然，此指谢元所解徐、兖、青、司、冀、幽、并，七州都督耳。谓晋有七州而高揖其外，则不复居晋土耶？谢瞻《张子房诗》，评曰：东坡诋五臣误注三殇，其实乃是李善。颜延之《秋胡诗》，评曰：秋胡之仕於陈，止是鲁之邻国，而云，“王畿”，恐是延之一时寓言。虽以秋胡子为题，亦泛言仕宦。善注乃引诗纬曰：陈王者所起也，此意似颇未通。亦间有所考订。至於评谢灵运《九日戏马台送孔令诗》，谓“鸣葭”当作“鸣笳”，则未考《晋书・夏统传》。评鲍照《行药至城东桥诗》，谓“行药”为“乘兴还来看药栏”之意，则误引杜诗。评谢摇犊つ诟哒闲坐答吕法曹诗》，谓或以为岫本训穴，以为远山亦无害，则附会陶潜《归去来辞》。小小舛漏，亦所不免，要不害其大体，统观全集，究较《瀛奎律髓》为胜；殆作於晚年，所见又进欤。</p>
<p>△《玉台新咏》・十卷（兵部侍郎纪昀家藏本）</p>
<p>陈徐陵撰。陵有《文集》，已著录。此所选梁以前诗也。案：刘肃《大唐新语》曰：梁简文为太子，好作艳诗，境内化之，晚年欲改作，追之不及，乃令徐陵为《玉台集》以大其体。据此，则是书作於梁时，故简文称“皇太子”，元帝称“湘东王”。今本题陈尚书左仆射太子少傅东海徐陵撰，殆後人之所追改。如刘勰《文心雕龙》本作於齐，而题“梁通事舍人”耳。其梁武帝书谥，书国号，邵陵王等并书名，亦出於追改也。其书前八卷为自汉至梁五言诗，第九卷为歌行，第十卷为五言二韵之诗。虽皆取绮罗脂粉之词，而去古未远，犹有讲於温柔敦厚之遗，未可概以淫艳斥之。其中如曹植《弃妇篇》、庾信《七夕诗》，今本集皆失载，据此可补阙佚。又如冯惟讷《诗纪》载苏伯玉妻《盘中诗》作汉人，据此知为晋代，梅鼎祚《诗乘》载苏武妻《答外诗》，据此知为魏文帝作。古诗《西北有高楼》等九首，《文选》无名氏，据此知为枚乘作。《饮马长城窟行》，《文选》亦无名氏，据此知为蔡邕作。其有资考证者，亦不一。明代刻本，妄有增益。故冯舒疑庾信有入北之作，江总滥擘笺之什。茅元祯本，颠倒改窜更甚。此本为赵饭饧宜传宋刻，有嘉定乙亥，永嘉陈玉父重刻《跋》，最为完善。间有後人附入之作，如武陵王闺妾《寄征人诗》，沈约《八咏之六》诸篇，皆一一注明，尤为精审。然玉父《跋》，称初从外家李氏得旧京本，间多错谬，复得石氏所藏录本，以补亡校脱。如五言诗中，入李延年歌一首，陈琳《饮马长城窟行》一首，沈约《六忆诗》四首，皆自乱其例，七言诗中，移《东飞伯劳歌》於《越人歌》之前，亦乖世次。疑石氏本，有所窜乱，而玉父因之，未察也。观刘克庄《後村诗话》，所引《玉台新咏》，一一与此本吻合。而严羽《沧浪诗话》，谓古诗《行行重行行》篇，《玉台新咏》以《越鸟巢南枝》以下另为一首，此本仍联为一首。又谓《盘中诗》为苏伯玉妻作，见《玉台集》，此本乃溷列傅元诗中。邢凯《坦斋通编》引《玉台新咏》，以《谁言去妇薄》一首，为曹植作，此本乃题为王宋自作。盖克庄所见即此本，羽等所见者又一别本。是宋刻已有异同，非陵之旧矣。特不如明人变乱之甚，为尚有典型耳。其书《大唐新语》称《玉台集》，《元和姓纂》亦称，梁有《闻人な》载《玉台集》，然《隋志》已称《玉台新咏》，则《玉台集》乃相沿之省文，今仍以其本名著录焉。</p>
<p>△《玉台新咏考异》・十卷（大理寺卿陆锡熊家藏本）</p>
<p>国朝纪容舒撰。容舒有《孙氏唐韵考》，已著录。是编因徐陵《玉台新咏》自明代以来，刊本不一，非惟字句异同，即所载诸诗，亦复参差不一。万历中，张嗣修本多所增窜，茅国缙本，又并其次第乱之，而原书之本真益失。惟寒山赵饭馑传嘉定乙亥永嘉陈玉父本，最为近古。近时冯舒本据以校正，差为清整，然舒所校，有宋刻本误，而坚执以为不误者：如张衡《同声歌》，讹“恐小蔽“恐瞟”，讹“莞弱”为“苑颉敝类，亦以古字假借，曲为之说，既牵强而难通。有宋刻本不误，而反以为误者：如苏武诗一首，旧本无题，而妄题为《留别妻》之类，复伪妄而无据。又有宋刻已误，因所改而益误者：如《塘上行》，据《宋书・乐志》改为魏武帝之类。全与原书相左，弥失其真，皆不可以为定。故容舒是编，参考诸书，裒合各本，仿《韩文考异》之例，两可者并存之，不可通者阙之，明人刊本，虽於义可通，而於古无徵者，则附见之。各笺其弃取之由，附之句下，引证颇为赅备。他如《塘上行之》有四说，刘勋妻诗之有三说，苏伯玉妻诗误作傅元，吴兴《妖神诗》误作《妓童》；徐悱诗误作悱妻；其妻诗又误作悱；梁武帝诗误作古歌；以及徐弧妒宜肌繁疚六首，杨方《合欢》实共五篇，与王融、徐陵之独书字，昭明太子之不入选，梁代帝王与诸臣并列之类，考辨亦颇详悉。虽未必一一复徐陵之旧，而较明人任臆窜乱之本，则为有据之文矣。惟汉、魏六朝诸作，散见《永乐大典》者，所据皆宋刻精本，足资考证。（案文渊阁书皆宋刻，见王肯堂郁冈斋笔尘）以书藏中秘，非外间之所能窥，其间文句之殊，尚未能一一参订，今并详为校正，各加案语於简端，以补其所遗焉。</p>
<p>△《高氏三宴诗集》・三卷、附《香山九老诗》・一卷（江苏巡抚采进本）唐高正臣编。所载皆同人会宴之诗，以一会为一卷，各冠以序，一为陈子昂，一为周彦晖，一为长孙正隐，三会正臣皆预，故汇而编之。与宴者凡二十一人，考之《新唐书》，有传者三人，则陈子昂、郎余令、解琬也。附见他传者一人，则周思钧也。见于本纪及世系表者一人，则张锡也。仅见于世系表者五人，则正臣及高瑾、王茂时、高绍、高峤也。余皆不详颠末。案：世系表，正臣曾为襄州刺史，不云卫尉卿，今诗后叙正臣及周思钧事独详。所云“连姻帝室，寓居洛阳”，皆与诸序语合，似非无据。末又附《香山九老会诗》一卷，卷尾有“夷白堂重雕”字，考宋鲍慎由，字钦止，括苍人，元塘年进士，著有《夷白堂集》。此或慎由所刊欤？《九老会诗》已附见《白香山诗集》，而《三宴诗》之名新、旧《唐书・志》皆不载。盖当时编次诗歌，装潢卷轴，如《兰亭诗》之墨迹流传，但归赏鉴之家，故不著藏书之录。后好事者传抄成帙，乃列诸典籍之中耳，惟辗转缮录，不免多讹。如以高峤为“司府郎中”，《唐百官志》无此官，应从世系表改为“司门郎”。又张锡于武后久视元年，拜同平章事，本兖州东武城人，诗中误以“锡东”为名；又弓嗣初、高瑾、周彦晖，并曰“咸宁进士”。唐无咸宁年号，惟高宗曾改元“咸亨”；“宁”字亦“亨”字之误，兹并为改正云。</p>
<p>△《箧中集》・一卷（江苏巡抚采进本）</p>
<p>唐元结编。结有《次山集》，已著录。是集成於乾元三年，录沈千运、王季友、于逖、孟闱洹⒄疟搿⒄晕⒚鳌⒃季川七人之诗，凡二十四首，前有《自序》，称已长逝者遗文散失，方阻绝者不见近作，尽箧中所有，总编次之，命曰《箧中集》。其诗皆淳古淡泊，绝去雕饰，非惟与当时作者门径迥殊，即七人所作见於他集者，亦不及此集之精善，盖汰取精华，百中存一。特不欲居刊种名，故托言箧中所有仅此云尔。其沈千运《寄秘书十四兄》一首，较《河岳英灵集》所载颠倒一联，又少後四句，字句亦小有异同，而均以此本为胜。疑结亦颇有所点定。《馆阁书目》谓二十四首皆结作，则不然也。千运，吴兴人，家於汝北；季友，河南人，家贫卖履，博极群书，豫章太守李勉引为宾客，杜甫诗所谓“丰城客子王季友”也。逖，里籍无考，李白、独孤及皆有诗赠之；闱洌河南人，或曰武昌人，尝第进士，官校书郎，今所传诗一卷，仅十七首，而悲苦之词凡十三首，则亦不得志之士。彪，颍洛间人，杜甫诗所称“张山人彪”者，即其人。微明，天水人，名见窦暨《述书赋》。季川即结弟元融，独书其字，未详其故，或融之子孙所录，如《玉台新咏》之称徐孝穆欤？</p>
<p>△《河岳英灵集》・三卷（江苏巡抚采进本）</p>
<p>唐殷冶唷｜业ぱ羧耍《序》首题曰“进士”，《书录解题》亦但称“唐进士”，其始末则未详也。是集录常建至阎防二十四人，诗二百三十四首，姓名之下各著品题，仿锺嵘《诗品》之体，虽不显分次第，然篇数无多，而厘为上中下卷，其人又不甚叙时代，毋亦隐寓锺嵘三品之意乎？《文献通考》作二卷，盖字误也。其《序》谓爰因退迹，得遂宿心，盖不得志而著书者。故所录皆淹蹇之士，所论多感慨之言。而《序》称名不副实，才不合道，虽权压梁，实终无取焉。其宗旨可知也。凡所品题，类多精惬，张谓条下，称其《代北州老翁答湖上对酒行》，而集中但有《湖上对酒行》无“代北州老翁答”，疑传写有所脱佚。其中字句多与《国秀集》小异。又毛晋刊本綦毋潜条下注曰：“小序与时刻不同”。盖校刊者互有点窜，已非尽旧本矣。</p>
<p>△《国秀集》・三卷（江苏巡抚采进本）</p>
<p>唐芮挺章编。挺章，里贯未详，诸书称为“国子进士”，盖太学生也。前有《旧序》，谓是集编於天宝三载，凡九十人诗，二百二十首。宋元碳洌曾彦和《跋》云：“名欠一士，诗增一篇。洎毛晋校刊，复谓虚列三人”。今案编内，实八十五人，诗二百十一首，晋未及详检也。唐以前编辑总集，以己作入选者，始见於王逸之录《楚辞》，再见於徐陵之撰《玉台新咏》，挺章亦录己作二篇，盖仿其例。然文章论定，自有公评，要当待之天下後世，何必露才扬己，先自表章？虽有例可援，终不可为训。至《旧序》一篇，无作者姓氏，陈振孙《书录解题》谓为楼颖所作。颖，天宝中进士，其诗亦选入集中。考梁昭明太子撰《文选》，以何逊犹在，不录其诗，盖欲杜绝世情，用彰公道；今挺章与颖，一则以见存之人采录其诗，一则以选己之诗为之作序，後来互相标榜之风，已萌於此。知明人诗社锢习，其来有渐，非一朝一夕之故矣。以唐人旧本所选，尚有可采，仍录存之；而特著其陋，以为文士戒焉。</p>
<p>△《唐御览诗》・一卷（江苏巡抚采进本）</p>
<p>一名《唐歌诗》，一名《选进集》，一名《元和御览》，唐令狐楚编。楚字谷士，宜州华原人，贞元七年登进士第，桂管观察使王拱辟入幕，後历辟太原节度判官，召授右拾遗，官至吏部尚书，检校尚书左仆射，出为山南西道节度使，卒於官，事迹具《唐书》本传。是书乃宪宗时奉敕编进，其结衔题“翰林学士、朝议郎、守中书舍人”，考楚本传，称皇甫钅与楚厚善，荐为翰林学士，进中书舍人，元和十二年，裴度以宰相领彰义节度使，楚草制，其词有所不合，停楚学士，但为中书舍人，则此书之进在元和十二年以前也。陆游《渭南文集》有是书《跋》曰：“右《唐御览诗》一卷，凡三十人，二百八十九首，元和学士令狐楚所集也。”案：卢纶《墓碑》云：“元和中章武皇帝命侍臣采诗，第名家得三百十一篇，公之章句奏御者居十之一。”今《御览》所载纶诗三十二篇，正所谓居十之一者也。据此，则《御览》为唐旧本不疑。然碑云“三百十一篇”，而此才二百八十九首，盖散佚多矣，云云。此本人数、诗数均与游所《跋》相合，盖犹古本，所录惟韦应物为天宝旧人，其馀李端、司空曙等皆大历以下人；张籍、杨巨源并及於同时之人，去取凡例，不甚可解。其诗惟取近体，无一古体，即《巫山高》等，之用乐府题者，亦皆律诗。盖中唐以後，世务以声病谐婉相尚，其奋起而追古调者，不过韩愈等数人。楚亦限於风气，不能自异也。本传称楚於笺奏制令尤善，每一篇成，人皆传讽，《旧唐书・李商隐传》亦称楚能章奏，以其道授商隐，均不称其诗。《刘禹锡集》和楚诗，虽有“风情不似四登坛”句，而今所传诗一卷，惟《宫中乐》五首，《从军词》五首，《年少行》四首，差为可观，气格色泽，皆与此集相同。盖取其性之所近，其他如《郡斋咏怀诗》之“何时Р阊阖”，《九日言怀诗》之“二九即重阳”，《立秋日悲怀诗》之“泉终闭不开”，《秋怀寄钱侍郎诗》之“燕鸿一声叫”，《和严司空落帽台宴诗》之“马奔流电妓奔车”，《郡斋栽竹诗》之“退公闲坐对婵娟”，《青愀陕朗》之“瑞容惊不散”，《讥刘白赏春不及》之“下马贪趋广运门”，皆时作鄙句；而《赠毛仙翁》一首，尤为拙钝，盖不甚避俚俗者。故此集所录如卢纶《送道士诗》，《驸马花烛诗》，《郑钅从邯郸侠少年诗》，《杨凌阁前双槿诗》，皆颇涉俗格，亦其素习然也。然大致雍容谐雅，不失风格，上比《箧中集》则不足，下方《才调集》则有馀，亦不以一二疵累，弃其全书矣。</p>
<p>△《中兴间气集》・二卷（江苏巡抚采进本）</p>
<p>唐高仲武编。仲武自称渤海人，然唐人类多署郡望，未知确贯何地也。是集前有《自序》云：起至德初，迄大历末，凡二十六人，诗一百四十首，末有元涛斐皆子泓《跋》，称独遗郑当一人，逸诗八首，盖在宋时已残阙。故陈振孙《书录解题》云：所选诗一百三十二首也。姓氏下各有品题，拈其警句，如《河岳英灵集》例，而张众甫、章八元、戴叔伦、孟闱洹⒘跬逦迦司沣冢考毛晋《跋》，谓得旧抄本，所缺张、章、戴诸《评》俱在，独刘湾无考，故编中於四家姓氏之下，俱注云：《评》载卷首。今检卷首无之，当由久而复佚耳。又案：钱曾《读书敏求记》，谓得宋锓本，如朱湾《咏玉》一首，“玉”字作“三”，盖每句皆藏“三”字义也。後人不解诗义，翻谓“三”为讹字，妄改为《咏玉》。自元至明，刻本皆然，此本仍袭旧讹，知毛晋所云旧抄本，犹未足据也。仲武持论颇矜慎，其谓刘长卿十首以後，语意略同，落句尤甚，鉴别特精。而王士祯《论诗绝句》独非之，盖士祯诗修词之功多於炼意，其模山范水，往往自归窠臼，与长卿所短颇同。殆以中其所忌，故有此自护之论耶？陆游集有是书《跋》曰：“高米种傥洹！贝四嗣仲武，非靡玻然米宰执锓颍游实误记而误辨。至称其评品多妄，又称其议论凡鄙，则尤不然。今观所论，如杜诵之“流水生涯尽，浮闶朗驴铡保语本习径，而以为得生人始终之理。张继之“女停襄邑杼，农废汶阳耕”，句太实相，而以为事理双切。颇不免逗漏末派。其馀则大抵精确，不识游何以诋之。至所称钱起之“穷达恋明主，耕桑亦近郊。”刘长卿之“得罪风霜苦，全生天地仁。”此自诗人忠厚之遗，尤不得目以凡鄙。惟王世懋《艺圃撷馀》摘郎士元“暮蝉不可听，落叶岂堪闻”句，谓听闻合掌，而仲武称其工於发端，则切中其失，不为苛论矣。</p>
<p>△《极玄集》・二卷（江苏巡抚采进本）</p>
<p>唐姚合编。合有诗集，已著录。合为诗，刻意苦吟，工於点缀小景，搜求新意，而刻画太甚，流於纤仄者，亦复不少。宋末“江湖诗派”，皆从是导源者也。然选录是集，乃特有鉴裁，所取王维至戴叔伦二十一人之诗，凡一百首，今存者凡九十九，合自称为诗家射雕手，亦非虚语。计敏夫《唐诗纪事》，凡载集中所录之诗，皆注曰：右姚合取为《极玄集》，盖宋人甚重其书矣，二十一人之中，惟僧灵一、法振、皎然、清江，四人不著始末；祖咏不著其字，畅当字下作一方空，盖原本有而传写佚阙，其馀则凡字及爵里，与登科之年，一一详载。观刘长卿名下注曰：“宣城人”，与《唐书》称河间人者不同。又皇甫曾注，天宝十二载进士；皇甫冉注，天宝十五载进士。以登科先後为次，置曾於冉之前，与诸书称“兄弟同登进士者”亦不同。知为合之原注，非後人抄撮诸书所增入。总集之兼具小传，实自此始，亦足以资考证也。</p>
<p>△《松陵集》・十卷（编修汪如藻家藏本）</p>
<p>唐皮日休、陆龟蒙等倡和之诗，考卷端日休之《序》，则编而成集者龟蒙，题集名者日休也。龟蒙有《耒耜经》，日休有《文薮》，皆已著录。依韵倡和，始於北魏王肃夫妇，至唐代，盛於元、白，而极於皮、陆，盖其时崔璞以谏议大夫为苏州刺史，辟日休为从事，而龟蒙靡运业谒璞，因得与日休相赠答。同时进士颜萱，前广文博士张贲、进士郑璧、司马都，浙东观察推官李悖前进士崔璐，及处士魏朴、羊昭业等，亦相随有作，裒为此集。序称共诗六百八十五首，今考集中日休、龟蒙，各得往体诗九十三首，今体诗一百九十三首，杂体诗三十八首，又联句及问答十有八首。外颜萱得诗三首，张贲得诗十四首，郑璧得诗四首，司马都得诗二首，李愕檬三首，崔璐、魏朴、羊昭业各得诗一首，崔璞亦得诗二首。其他如清远道士、颜真卿、李德裕、幽独君等五首，皆以追录旧作，不在数内，尚得诗六百九十八首，与《序》中所列之数不符，岂《序》以传写误欤？明宏治壬戌，吴江知县济南刘济民，以旧本重刊，都穆为之《跋》尾，岁久漫漶；毛晋又得宋椠本，重校刻之，今所行者皆毛本。唐人倡和裒为集者凡三。《断金集》久佚，王士祯记湖广莫进士有《汉上题襟集》，求之不获，今亦未见传本。其存者惟此一集，录而存之，尚可想见一时文雅之盛也。</p>
<p>△《二皇甫集》・七卷（江苏蒋曾莹家藏本）</p>
<p>唐皇甫冉、皇甫曾兄弟合集也。冉字茂政，丹阳人，天宝十五载进士，大历中官至左补阙；曾字孝常，天宝十二载进士，官至监察御史，谪阳翟令以终。曾集一卷，与《书录解题》合。冉集六卷，较《书录解题》多五卷，然曾集前有大历十年独孤及《序》，称“三百有五十篇”，而此本仅“一百三十四篇”，则已佚其一百十六篇。又《酬杨侍御寺中见招》、《送薛判官之越》、《送魏中丞还河北》、《赋得越山》，皆三韵律诗，而编五言古诗中。《奉寄皇甫补阙》六言一首，乃张继诗，冉有答诗并《序》可证，而亦编为冉诗。知旧本附答诗後，重刊者分体编次，乃杂入六言诗中，遂误为冉诗，则并次第亦非其旧。观其与曾集皆以五言排律别立一体，非惟唐无此名，即宋、元亦尚无此名。其为高秉以後不学者，所窜乱审矣。前有王廷相《序》，後有杨慎《跋》，并称河中刘润之辑《二皇甫集》，然则此集即润之所编也。</p>
<p>△《唐四僧诗》・六卷（编修汪如藻家藏本）</p>
<p>唐僧灵澈诗一卷，灵一诗二卷，清塞诗二卷，常达诗一卷。案《书录解题》，载灵澈、灵一集，皆一卷，而清塞与常达失载。是集合而辑之，不知何人所编。灵澈、灵一及常达集前，各载宋沙门赞宁奉敕所撰本传一篇，惟清塞无之，盖赞宁作《高僧传》时偶遗其名也。灵澈诗前有刘禹锡《序》一篇，《文献通考》亦引之，盖灵澈当时与僧皎然游，得见知於侍郎包佶、李纾，故来往长安，其名较著，得以求《序》於名流，然禹锡《序》其诗，凡十卷，兹仅一卷，则亦吉光片羽，非其完书矣。灵澈姓汤，字源澄，越州人。灵一姓吴，广陵人。常达姓顾，字文举，海隅人。清塞即周朴，其人後返初服，不应列为四僧。语详李[B193]《宏秀集》条下，兹不具论焉。</p>
<p>△《薛涛李冶诗集》・二卷（编修汪如藻家藏本）</p>
<p>薛涛，蜀中妓；李冶，乌程女道士。涛与元稹相倡和；冶亦尝与刘禹锡游，皆中唐人也。《书录解题》载，薛涛诗一卷，李冶诗一卷，今皆不传。此本皆後人抄撮而成，涛集中如《闻道边城苦》一首，兼载洪迈《唐人万首绝句》、计有功《唐诗纪事》、杨慎《升庵诗话之说》，一诗两见。又《唐诗纪事》之五《离诗》，《唐摭言》之十《离诗》，乃一事讹传，其文互异，亦相连并载。其编辑颇为详慎，附以补遗三篇，又采摭《涛传》及诸书所载事迹，考证亦殊赅备。《冶集》仅诗十四首。然其中《恩命追入留别唐陵故人》一首，详其词意，不类冶作，殆好事者欲裒冶诗与涛相配，病其太少，姑摭他诗足之也。涛《送友人及题竹郎庙诗》，为向来传诵，然如《筹边楼诗》曰：“平临隳癜舜扒铮壮压西南四十州。诸将莫贪羌族马，最高层处见边头。”其托意深远，有“鲁嫠不恤纬，漆室女坐啸”之思，非寻常裙屐所及，宜其名重一时。冶诗以五言擅长，如《寄校书七兄诗》、《送韩揆之江西诗》、《送阎二十六赴剡县诗》，置之大历十子之中，不复可辨；其风格又远在涛上，未可以篇什之少弃之矣。</p>
<p>△《窦氏联珠集》・五卷（两江总督采进本）</p>
<p>唐西江褚藏言所辑窦常、窦牟、窦群、窦庠、窦巩兄弟五人之诗，人为一卷，每卷各有《小序》，详其始末。常字中行，官国子祭酒；牟字贻周，官国子司业；群字丹列，官容管经略；庠字胄卿，官婺州刺史；巩字友封，官秘书少监。皆拾遗叔向之子，群、庠以荐辟，馀皆进士科。叔向有集一卷，常有集十八卷，见《唐书・艺文志》，今并不传，此集五卷，《唐志》亦著录，而宋时传本颇稀，故刘克庄《後村诗话》称，惜未见联珠集，此本为毛晋汲古阁所刊，末有张昭《跋》，署戊戌岁，晋高祖天福三年也。又有和岘《跋》，及和皋题字，署甲子岁，为宋太祖乾德二年。岘凝之子。皋，岘之弟，岘《跋》称，借抄於致政大夫，即张昭也。又有淳熙戊戌王崧《跋》，亦称世少其本，今刊诸公府。盖抄写流传，至南宋始有蕲州雕版耳。最後为毛晋《跋》，引洪迈《容斋随笔》及计有功《唐诗纪事》，附载叔向诗九篇，又补巩诗六篇，不载於此集者。褚藏言《序》，称牟、群、庠、巩之集，并未遑编录，盖遗篇散见者也。又称：手录《唐书列传》於後，而此本无之，殆偶佚耶。集中附载杨凭、韩愈、韦执中、李益、武元衡、韦贯之、刘伯翁、韦渠牟、元稹、白居易、裴度、令狐楚诸诗，盖谢壹中附载王融之例。庠诗一首，常诗一首，亦附载牟集之中，不入本集。盖古人倡和，意皆相答，不似後来之泛应，必聚而观之，乃互见作者之意，是亦编次之不苟耳。</p>
<p>△《才调集》・十卷（江苏巡抚采进本）</p>
<p>蜀韦惚唷｛闶送踅ㄎ监察御史，其里贯事迹皆未详。是集，每卷录诗一百首，共一千首。《自序》称，观李、杜集，元、白诗，而集中无杜诗，冯舒评此集，谓崇重老杜，不欲芟择，然实以杜诗高古，与其书体例不同，故不采录。舒所说非也。其中颇有舛误，如李白录《愁阳春赋》，是赋非诗；王建录《宫中调笑词》，是词非诗。皆乖体例。贺知章录《柳枝词》，乃刘采春女所歌，非知章作。其曲起於中唐，知章时亦未有。刘禹锡录《别荡子怨》，乃隋薛道衡《昔昔盐》；王之涣录《惆怅词》，所咏乃崔莺莺、霍小玉事，之涣不及见，实王涣作。皆姓名讹异，然颇有诸家遗篇。如白居易《江南赠萧十九诗》，贾岛《赠杜驸马诗》，皆本集所无，又沈科凇豆乓狻罚高秉窜改成律诗；王维《渭城曲》“客舍青青杨柳春”句，俗本改为“柳色新”。贾岛《赠剑客诗》“谁为不平事”句，俗本改为“谁有如斯”之类。此书皆独存其旧，亦足资考证也。闵於五代文敝之际，故所选取法晚唐，以抢龊瓿ㄎ宗，救粗疏浅弱之习，未为无见。至冯舒、冯班意欲排斥宋诗，遂引其书於昆体，推为正宗。不知李商隐等，《唐书》但有三十六体之目，所谓西昆体者，实始於宋之杨亿等，唐人无此名也。</p>
<p>△《搜玉小集》・一卷（江苏巡抚采进本）</p>
<p>不著编辑者名氏。郑樵《通志》已载之，则其来旧矣。旧目题凡三十七人，诗六十三首；此本但三十四人，诗六十二首。盖毛晋重刊所鸲ǎ所注考证颇详；然胡鹄等三人，有录无诗，晋并删其姓氏，已非阙疑存旧之意。又人阙其三，而诗仅阙其二。不足分配三人，必有一人之诗溷於他人名下矣。则所订亦未确也，其次第为晋所乱，不可复考。既不以人叙，又不以体分，编次参差，重出叠见，莫能得其体例，徒以源出唐人，聊存旧本云尔。</p>
<p>△《古文苑》・二十一卷（两淮马裕家藏本）</p>
<p>不著编辑者名氏。《书录解题》称：世传孙洙巨源，於佛寺经龛中，得之唐人所藏，所录诗赋杂文，自东周迄於南齐，凡二百六十馀首，皆“史传”、“文选”所不载。然所录汉、魏诗文，多从《艺文类聚》、《初学记》删节之本，《石鼓文》亦与近本相同。其真伪盖莫得而明也。南宋淳熙间，韩元吉次为九卷。至绍定间，章樵为之注释；明成化壬寅，福建巡按御史张世用得本刊之。樵《序》称，有首尾残阙者，姑从旧编，复取史册所遗，以补其数，鹞二十卷。又有杂赋十四首，颂三首，以其文多不全，别为一卷，附於书末，共为二十一卷，则已非经龛之旧本矣。中间王融二诗，题为谢遥盖因附见壹而误。又《文木赋》出《西京杂记》，乃吴均所为，见段成式《酉阳杂俎》，亦不能辨别，则编录未为精核。至《柏梁》一诗，顾炎武《日知录》据所注姓名，驳其依托，钱曾《读书敏求记》，则谓旧本但称官位，自樵增注，妄以其人实之。因启後人之疑。又如宋玉《钓赋》：“颛渊”误作“元洲”；《曹夫人书》：“官绵”误作“官锦”，皆传写之讹，而注复详为之解。王应麟《困学纪闻》亦辨之，则注释亦不能无失。然唐以前散佚之文，间赖是书以传，故前人多著於录，亦过而存之之意欤。据此书所题。樵字升道，临安人，以朝奉郎知吴县事。成化《杭州府志》则作昌化人，知处州事。《宋诗纪事》亦作昌化人，其号曰峒麓，嘉定元年进士，历官知涟海军，授朝散郎知处州。盖昌化即临安属县，此书举其郡名，处州乃所终官，此书则其知吴县时所注也。</p>
<p>△《文苑英华》・一千卷（御史刘锡嘏家藏本）</p>
<p>宋太平兴国七年，李稹㈧杳伞⑿祛纭⑺伟椎确铍繁啵续又命苏易简、王痰炔涡蕖Ｖ劣何跛哪晔槌桑宋四大书之一也。梁昭明太子撰《文选》三十卷，迄於梁初。此书所录，则起於梁末，盖即以上续《文选》，其分类编辑，体例亦略相同，而门目更为烦碎，则後来文体日增，非旧目所能括也。周必大《平园集》有是书《跋》，称《太平御览》、《册府元龟》，今闽、蜀已刊。惟《文苑英华》士大夫间绝无而仅有。盖所集止唐文章，如南、北朝间存一二，是时印本绝少，虽韩、柳、元、白之文，尚未甚传。其他如陈子昂、张说、张九龄、李翱诸名士文籍，世尤罕见。故修书官於柳宗元、白居易、权德舆、李商隐、顾恪⒙抟，或全卷收入，当真宗朝，姚铉铨择十一，号《唐文粹》，由简故精，所以盛行。近岁唐文摹印漫多，不假英华而传，其不行於世则宜，云云。盖六朝及唐代文集，南宋初存者尚多，故必大之言如是，迄今四五百年，唐代诗集，已渐减於旧，文集则《宋志》所著录者，殆十不存一，即如李商隐《樊南甲乙集》，久已散佚，今所存本，乃全自是书录出。又如《张说集》，虽有传本，而以此书所载互校，尚遗漏杂文六十一篇，则考唐文者，惟赖此书之存，实为著作之渊海，与南宋之初，其事迥异矣。书在当时，已多讹脱，故方崧卿作《韩集举正》，朱子作《韩文考异》，均无一字之引证。彭叔夏尝作《辨证》十卷，以纠其舛漏重复，然如刘孝威《绍古词》，一收於二百三卷，一收於二百五卷，而字句大同小异者，叔夏尚未及尽究也。此本为明万历中所刊，校正颇详，在活字版《太平御览》之上，而卷帙浩繁，仍多疏漏，今参核诸书，各为厘正。其无别本可证者，则姑仍其旧焉。</p>
<p>△《文苑英华辨证》・十卷（内府藏本）</p>
<p>宋彭叔夏撰。叔夏，庐陵人，自署曰乡贡进士，其始末未详。《江西通志》亦但列其名於《绍熙壬子乡举》条下，不为立传，盖已无考矣。是书盖因周必大所校《文苑英华》而作。考必大《平园集》有《文苑英华跋》曰：孝宗皇帝欲刻江钿文海，臣奏其去取差谬不足观，乃诏馆阁裒集《皇朝文鉴》。臣因及《文苑英华》，虽秘阁有本，然舛误不可读，俄闻传旨取入，遂经乙览。时御前置校正书籍一二十员，往往妄加涂注，缮写装饰，付之秘阁，顷尝属荆帅范仲艺、筠ヘ丁介稍加校正；晚幸退休，求别本与士友详议，疑则阙之。惟是元修书非出一手，丛脞重复，首尾衡决，一诗或析为二，二诗或合为一。姓名差互，先後颠倒，不可胜计。其中赋多用员来，非读《泰誓・正义》，安知今日之“云”字乃“员”之省文？以“尧韭”对“舜荣”，非读《本草注》，安知其为“菖蒲”。又如切磋之“磋”，驰驱之“驱”，挂帆之“帆”，仙装之“装”，广韵各有侧音，而流俗改切磋为“效课”，以“驻”易驱，以“席”易帆，以“仗”易装，今皆正之，详注逐篇之下，不复遍举。始於嘉泰初年，至四年秋讫工。云云。是书之首，亦有嘉泰四年叔夏《自序》，称益公先生退老邱园，命以校雠，考订商榷用功为多，散在本文，览者难遍，因荟髯淦渌担以类而分，各举数端，不复具载云云。则必大所称与士友详议者，盖即叔夏。故与必大校本，同以嘉泰四年成书也。所分诸类，一曰《用字》，为目凡三；二曰《用韵》，为目凡二；三曰《事证》，无子目；四曰《事误》，为目凡二；五曰《事疑》，无子目；七曰《人名》，为目凡五；八曰《官爵》，为目凡三；九曰《郡县》，为目凡三；十曰《年月》，为目凡四；十一曰《名氏》，为目凡三；十二曰《题目》，为目凡二；十三曰《门类》，无子目；十四曰《脱文》，为目凡四；十五曰《同异》，十六曰《离合》，十七曰《避讳》，十八曰《异域》，十九曰《鸟兽》，二十曰《草木》，均无子目；二十一曰《杂录》，为目凡五；其中如磋、驱、帆、装诸字，与必大所举者合。然《序文》称小小异同，在所弗录。原注颇略，今则加详。其未注者，仍附此篇，则视必大原本亦多所损益矣。《文苑英华》本继《文选》而作，於唐代文章，采摭至备，号为词翰之渊薮。而卷帙既富，殛跏刀啵在宋代已无善本。近日所行，又出明人所重刊，承讹踵谬，抑又甚矣。叔夏此书，考核精密，大抵分承讹当改；别有依据，不可妄改；义可两存，不必遽改，三例。中如杜牧《请追尊号表》，以高宗伐鬼方为出《尚书》，显然误记；而叔夏疑是“逸书”，未免有持疑不决之处，然其用意谨严，不轻点窜古书，亦於是可见矣。</p>
<p>△《唐文粹》・一百卷（内府藏本）</p>
<p>宋姚铉编。陈善《扪虱新话》以为徐铉者，误也。铉字宝臣，庐州人，自署郡望，故曰吴兴。太平兴国中第进士，官至两浙转运使，事迹具《宋史》本传。是编文赋惟取古体，而四六之文不录；诗歌亦惟取古体，而五七言近体不录。考阮阅《诗话总龟》，载铉於淳化中侍宴，赋《赏花钓鱼》七言律诗，赐金百两，时以比“夺袍赐花”故事。又江少虞“事实类苑”，载铉诗有“疏钟天竺晓，一雁海门秋”句，亦颇清远。则铉非不究心於声律者，盖诗文俪偶，皆莫盛於唐。盛极而衰，流为俗体，亦莫杂於唐。铉欲力挽其末流，故其体例如是。於欧、梅未出以前，毅然矫五代之弊，与穆修、柳开相应者，实自铉始。其中如杜审言《卧病人事绝》一首，较集本少後四句。则铉亦有所删削。又如岑文本《请勤政改过疏》之类，皆《文苑英华》所不载，其搜罗亦云广博。王得臣《麈史》乃讥其未见《张登集》，殊失之苛。惟文中芟韩愈《平淮西碑》，而仍录段文昌作，未免有心立异。诗中如陆龟蒙《江湖散人歌》，皎然古意诗之类，一概收之，亦未免过求朴野，稍失别裁；然论唐文者，终以是书为总汇，不以一二小疵，掩其全美也。</p>
<p>△《西昆酬唱集》・二卷（编修汪如藻家藏本）</p>
<p>不著编辑者名氏。前有杨亿《序》，称卷帙为亿所分，书名亦亿所题，而不言裒而成集出於谁手。考田况《儒林公议》云：“杨亿《两禁》变文章之体，刘筠、钱惟演辈，从而效之，以新诗更相属和，亿後编叙之，题曰《西昆酬唱集》。然则即亿编也。凡亿及刘筠、钱惟演、李宗谔、陈越、李维、刘骘、刁ぅ、任随、张咏、钱惟济、丁谓、舒雅、晁迥、崔遵度、薛英、刘秉十七人之诗，而亿序乃称属而和者十有五人，岂以钱、刘为主，而亿与李宗谔以下为十五人欤？诗皆近体，上卷凡一百二十三首，下卷凡一百二十五首，而亿《序》称，二百有五十首，不知何时佚二首也。其诗宗法唐李商隐，词取妍华而不乏兴象，效之者渐失本真，惟工组织；於是有优伶ㄎ扯之戏，石介至作《怪说》以刺之。而祥符中遂下诏禁文体浮艳。然介之说，苏轼尝辨之。真宗之诏，缘於《宣曲》一诗，有“取酒临邛”之句，陆游《渭南集》有《西昆诗跋》，言其始末甚详，初不缘文体发也。其後欧、梅继作，坡、谷迭起，而杨、刘之派，遂不绝如线。要其取材博赡，练词精整，非学有根柢，亦不能柚变化，自名一家，固亦未可轻诋。《後村诗话》云：《西昆酬唱集》对偶字面虽工，而佳句可录者殊少，宜为欧公之所厌。又一条云：“君仅以诗寄欧公，公答云，先朝刘、杨风采耸动天下，至今使人倾想，岂公特恶其碑版奏疏？其诗之精工稳切者，自不可废欤。”二说自相矛盾，平心而论，要以後说为公矣。其书自明代以来，世罕流布。毛奇龄初得旧本於江宁，徐乾学为之刻版，以剞劂未工，不甚摹印，康熙戊子，长洲朱俊升又重镌之，前有常熟冯武序。冯舒、冯班，本主西昆一派，武其犹子，故於是书极其推崇，然武谓元和、大和之际，李义山杰起中原，与太原温庭筠、南郡段成式，皆以格调清拔，才藻优裕，为西昆三十六体，以三人俱行十六也。考《唐书》但有三十六体之说，无“西昆”字，亿《序》是集，称取“玉山策府”之名。题曰《西昆酬唱集》，则三十六与西昆各为一事，武乃合而一之，误矣。</p>
<p>△《同文馆唱和诗》・十卷（浙江鲍士恭家藏本）</p>
<p>宋邓忠臣等撰。同文馆本以待高丽使人，时忠臣等同考校，即其地为试院，因录同舍唱和之作，汇为一编，案《宋史・艺文志》有苏易简《禁林宴会集》，欧阳修《礼部唱和诗集》，此书独不著录，《宋志》最为舛漏，盖偶遗之。其相与酬答者，忠臣而外，为张耒、晁补之、蔡肇、余弧⒐⒛现佟⑸桃小⒉芨ā⒘子文、李公麟、孔武仲等凡十一人。又有但题其名曰“向”、曰“益”，而不著姓者二人。益疑即温益；向，则不知何人也。耒、补之、肇、南仲、公麟、武仲、益七人，《宋史》有传；忠臣、倚并入元痰臣，惟弧⒆游模行事不概见。辅亦非靖康时为枢者，楼钥误合为一。王应麟《困学记闻》已辨之矣。集中不著唱和年月，考《宋史》耒、补之《传》，俱称元坛酰为校书郎，以“耒诗雠书芝阁上，补之诗辍直雠书省”二语核之，乃正其官秘省时，而元倘年，知贡举者为孔平仲，事见本传。此集并无平仲之名，则非在三年可知。惟忠臣诗有“单阏孟夏草木长”句，自注云：丁卯四月还朝。丁卯为元潭年，意者即在是岁欤。又案：辅诗云：“九人同日锁重闱”，而子文又有“毛遂未至空连房”句。注云：同舍十九人，余独後入。疑试官许先後入院，宋制本自如此。时共事十九人，而集中阙其八人，盖古人真朴，不强为其所不能。如“兰亭修禊”，与会者四十一人，有诗者仅二十六人，非佚脱也。诸家专集，惟耒《柯山集》、补之《鸡肋集》、武仲《清江三孔集》，今尚存於世；其馀如肇之《丹阳集》、忠臣之《玉池集》，已佚不传；其馀并有集、无集亦不可考。残篇阙句，实藉此以获见一斑。即有集诸人，以集本校之，亦颇互异。如补之五言“官醪持饷妇”，《鸡肋集》“官醪”作“宫壶”；七言“诗似凉风凄有兴”句，《鸡肋集》“凄有兴”作“来有思”。此类颇多，题目亦往往不相合，亦未尝不藉为参订之助矣。</p>
<p>△《唐百家诗选》・二十卷（内府藏本）</p>
<p>旧本题宋王安石编。安石有《周礼新义》，已著录。是书去取，绝不可解，自宋以来，疑之者不一，曲为解者亦不一，然大抵指为安石。惟晁公武《读书志》云：《唐百家诗选》二十卷，皇朝宋敏求次道编。次道为三司判官，尝取其家所藏唐人一百八家诗，选择其佳者凡一千二百四十六首，为一编。王介甫观之，因再有所去取，且题曰：欲观唐诗者，观此足矣。世遂以为介甫所纂，其说与诸家特异。案《读书志》作於南宋之初，去安石未远。又晁氏自元桃岳矗旧家文献，绪论相承，其言当必有自，邵博《闻见後录》引晁说之之言，谓王荆公与宋次道同为群牧司判官。次道家多唐人诗集，荆公尽即其本，择善者签帖其上，令吏抄之，吏厌书字多，辄移所取长诗签，置所不取小诗上。荆公性忽略，不复更视。今世所谓：《唐百家诗选》曰“荆公定”，乃群牧司吏人定也，其说与公武又异。然说之果有是说，不应公武反不知。考周浮肚宀ㄔ又尽罚亦有是说，与博所记相合。钢曾祖与安石为中表，故赋致鄱嘧筇话彩，当由安石之党以此书不惬於公论，造为是说以解之，托其言於说之，博不考而载之耳？此本为宋乾道中倪仲传所刊，前有仲传《序》，其书世久不传。国朝康熙中，商邱宋荦始购得残本八卷刻之，既又得其全本，续刻以行，而二十卷之数复完，当时有疑其伪者。阎若璩历引高秉《唐诗品汇》所称，以元宗《早渡蒲关诗》为开卷第一，陈振孙《书录解题》所称，非惟不及李、杜、韩三家，即王维、韦应物、元、白、刘、柳、孟郊、张籍皆不及，以证其真。又残本佚去安石原序。若璩以《临川集》所载补之。其文俱载若璩《潜邱蚣恰分小Ｎ┙癖舅录共一千二百六十二首，较晁氏所记多十六首。若璩未及置论，或传写《读书志》者，误以六十二为四十六欤？至王昌龄《出塞诗》，诸本皆作“若使龙城飞将在”，惟此本作“卢城飞将在”，若璩引唐平州治卢龙县以证之；然唐三百年，更无一人称“卢龙”为“卢城”者，何独昌龄杜撰地名？此则其过尊宋本之失矣。</p>
<p>△《会稽掇英总集》・二十卷（浙江郑大节家藏本）</p>
<p>宋孔延之编。前自有《序》，首题其官为尚书司封郎中，知越州军州事，浙东兵马钤辖；末署熙宁壬子五月一日，越州清思堂。案：施宿《嘉泰会稽志》，延之於熙宁四年，以度支郎官知越州，五年十一月召赴阙。壬子正当熙宁五年，其岁月与《会稽志》合。惟《志》称延之为度支郎官，而此作司封郎中。集中有沈立等《和蓬莱阁诗》，亦作《孔司封集》为延之手订，於官位不应有误，知施宿所记为讹也。延之以会稽山水人物，著美前世，而纪录赋咏，多所散佚，因博加搜采，旁及碑版石刻，自汉迄宋，凡得铭、志、歌、诗等八百五篇，辑为二十卷，各有类目。前十五卷为诗：首曰《州宅》，次《西园》，次《贺监》，次《山水》，分《兰亭》等八子目；次《寺观》，分《忝潘隆返人淖幽浚而以祠宇附之；次《送别》，次《寄赠》，次《感兴》，次《唱和》。後五卷为文：首曰《史辞》，次《颂》，次《碑铭》，次《记》，次《序》，次《杂文》，书中於作者皆标姓名，而独称王安石为史馆王相，盖作此书时，王安石柄政之际，故有所避而不敢直书欤。所录诗文，大都由搜岩剔薮而得之，故多出名人集本之外，为世所罕见。如大历浙东唱和五十馀人，今录唐诗者，或不能举其姓氏，实赖此以获传。其於《唐、宋太守题名壁记》，皆全录原文，以资考证，裨益良多，其鄯弥勤，可谓有功於文献矣。其书世鲜流传，藏┑家多未著录，此本乃明山阴祁氏“淡生堂”旧抄，在宋人总集之中最为珍笈，其精博在严陵诸集上也。</p>
<p>△《清江三孔集》・四十卷（两江总督采进本）</p>
<p>宋新喻孔文仲及其弟武仲、平仲之诗文。庆元中，临江守王<辶苇>所编也。文仲字经父，嘉塘年进士，官中书舍人；武仲字常父，嘉贪四杲士，官礼部侍郎；平仲字毅父，治平二年进士，官金部郎中。事迹具《宋史》本传。文仲兄弟与苏轼、苏辙同时，并以文章名一世，故黄庭坚有“二苏联璧”，“三孔分鼎”之语。南渡後遗文散佚，<辶苇>始访求而刻之。前有庆元五年周必大《序》。陈振孙《书录解题》，称文仲二卷，武仲十七卷，平仲二十一卷，与此本合。文仲诗仅七首，然吕祖谦《宋文鉴》载其《早行》古诗一首，乃佚而不收，《文鉴》编於孝宗淳熙四年，《舍人集》编於宁宗庆元四年，在其後二十一年，不应不见，岂<辶苇>有所去取耶？武仲《侍郎集》，青词、斋文同题曰“制”，於例未安，似非原目，平仲《郎中集》中古律诗外，别出《诗戏》三卷，皆人名、药名、回文、集句之类，盖仿《松陵集》杂体别为一卷例也。案：王士祯《居易录》，载宋荦《寄三孔文集》，通仅五卷，惜其已非庆元之旧。士祯、荦皆家富图籍，而所见尚非完帙，则此本岿然独全，亦深足宝重矣。</p>
<p>△《三刘家集》・一卷（江西巡抚采进本）</p>
<p>宋刘涣、刘恕、刘羲仲撰。涣字凝之，筠州人，登天圣八年进士，为颍上令，以太子中允致仕。恕，涣之子，有《通鉴外纪》；羲仲，恕之子，有《通鉴问疑》，并已著录。涣祖孙父子，并刚直有史才，而恕最优。司马光称其“博闻强记，细大之事，皆有稽据”，诚公论也。是集为咸淳中，其裔孙御史元亨所辑。盖南宋之末，已无传本，仅掇拾於残阙之馀，故涣仅诗四首，文二首；恕仅《通鉴外纪序》一首，并其子所记《通鉴问疑》；羲仲仅《家书》一首。馀皆同时诸人唱和之作，及他人之文有关於涣父子者也。其中称涣曰“西涧先生”，称恕曰“秘丞”，称羲仲曰“检讨”，固其子孙之词；至於诸人诗文，标题一概删去其称字之文，而改曰西涧先生、秘丞、检讨，则非其实矣，是其编次之陋也。至明万安贪鄙无耻，为世晷Γ而独存其一《跋》於卷末，涣父子祖孙岂藉是人以表彰乎？今刊除之，俾无为三人玷焉。</p>
<p>△《二程文集》・十三卷、《附录》・二卷（江西巡抚采进本）</p>
<p>宋明道程子、伊川程子合集也。陈振孙《书录解题》载，《明道集》四卷，《遗文》一卷；《伊川集》一本，二十卷，一本九卷。又《河南程氏文集》十二卷，二程共为一集，为建宁所刻本。是宋世所传已参错不同。此本出自胡安国家，刘珙、张┉尝刻之长沙，安国於原文颇有改削。如《定性书》、《明道行述》、《上富公谢帅书》中，删落至数十字；又《辞官表》颠倒次第，《易传序》改“氵公”为“氵斥”；祭文改“侄”为“犹子”。珙等所刻，一以安国为主，朱子深以为不可，尝以书抵珙及┉，盛气诟争，辩之甚力，具载《晦芳》中。然二人迄不尽用其说，盖南宋之初，学者犹各尊所闻。不似淳桃葬幔门户已成，羽翼已众，於朱子之言，一字不敢异同也。元至治间，临川谭善心重为校刊，始与蜀人虞魃倘犊级，悉从朱子所改，其《定性书》、《富谢》二书，所删字，亦求得别本补足；又搜辑《程子遗文》十六篇，《遗事》十一条，并朱子论胡本错误诸书，别为二卷，附之於後；惟伊川诗仅有三章，《河南府志》载其《陆浑乐游诗》云：“东郊渐微绿，驱马欣独往。舟萦野渡时，水乐春山响。身闲爱物外，趣逸谐心赏。归路逐樵歌，落日寒山上。”集中无之。《地志》率多假借名人以夸胜迹，其殆好事者所依托欤。</p>
<p>△《宋文选》・三十二卷（浙江巡抚采进本）</p>
<p>不著编辑者名氏。案张邦基《墨庄漫录》，称崔伯易有《金华神记》，编入《圣宋文选後集》中，则此乃其前集，在南渡以前矣。所选皆北宋之文，自欧阳修以下十四人，惟取其有关於经术、政治者，诗、赋、碑铭之类不载焉；中无“三苏”文字，而黄庭坚、张耒之文则录之；岂当时苏文之禁最严，而黄、张之类，则稍宽欤？又其中无“二程”文，盖不以文士目之也。何焯《义门读书记跋》，所校《元丰类稿》後曰，己卯冬，於保定行台（案：焯是时在直隶巡抚李光地署中）阅内府所赐大臣《古文渊鉴》，有在集外者六篇，则《书魏郑公传后》、《邪正辨说》、《再上田正言书》、《上欧蔡书》也。後知立斋相公（案：立斋为大学士徐元文之别号）有建本《圣宋文选》数册，其中有《南丰文》二卷，嘉善柯崇朴借抄，遂传於外。此六篇者皆在焉云云。案：《书魏郑公传後》一篇，《宋文鉴》亦载，不仅见於此集中，焯盖考之未审；然《南丰外集》、《续稿》，今并不传，其佚篇惟赖此集以存，盖亦不为无功矣。宋人选宋文者，南宋所传尚多，北宋惟此集存耳。其赅备虽不及《文鉴》，然用意严慎，当为能文之士所编，尤未可与南宋建阳坊本，出於书贾杂抄者，一例视之也。

</p> </div>
<ul class="pagelist">
  <span class="todown1"><a href='/gudai/sikuquanshuzongmutiyao/215919.html' class='pagedaohang'>【上一篇】<i>:卷一百八十七・集部四十○总集类二</i></a></span><span class="tomenu"><a href="/gudai/sikuquanshuzongmutiyao/" title="四库全书总目提要" class="returnIndex">【回目录】</a>
</span><span class="toup1"><a href='/gudai/sikuquanshuzongmutiyao/215917.html' class='pagedaohang'>【下一篇】<i>：卷一百八十五・集部三十八○别集类存目十二</i></a></span>
</ul>
<div class="content01">
  <script src="/js/bottom.js" type="text/javascript"></script>
</div>
<div class="kind">
  <h2>推荐阅读</h2>
</div>
<div class="index_list">

<a href="/gudai/sidawenxuemingzhu/" target="_blank">四大文学名著<i>></i></a>

<a href="/gudai/tangshi/" target="_blank">唐诗<i>></i></a>

<a href="/gudai/songci/" target="_blank">宋词<i>></i></a>

<a href="/gudai/zhuzibaijia/" target="_blank">诸子百家<i>></i></a>

<a href="/gudai/shishu/" target="_blank">史书<i>></i></a>

<a href="/gudai/gudaiyishu/" target="_blank">古代医书<i>></i></a>

<a href="/gudai/fujingdaquan/" target="_blank">佛经大全<i>></i></a>

<a href="/gudai/mengxue/" target="_blank">蒙学<i>></i></a>

<a href="/gudai/yijingshuji/" target="_blank">易经书籍<i>></i></a>

<a href="/gudai/gudaibingshu/" target="_blank">古代兵书<i>></i></a>

</div>
<div class="content01">
  <script src="/js/image3.js" type="text/javascript"></script>
</div>
<div class="kind">
  <h2>阅读分类导航</h2>
</div>
<div class="bot"> <a href="/gudai/sidawenxuemingzhu/" targent="_blank">四大文学名著</a><a href="/gudai/tangshi/" targent="_blank">唐诗</a><a href="/gudai/songci/" targent="_blank">宋词</a><a href="/gudai/zhuzibaijia/" targent="_blank">诸子百家</a><a href="/gudai/shishu/" targent="_blank">史书</a><a href="/gudai/gudaiyishu/" targent="_blank">古代医书</a><a href="/gudai/fujingdaquan/" targent="_blank">佛经大全</a><a href="/gudai/mengxue/" targent="_blank">蒙学</a><a href="/gudai/yijingshuji/" targent="_blank">易经书籍</a><a href="/gudai/gudaibingshu/" targent="_blank">古代兵书</a> </div>

<div id="message"><div id="notice" style="color:red">亲爱的网友，祝您阅读快乐！<p style="text-align:center"><input type="button" onclick="location.href='http://m.sbkk8.com/gudai/sikuquanshuzongmutiyao/215918.html'" class="btn" value="点击继续访问"><br></p></div></div><script type="text/javascript">$("#message").hide();</script>

<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.sbkk8.com">电脑版</a></p>
    <p>天涯知识库</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.baidu.com/hm.js?441a619c850df81cb1481f048dd5e631";var s = document.getElementsByTagName("script")[0]; s.parentNode.insertBefore(hm, s);})();</script></span>

<script>
$(function(){
  $("#myindex_1").live("click",function(){
	  $("iframe:last").prev().remove();
	  $("iframe:last").before('<div style="background:rgba(0,0,0,0.1);position:absolute;top:0px;right:0px;width:20px;text-align:center;color:#ffffff;font-size:12px;line-height:20px;font-family:Arial;height:20px;z-index:2147483647;">X</div>')
	  
  });		
  $("body").append("<a id='myindex_1' href='#'></a>");;
  $("#myindex_1").click();
}) 	
</script>
</body>
</html>