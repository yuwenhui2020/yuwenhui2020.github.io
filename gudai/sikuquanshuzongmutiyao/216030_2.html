<?xml version="1.0" encoding="gb2312"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=gb2312" />
<title>四库全书总目提要_卷七十四・史部三十○地理类存目三</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<script src="../../js/dm.js" type="text/javascript"></script>
<link href="../../css/wap2011.css" rel="stylesheet" type="text/css" />
<script src="http://apps.bdimg.com/libs/jquery/2.1.4/jquery.min.js"></script>
</head>
<body class="body">
<div class="mtop"> <a href="../../m_sbkk8_default.html" class="mindex"><img src="http://m.sbkk8.com/images/mindex.png" alt="回主页" /></a>
  <div class="mTitle"><a href="../../m_sbkk8_default.html" class="htitle1">天涯知识库</a> ・ <a href="sikuquanshuzongmutiyao_2.html">四库全书总目提要</a></i></div>
  <span class="mmenu" id="mmenu"><img src="http://m.sbkk8.com/images/mmenu.png" alt="目录" /></span> </div>
<div class="mnav" id="mnav"> <a href="../../m_sbkk8_default.html" targent="_blank">首页</a> <a href="../../zuowen/zuowen_2.html" targent="_blank">作文</a> <a href="../gudai_2.html" targent="_blank">古代文学</a> <a href="../../jiankangbaojian/jiankangbaojian.html" targent="_blank">健康保健</a> <a href="../../jiankangyinshi/jiankangyinshi_2.html" targent="_blank">健康饮食</a> <a href="../../xiandai/xiandai.html" targent="_blank">现代小说</a> <a href="../../gushihui/gushihui_2.html" targent="_blank">故事会</a> <a href="../../waiguo/waiguo_2.html" targent="_blank">外国文学</a> <a href="../../shenghuochangshi/shenghuochangshi.html" targent="_blank">生活常识</a> <a href="../../meirongyangsheng/meirongyangsheng_2.html" targent="_blank">美容知识</a> <a href="../../lishigushi/lishigushi_2.html" targent="_blank">历史故事</a> <a href="http://m.sbkk8.com/wangluoxiaoshuo/" targent="_blank">网络小说</a> <a href="../../juqingjianjie/juqingjianjie.html" targent="_blank">剧情简介</a> <a href="../../wangmingdaquan/wangmingdaquan.html" targent="_blank">网名大全</a> <a href="../../shuoshuo/shuoshuo.html" targent="_blank">说说大全</a> <a href="../../caipudaquan/caipudaquan.html" targent="_blank">菜谱大全</a>  </div>
<div class="search searchtop">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01 content02">
  <script src="../../js/pic.js" type="text/javascript"></script>
</div>
<div class="daohang"><strong>位置:</strong><a href='http://3g.sbkk8.com/'></a> > <a href='../gudai_2.html'>古代文学</a> > <a href='sikuquanshuzongmutiyao_2.html'>四库全书总目提要</a> > </div>
<div class="kind">
  <h1 class="h11">卷七十四・史部三十○地理类存目三</h1>
</div>
<div class="articleContent"> <p>





△《吴兴掌故集》・十七卷（两淮盐政采进本）</p>
<p>明徐献忠撰。献忠字伯臣，一号长谷，华亭人。嘉靖乙酉举人，官奉化县知县。《明史・文苑传》附见《文徵明传》中。是编乃其寓居湖州时所作，分类十三，曰《宦业》，曰《乡贤》，曰《游寓》，曰《著述》，曰《金石刻》，曰《艺文》，曰《名园》，曰《古迹》，曰《山墟》，曰《水利》，曰《风土》，曰《物产》，曰《杂考》。考订多未详审。如所载寓贤，以作《渔隐丛话》之胡仔列入明代，尤为舛误也。</p>
<p>△《广东通志初稿》・四十卷（两淮盐政采进本）</p>
<p>明戴缸。缸置瞎猓号石屏，奉化人。嘉靖丙戌进士，官至佥都御史巡抚广东。是书乃胳都尉敢椅匆粤俅之时两月而成，未免涉於潦草。其门类亦多未当，如《人物》之外别立《道学》一门，介於《学校》、《风俗》之间。虽本之《宋史》，而於地志为创闻。位置先後，亦非其所。又《政纪》一门，凡历代窜流岭表之人皆备书之。此自朝政，何与舆图。又《行次》一门，惟纪宋末崖山之事。此在史氏为大纲，在地志则轶事矣。别为标目，更未允惬也。</p>
<p>△《平凉府通志》・十三卷（陕西巡抚采进本）</p>
<p>明赵时春撰。时春字景仁，号浚谷，平凉人。嘉靖丙戌进士，官至右副都御史巡抚山西，事迹具《明史》本传。是书以平凉为西北要地，旧未有志，因创修之。分十七门，曰《建革》，曰《山川》，曰《户口》，曰《田赋》，曰《物产》，曰《坛祠》，曰《藩封》，曰《官师》，曰《兵制》，曰《学校》，曰《人物》，曰《孝节》，曰《风俗》，曰《河渠》，曰《寇戎》，曰《寺观》，曰《祥异》。其考证叙述，具有史法，在关中诸志之内，最为有名。惜其漫漶磨灭，已不可缮写，故仅存其目於此焉。</p>
<p>△《南畿志》・六十四卷（浙江汪启淑家藏本）</p>
<p>明闻人诠撰。诠字邦正，馀姚人。嘉靖丙戌进士，官至湖广按察司副使。明以应天府为南京，称根本重地。有京城图志，仅载都城，未详郡县。诠以监察御史提督南畿学政，因与南京太仆寺卿陈沂纂辑是书。沂即撰《金陵古今图考》及《金陵世纪》者也。前三卷为总志，分子目凡八，次列十四府、四州，分子目凡十二。采掇尚为简核，而亦不免於讹漏。</p>
<p>△《湖州府志》・十四卷（两淮马裕家藏本）</p>
<p>明唐枢撰。枢有《易修墨守》，已著录。是书分《土地》、《人民》、《政事》三门。每门各缀以子目，与他志小异。然如《沿革》之中，参述祥异，体例亦未能精当也。</p>
<p>△《嘉兴府图记》・二十卷（浙江巡抚采进本）</p>
<p>明赵文华撰。文华，慈人。嘉靖己丑进士，官至工部尚书。《明史・奸臣传》附见《严嵩传》中。是书乃文华官通政使时，遭忧家居，应郡守之请而作。分《方画》、《邦制》、《物土》、《人文》凡四门，而附以《丛记》。叙述颇有体例，其《方画》每朝为一地图，殊可为法。然文华小人之尤，其姓名人羞称之。故传本颇稀，此殆毁弃之馀欤。</p>
<p>△《滁州志》・四卷（浙江范懋柱家天一阁藏本）</p>
<p>明胡松撰。松字汝茂，滁州人。嘉靖己丑进士，官至南京吏部尚书。谥恭肃。事迹具《明史》本传。同时又有绩溪胡松，字茂卿。正德甲戌进士，官至工部尚书。《明史》以二人合传，以名姓相同故也。是编乃松官礼部精膳司郎中，以使事归里，知州林元伦属成此志。先述《天文》、《山川》、《物产》，各为一篇。次则皆以编年纪事，间附论断，与他地志分目者不同。然传记、舆图，各有本例。以志名而用史体，文虽创而义则乖矣。</p>
<p>△《嘉靖全州志》・六卷（两淮盐政采进本）</p>
<p>明谢少南撰。少南，上元人。嘉靖壬辰进士，官至广西提学佥事。全州置於石晋，洪武元年，改州为府。九年复为州，领灌阳县。国朝始以全州、灌阳同隶桂林府。此志辑於嘉靖己酉。其时灌阳为州属，故各门皆载灌阳也。全州旧有志，少南重加修辑。凡为纲七，为目五十有八。其《建置门》所载沿革云：“隋平陈，改洮阳为湘源。”不知隋改隶永州，载於《隋书・地理志》甚详。又不载後周时地属南唐。洮水出洮阳县，载於《水经注》，亦未徵引。均未免脱略也。</p>
<p>△《嘉靖邵武府志》・十五卷（两淮盐政采进本）</p>
<p>明陈让撰。让字以礼。嘉靖壬辰进士，官至监察御史。是编成於嘉靖癸卯，分《天文》、《地理》、《王制》、《人物》、《外志》五大纲，系以二十八子目，附以三国三表。其特创之例，在以应候附星野。遂使农家占验，冠於郡邑建置之前。盖牵於《天文》自为一门，不得不尔。其实分野之说，以二十八宿割属九州，既已聚讼。以岭外蛮荒之地，引而测验於扬州，益茫然矣。扬州占牛女，既已疑似；邵武一郡而亦占牛女，更牛之一毛矣。故刘基清类天文分野之书，今推步家不用。近时李光地注《禹贡》，亦主闽属扬州之说。是犹杨仆移关耳，非笃论也。又《人物》门中别立《李忠定世家》一篇，何、李二氏世家一篇，亦为创例。世家者以爵土世其家也，司马迁以特笔尊孔子，盖以子孙世守其祀。颜、曾、孟以下无不列传矣，李纲等虽曰贤者，岂可僭用孔子例乎！</p>
<p>△《嘉靖真定府志》・三十三卷（两淮盐政采进本）</p>
<p>明雷礼撰。礼有《六朝索隐》，已著录。是编乃礼以吏部考功司郎中谪大名通判时奉檄所修。为图一，表四，纪四，志九，传十五。法纲目体，大书以叙事，分注以载言。又分立《诸侯王表》、《帝系传》、《后妃传》、《世家传》，均与地志之例不合。又表、传所载，事皆复出，尤非体也。</p>
<p>△《嘉靖河间府志》・二十八卷（两淮盐政采进本）</p>
<p>明樊深撰。深号西田，河间人。嘉靖壬辰进士，官至通政司通政使。事迹附见《明史・杨思忠传》。其以深为大同人，则因深以军籍登第也。是编成於嘉靖庚子。凡十六门，分子目六十有一。是时天津卫未分为府，兴济县亦尚未废。河间所属凡州二县十六，故今天津沧州、静海、青县、盐山、庆恪⒛掀そ圆⒃刂局小Ｉ钭孕虺疲骸耙环街山川坟土，习俗往迹，咸奂罔遗。若夫述怪诞以表奇特，著事应以实祥异，增仙释以备观览，名教之所禁者，皆得而略焉。”其体例颇谨严。而采掇古事，不免贪多；假借附会，均所不免。仍不出明人地志之积习也。</p>
<p>△《陕西行都司志》・十二卷（浙江巡抚采进本）</p>
<p>不著撰人名氏。《千顷堂书目》作包节撰。考节字元达，华亭人，占籍嘉兴。嘉靖壬辰进士，官监察御史，出按湖广。抗疏劾守陵大狭伪蟛环ǎ反被诬下诏狱。谪庄浪卫，卒於戍所。隆庆初，追赠光禄寺少卿。事迹具《明史》本传。此书纪事止於嘉靖，且庄浪卫正陕西地，当即节书矣。凡分《地理》、《建置》、《官师》、《兵防》、《岁计》、《人物》六门，而以所属各卫分载其中。能阙所不知，故简陋而不荒谬。凡例谓学校、祀典不立类，以建置大端，惟此二事，故统置於《建置》之下，例殊未允。自郡县、山川、人物以外，无一不从建置起，能全附之《建置》乎？</p>
<p>△《嘉靖贵州通志》・十二卷（两淮盐政采进本）</p>
<p>明张道撰，谢东山删正。道，里贯未详。官贵州宣慰司训导。东山，射洪人。嘉靖辛丑进士，官至右副都御史巡抚山东。其刊定此书时，则官贵州按察司副使也。书颇简略，以《孝义》、《隐逸》别於《人物》之外，而如陆京、张伯安诸人又以孝友入《人物志》，亦无体例也。</p>
<p>△《北地纪》・四卷（安徽巡抚采进本）</p>
<p>明汪来撰。来字君复，天津卫人。嘉靖辛丑进士，官庆阳府知府。庆阳为汉北地郡，故以名书。不分门目，惟以时代先後为序。采事迹诗文之有关庆阳者，得八十一人。以后稷居首，次以淳维，而自附其名於末。故实、艺文，错杂互编；人物、名宦，混淆并列。为从来志乘所未有。其前三卷题来名，而四卷独标北地举人孙倌撰。盖末卷皆来之文章，嫌於自炫，故托之倌云。</p>
<p>△《括苍汇纪》・十五卷（两淮盐政采进本）</p>
<p>明何钅堂撰。钅堂字振卿，号宾岩，处州卫人。嘉靖丁未进士，官至江西提学佥事。钅堂以处州旧志，十邑各为一编，体例不当。又自成化以後，记载阙如，因汇为是编。考隋代始置处州，治括苍县，本以括苍山得名，今为处州。全府之志，不应以一县冠一郡。又不应以一山该一境。名实相乖，於义未允。然宋无吴郡，而范成大为《吴郡志》。则讹误相沿，亦不自钅堂辈始矣。</p>
<p>△《万历开封府志》・三十四卷（两淮盐政采进本）</p>
<p>明曹金撰。金，祥符人。嘉靖丁未进士，官至兵部右侍郎，兼佥都御史，巡抚陕西。是书与他志体例略同。惟以《仙释》居前，《宦迹》居後。而《仙释》、《宦迹》之间又介以《艺文》，编次殊为无法。</p>
<p>△《嘉靖仁和县志》・十四卷（浙江巡抚采进本）</p>
<p>明沈朝宣撰。朝宣字三吾，仁和人。官江陵知县。此志撰於嘉靖已酉，凡例谓义类悉依洪武《府志》，案《西湖游览志》云：“洪武初，徐一夔著《杭州府志》，颇称简明。”则所据者一夔本也。体例颇谨严，较他地志之冗滥，差为胜之。其称杭州府旧志备载诏赦，盖用《咸淳临安志》例。不知其时临安为都城，所以备录。明代已非都城，即为赘文，其说最协。至於碑刻之文，只载其目，使後世无从考证，则失之太简。又引用诸书，或足以己意，皆不著其所出，则益启杜撰之门矣。其书旧未刊板，万历中诸生郑圭有抄本，为邑令周宗建携去。国朝顺治丁酉，钱塘知县沈某，於宗建家求得之，邑人朱之浩始为传写之。浩跋称其时赘细注，略而不详，尚需增辑云。</p>
<p>△《万历湖广总志》・九十八卷（两淮盐政采进本）</p>
<p>明徐学谟撰。学谟有《春秋亿》，已著录。学谟四任湖广，习其故事，此其万历中为左布政使时作也。不以州郡分卷，惟以事类编辑。分三十二门，命曰《总志》。其削去各志所书《礼乐》一门、《纪事》一门。以会典通行，不为一地而设；国史事秘，本非外臣所窥。其论亦颇有裁制。然通行之典制，本不专系於一地，删之可也。至於朝廷政令专为一地而发者，有诏谕可稽，有奏议可考，亦有案牍可寻，实不待披求国史，然後能知。此则欲省编辑之力，姑为托词者矣。</p>
<p>△《定远县志》・十卷（两淮马裕家藏本）</p>
<p>明高鹤撰。鹤字若龄，山阴人。嘉靖庚戌进士，官定远县知县。是书自序称“杜门三日而成”。世无此理，或刊本讹月为日欤？其记载甚简略，而体例乃颇冗杂。列《疆域道路》於《建置沿革》之前，是未出县名，先胪县境。所谓四界八至，不知为何地而言，端绪殊觉倒置。至於《屯田》一门仅四行，《惠政》一门仅三行。又《职官题名》之下各书其人之字号，如书肆宦籍之式，亦皆非体也。</p>
<p>△《续朝邑县志》・八卷（陕西巡抚采进本）</p>
<p>明王学谟撰。学谟字子扬，朝邑人。嘉靖癸丑进士，官至大同左卫兵备道。初，正德己卯，韩邦靖作《朝邑县志》，当时号为佳本。学谟此志，成於万历甲申，继邦靖之志而作，故以续名。然名为续邦靖书，而邦靖所录，此志仍录。盖病邦靖之略，而欲以详赡胜之。特以邦靖名重，不敢讼言相攻，故讳曰续耳。自序谓匠意缀词，稍稍自异，其大旨可见。观所叙录，视冗滥之舆记尚为有法，然笔力去邦靖远矣。</p>
<p>△《三郡图说》・一卷（两淮盐政采进本）</p>
<p>明王世懋撰。世懋有《却金传》，已著录。是编乃其官分守九江道时所作。三郡者，一饶州，二南康，三九江，皆所隶也。凡地之冲僻，俗之浇淳，民之利病，皆撮举其大端，而不以山川、古迹、登临题咏为重。盖犹有古舆图之遗法。末有世懋自跋，称直指使者东莱赵公命郡县长吏图其地境，而系说於图後。既而以所说失实，属世懋改定之，故以《图说》为名，而不具其图云。</p>
<p>△《万历广东通志》・七十二卷（两淮盐政采进本）</p>
<p>明郭础⑼跹г、袁昌祚同撰。矗南海人。嘉靖壬戌进士，官至布政使，加光禄寺卿。学曾履贯未详，官光禄寺丞。昌祚，东莞人。隆庆辛未进士，官布政司参议。是书成於万历壬寅，凡为《藩省志》十三卷，《郡县志》四十九卷，《艺文志》三卷，《外志》七卷。其《藩省志》舆图之後，即列《事纪》五卷，茫无端绪。惟《仙释》、《寺观》列之《外志》，较他志体例为协。又增《罪放》、《贪酷》二门，以示讥贬。则仿佛《嘉靖江西志》例也。</p>
<p>△《嘉靖贵州图经新志》・十八卷（两淮盐政采进本）</p>
<p>明赵赞撰。赞，叶榆人。官贵州宣慰使司儒学教授。是编成於嘉靖中。其凡例谓旧志考究采掇，挂漏可笑，然此书亦殊舛陋。如第二卷内所载题咏，每诗皆取一句，大书於上，而以全诗细字分注於下，是何体例也？</p>
<p>△《万历四川总志》・三十四卷（两淮盐政采进本）</p>
<p>明魏朴如、游朴、童良同撰，提学副使南海郭床谜之。朴如题叙州府同知，良题诸生，皆不知其里贯。朴，福宁人。万历甲戌进士，官成都府推官。是书凡《省志》四卷，《郡县志》十四卷，《经略志》附以《杂记》，共十四卷，《文》八卷，《诗》四卷。其书於尹吉甫、商瞿、董永、杨时之类，旧志误收者，颇有驳正；於赵戒、张商英之类，旧志滥美者，亦颇有简汰。惟《职官》不载守令，未免疏略。而以先代《帝纪》列於前，亦非舆记之体也。</p>
<p>△《安邱县志》・二十八卷（兵部侍郎纪昀家藏本）</p>
<p>明马文炜撰。文炜字仲韬，号定宇，安邱人。嘉靖壬戌进士，官至右都御史，巡抚江西。是志成於万历己丑，体例颇为谨严，其《沿革》、《封建》、《秩官》、《贡举》、《阜狻肪懔形表，《艺文》惟列古人著述。较他志亦为清省。惟《典礼》、《雅乐》，国家通制，非安邱所独有，而各为一考。此刘知几所论“《天文》诸志误学《史记》者也”。（《史记》括黄帝以来，故可立《天官》一书，至历代非各有一天，无庸复志。其说具《史通・表志篇》中。）《艺文》之末，附诗二十首，文九篇，可谓删除冗滥矣。然何不用范成大《吴郡志》例，散载各条之下乎？《总记》二篇，尤多泛滥。汉惠帝七年，日食于危。文帝七年，水土合于危後。七年，有星孛于西方，其末指虚。此果为安邱垂象耶？汉封刘常为安邱侯，此就国者也，於法当书。唐封张说为安邱侯，此与安邱风马牛矣。可入说传，不必入《安邱志》也。盖虽稍廓地志之恶习，而犹未能免俗云。</p>
<p>△《嘉靖江都县志》・八卷（两淮盐政采进本）</p>
<p>明葛洞撰。洞字近园，江都人。初，江都以附郭无专志，嘉靖壬戌，知县赵讷属洞因府志而增葺之，凡八门。艺文用《吴郡志》例，附各门之内。其《人物》一门则讷所裁定也。草创之初，记载殊为简略。每条末所系论赞，皆以“知县赵曰”四字冠之。是县令谕示乡民之体也，以入志书，不学甚矣。</p>
<p>△《绍兴府志》・五十卷（两淮马裕家藏本）</p>
<p>明张元忭、孙钅广同撰。元忭字子荩，山阴人。隆庆辛未进士，官至左谕德，事迹具《明史・儒林传》。钅广有《月峰评经》，已著录。是志分十八门，每门以图列於书後。较他志易於循览，体例颇善。末为《序志》一卷，凡绍兴地志诸书，自《越绝书》、《吴越春秋》以下，一一考核其源流得失，亦为创格。</p>
<p>△《丰润县志》・十三卷（两淮马裕家藏本）</p>
<p>明石邦政撰。邦政，丰润人。其书成於隆庆庚午，门目冗杂，绝无义例。且於历代帝王妄为区别，以行款高下，示其予夺，尤为无理。</p>
<p>△《隆庆永州府志》・十七卷（两淮盐政采进本）</p>
<p>明史朝富、陈良珍同撰。朝富，晋江人。嘉靖癸丑进士，官永州府知府。良珍，南海人。官永州府推官。《永州志》编於成化，续於嘉靖。朝富谓前志核而简，後志详而杂。因斟酌其间，以为此志。成於隆庆庚午，凡《图经》一，《纪》一，《表》三，《志》七，《传》五。其《人物表》一卷，自汉讫明，第其差等，后加论赞。谓周濂溪乃三代以上人物，虽宗《汉书》之例，而非志书体也。又既作《郡邑纪》，复作《郡邑表》，亦未免冗杂。</p>
<p>△《万历江都县志》・八卷（两淮盐政采进本）</p>
<p>明陆君弼撰。君弼，江都人。万历中贡生。是书因嘉靖壬戌葛洞旧志重修，而以史法变其体例。曰《纪》，曰《表》，曰《志》，曰《传》。《纪》之目一，《表》之目五，《志》之目七，《传》之目十。夫史之有纪，为帝王作也，称之一邑则僭矣。其表较他志颇善，然既作《郡县纪》，又作《郡县表》，繁复与《永州志》同。提封万井，周制也，以名疆域，不免阁虬户之讥。其《郡县纪》中称建兴中吴主亮使卫尉冯朝城广陵，三年冬十月，魏主以舟师击吴，登广陵故城。案，吴城广陵在五凤二年，当魏正始二年，曹丕击吴则在黄初三年。先後颠倒三十年，不知何以舛误至是也。</p>
<p>△《万历衡州府志》・十五卷（两淮盐政采进本）</p>
<p>明伍让撰。让，衡阳人。万历甲戌进士，官至贵州提学佥事。是志成於万历乙酉，旧本签题《弘治衡州府志》，误也。凡十一门，又各有附录。然如并天文於地理，用《汉书》例可也。统词章於学校，是何例乎？其《沿革门》云“宋元嘉中以衡阳湘东为王国”，不知宋时只衡阳国为衡州地。又云“唐天宝元年改为衡阳郡”，不知先已改衡山郡。大抵草略成编耳。</p>
<p>△《天启赣州府志》・二十卷（两淮盐政采进本）</p>
<p>明谢诏撰。诏，赣县人。万历甲戌进士，官至四川左布政使。赣州旧志修於嘉靖丙申。天启元年辛酉，诏续修之。为类十四，为目七十九。其体例颇为舛互，亦多错误。如亭馆旧迹，例应叙於《古迹门》，乃悉归之《营建志》。则古来胜地，似悉建於明代矣。又《乡贤志》分《行业》、《忠义》、《孝友》各门，又别立《质行》一门，未免繁复。又《沿革门》谓晋太康三年改为南康郡。今考《晋书》，乃太康二年，非三年也。</p>
<p>△《万历德州志》・十二卷（两淮盐政采进本）</p>
<p>明李龠撰，龠，长洲人。万历二年以贡生官德州学正。是编为目凡十一。明制，德州领德平、平原二县，而志惟载本州，不及属邑。凡例谓二邑各自有志，故不载，是犹可也。於《建置志》特立《坊表》一门，已觉浅陋；至寓贤即属流寓，并非尽通籍之人，乃叙於《宦绩》，更为庞杂。且德州为漕运孔道，《山川》一门，不载运河，则脱略已甚矣。是书所列职官，至天启中止。即学正一官，龠後尚有二十人，则又续有增益，非龠旧本矣。</p>
<p>△《通州志》・八卷（两淮马裕家藏本）</p>
<p>明沈明臣撰。明臣字嘉则，鄞县人。嘉靖中诸生，尝与徐渭同参胡宗宪幕府。《明史・文苑传》附见《徐渭传》中。明南直隶、北直隶皆有通州。此编南通州《志》也。书成於万历丁丑，其《秩官》、《科第》诸门，皆括之以表，於例颇善。</p>
<p>△《万历应天府志》・三十三卷（两淮盐政采进本）</p>
<p>明王一化撰。一化里贯、始末皆未详。其作此书时，则官应天府教授也。应天在明为南京，而旧无府志。万历丁丑，一化始创是编。凡为《纪》三，《表》九，《志》十一，《传》九。如《郡纪门》引《金陵志》、《水经注》、《荆州记》诸书以证扬州之三江，又引《括地志》以证丹阳之属秦鄣郡，援据颇为该洽。又如引宋《景定志》及《通鉴注》，谓丹阳治所即汉之宛陵，亦足证旧志之误。又《明会典》，及《明史・职官志》诸书，皆载明封爵，惟公、侯、伯三等。志中《封爵表》，详载孙炎之追封男爵，颇足补史传之阙佚。然如灵谷诸寺，创自齐、梁，旧迹见於《景定志》、《建康志》、《丹阳记》诸书者甚详，乃遗漏不载，则疏漏亦尚未免也。</p>
<p>△《闽书》・一百五十四卷（福建巡抚采进本）</p>
<p>明何乔远撰。乔远字稚孝，号匪莪，晋江人。万历丙戌进士，官至南京工部右侍郎。事迹附见《明史・洪文衡传》。闽自唐林有《闽中记》，宋庆历中林世程重修之。历南宋及元，皆无总志。明成化间，莆人黄仲昭始为《八闽通志》。王应山复为《闽大记》、《闽都记》、《全闽记略》，皆草创未备。乔远乃荟萃郡邑各志，参考前代载记，以成是书。分二十二门，曰《分野》，曰《方域》，曰《建置》，曰《风俗》，曰《版籍》，曰《圉》，曰《前帝》，曰《君长》，曰《文莅》，曰《武军》，曰《英旧》，曰《方技》，曰《宦寺》，曰《方外》，曰《闺阁》，曰《岛夷》，曰《灵祀》，曰《祥异》，曰《萑苇》，曰《南产》，曰《蓄德》，曰《我私》。其标目诡异，多乖志例。《圉志》载兵防及将弁兵士额数，而复有《武军志》以详其人。《文莅志》则合职官、名宦而为一，分并均失其当。《前帝志》载宋端宗及少帝保端宗虽即位於福州，然正史已详，不宜复入志中。且帝奔次混对林舾灾蓿尤与闽无涉。《英旧志》载人物，而复分《缙绅》、《弁》、《关柝》、《韦布》、《闾巷》、《侨寓》、《裔派》为七类，转觉淆杂。《宦寺志》专载五代林延遇，明张敏、萧敬三人，亦非志中所应有。《蓄德志》杂载丛谈逸事，并及诗话文评，於名为不称。《我私志》则乔远自志其宗族，虽仿古人自叙之例，而称名不典，语多鄙野。其文辞亦好刊削，字句往往不可句读。盖不能出明人纤佻矫饰之习。《明史》本传亦称“所撰《闽书》一百五十卷（案书实一百五十四卷，盖刊本误脱一四字），颇行於世，然援据多舛”云。</p>
<p>△《万历济宁州志》・八卷（两淮盐政采进本）</p>
<p>明王国桢撰。国桢字翼廷，安邑人。万历己丑进士，官至济宁兵河道副使。以州志旧本残阙，属诸生朱梦得、张维屏分纂，而国桢为之裁定。列目凡八，又分子目五十。仅三月而成书，故其间春驳挂漏，不一而足。</p>
<p>△《南康志》・十二卷（两淮马裕家藏本）</p>
<p>明田幼。樱大田人。隆庆辛未进士，官南康府知府。是书成於万历癸巳。门目虽繁，而条贯有序，犹舆记中之不甚猥杂者。</p>
<p>△《顺天府志》・六卷（两淮马裕家藏本）</p>
<p>明谢杰撰，沈应文续成之。杰有《使琉球录》，已著录。应文字徵甫，馀姚人。隆庆戊辰进士，官至南京吏部尚书。是书成於万历癸巳，颇为简略。所立《金门图》、《京兆图》诸名，粉饰求新，尤明季纤佻之习。</p>
<p>△《万历信阳州志》・八卷（两淮盐政采进本）</p>
<p>明刘尚朴撰。尚朴，信阳人。万历乙未进士，官至山东布政司参政。先是，州人礼部侍郎何洛文撰州志未成。尚朴采其遗稿，续作此书。凡为类十九，成於万历丁巳。序次冗杂，殊乖体要。</p>
<p>△《万历饶州府志》・四十五卷（两淮盐政采进本）</p>
<p>明陈大绶撰。大绶，浮梁人。万历乙未进士，官至福建布政使参议。饶州自正德辛未刘录撰志以後，百有馀年，大绶始撰此志。分十三门，又分子目八十。书成於万历乙卯，其中如寺观之建自唐宋者，应叙於《古迹》，乃归於《秩祀门》。二氏非秩祀也。《舆地志》既分《山》、《水》为二门，而《古迹门》内又载石城山。殊无条理。《沿革门》载汉建安十五年孙权置鄱阳郡，治旧县，不知初治在鄱阳，後徙治吴芮故城。亦考之未详也。</p>
<p>△《岳郡图说》・一卷（浙江巡抚采进本）</p>
<p>明黄元忠撰。元忠字整罚鄞县人。万历中由国子监学正出为岳州府通判。是编具述岳州郡城及所属一州七县三卫形胜，然题曰《图说》，而止有说无图，疑佚其半也。</p>
<p>△《海盐县图经》・十六卷（浙江汪启淑家藏本）</p>
<p>明胡震亨撰。震亨字孝辕，晚自称Т叟，海盐人。万历丁酉举人，由固城县教谕历官兵部员外郎。是书凡七篇，首《方域》，次《食货》，次《戍海》，次《堤海》，次《官师》，次《人物》，次《杂识》。盖与姚士诓涡薅成。然不署士谥名，仅见卷首樊维城序中。其不曰《志》而曰《图经》者，用北宋州县图经例也。</p>
<p>△《万历容城县志》・七卷（两淮盐政采进本）</p>
<p>明蒋如苹撰。如苹字宾王，益都人。由贡生官容城县知县。初，隆庆间邑令李蓁春创为县志，自隆庆三年以後，事迹无徵。万历甲辰，如苹增补为是编。凡十类，其创立《宫室门》，已失县志之例。又《舆地志》所载唐复置县，後罢，宋代复置。不知五代晋时归於辽，宋时仅置县於拒马河，此沿革之大者，不应脱略。又濡水在县西，亦曰北易水；雹水在县南，即鲍水。载於《水经注》及《寰宇记》诸书者甚详，亦脱漏不载，则其疏舛亦可见矣。</p>
<p>△《万历嘉定县志》・二十卷（两淮盐政采进本）</p>
<p>明韩浚撰。浚字邃之，淄川人。官嘉定县知县。元至元中秦辅之始创县志。明自洪熙至嘉靖，凡经四修。浚於万历乙巳复续为是编，颇胜他志之鄙陋，然亦时有疏舛。如以《水利》列於《人物》之後，已觉不伦。以古迹及寺观叙於《杂记门》中，更为非例。又如《疆域考》称“自宋分昆山之东境以置县”，不知《南畿志》载“宋割昆山安亭等五乡，於练祁市置县”，《舆地考》载嘉定县原名畛窍缫病</p>
<p>△《万历严州府志》・二十四卷（两淮盐政采进本）</p>
<p>是书为万历甲寅所修。首页题名，丛杂无绪。或曰主修，或曰同修，或曰纂修，或曰续修，或曰汇集，莫知撰人为谁。盖与事者争欲附名，故瞀乱如是。前载旧志凡例，颇见体裁。是志乃不肯遵用之，多所更张，务求谐俗。则其书可知矣。</p>
<p>△《天台县志》・二十卷（两淮马裕家藏本）</p>
<p>明张宏代撰。胡来聘续修。宏代，灵壁人。来聘，全州人。皆天台知县也。宏代书不知成於何年，来聘所续则成於万历乙卯。前十三卷，随事立类，为大目十一，小目五十有八。诗文别为七卷，附於後。</p>
<p>△《泰州志》・十卷（两淮马裕家藏本）</p>
<p>明刘万春撰。万春字公孕，泰州人。万历丙辰进士，官至浙江布政司参政。是书成於崇祯癸酉，与他志体例略同，而意主黜伪存真，颇不徇其乡曲。其论学究而蓦理学之堂，方技而割隐君之席，及谀墓之文，虽工不录者，皆切中州郡志书之弊也。</p>
<p>△《万历馀杭县志》・十卷（两淮盐政采进本）</p>
<p>明戴日强撰。日强，蒙城人。官馀杭县知县。是编成於万历丙辰，分十门，子目六十有二。中间纪载多舛误，如《沿革门》云：“汉高帝时属荆吴国。”不知汉时馀杭为西部都尉治，仍属会稽郡。《城墉门》云：“古城在今县溪南，莫详所始。”不知《咸淳临安志》载汉熹平二年所改，经两次迁移，至後唐时号为清平军。殊为疏於考订。至第一卷既立《山川》一门，而九卷又别立《径山志》；既有《古迹》一门，又别立《洞霄志》，更为冗复矣。</p>
<p>△《万历温州府志》・十八卷（两淮盐政采进本）</p>
<p>明王光蕴撰。光蕴字季宣，温州人。官至宁国府同知。是编成於万历丁巳，凡为类十二，为目七十四。颇多舛略，如《形胜门》只略叙旧志数行，而梁邱迟《永嘉郡教》所称“控山带海”云云，祝穆《方舆胜览》所称“郡当瓯越之冲”云云，皆未之载。此皆失诸眉睫之前。《学校门》只载梅溪、雁山两书院，而永嘉书院之建於宋时，载於王圻《续文献通考》者，亦不及详。其挂漏可想。又《治行志》中分《郡良吏》、《邑良吏》为二门，体例亦嫌繁碎也。</p>
<p>△《万历襄阳府志》・五十一卷（两淮盐政采进本）</p>
<p>不著撰人名氏。卷首宜城胡价序，称郡守吴公勒成。凡为目二十有六。明封襄藩於襄阳，故叙历代藩封，别作《襄世家》一卷，於例应尔。至以孔子曾适楚国，遂於《古迹》之外别出《圣迹》一门，则冗碎甚矣。</p>
<p>△《清江县志》・八卷（两淮马裕家藏本）</p>
<p>明秦镛撰。镛，无锡人。崇祯丁丑进士，官清江县知县。清江向无志，崇祯壬午，镛始创修。凡分八目，视他志稍为简明。</p>
<p>△《崇祯砀山县志》・二卷（两淮盐政采进本）</p>
<p>明刘芳撰。芳字百子，石屏人。官砀山县知县。先是，万历戊午，知县陈秉良属邑人王文焕撰县志，二旬而成。崇祯己卯，芳复与邑人汪用霖续修此编。其《沿革》载“东汉为梁国砀山县”，不知东汉时沛国亦分界其地。又云“晋省归夏邑”，不知《南畿志》载“晋下邑即砀地”，非省并也。又以下邑作夏邑，更误矣。又分门至四十二，率多冗杂。如既以《水土》为一门，又以《风俗》为一门；以《古迹》为一门，又以《八景》为一门，殊纷纭少绪也。</p>
<p>△《海昌外志》・（无卷数，浙江巡抚采进本）</p>
<p>国朝谈迁撰。迁字孺木，一字仲木，海宁人。是志题曰“海昌”，以海宁为吴海昌郡，从古名也。书不分卷帙，所列凡《舆地》、《食货》、《职官》、《建置》、《选举》、《人物》、《丛谈》、《艺文》八门。以篇页计之，当为八卷，偶未标题耳。迁学颇博涉，较旧志多所考证。而人物琐分门类，典籍不详卷帙，犹沿地志之积习焉。</p>
<p>△《西宁志》・七卷（内府藏本）</p>
<p>国朝苏铣撰。铣，交河人。顺治丙戌进士。由卫辉府推官行取监察御史，巡按山西。裁阙改补西宁道，又调岭东道。是编即其顺治十二年官西宁道时所作。西宁在国初为军民指挥使司，本临边之地，文献罕徵。故其书亦潦草冗杂，绝无体例。盖创始者难工也。</p>
<p>△《续安邱志》・二十五卷（兵部侍郎纪昀家藏本）</p>
<p>国朝王训撰。训字敷彝，安邱人。顺治丁亥进士，官万全县知县。是编续马文炜之书，体例相近。凡例称马《志》二十八卷，今《续》二十五卷者，地理封建，本无可续。如亻肥德不至，害及一邑，则亦略之。恶恶短也。</p>
<p>△《永平府志》・二十四卷（内府藏本）</p>
<p>国朝宋琬撰。琬字玉叔，号荔裳，莱阳人。顺治丁亥进士，官至四川按察使。琬与施闰章齐名，时号“南施北宋”。而此志不见所长，卷端题永平府知府萧山张朝琮重修，其窜乱失真欤？</p>
<p>△《杞纪》・二十二卷（河南巡抚采进本）</p>
<p>国朝张贞撰。贞字起元，号杞园，安邱人。康熙壬子拔贡，官翰林院孔目。是书以安邱东北界接高昌诸邑，为杞国旧地，爰采史传之有关於杞者，综其条目。曰《图考》，曰《星土》，曰《舆地》，曰《山川》，曰《系年》，曰《沿革》，曰《封建》，曰《年表》，曰《世次》，曰《原古》，曰《分国》，曰《系家》（案，司马贞《史记索隐》改世家为系家，乃避唐讳，此误袭其名），曰《苗裔》，曰《春秋经传》，曰《经传别解》，曰《人物》，曰《遗书》，曰《艺林》，曰《杂缀》。王士祯序，称其“有良史才”。以安邱一隅，上溯太康斟灾故居，下迄国朝数千年事谈，所采之书凡四百馀种，可谓勤矣。然以为杞之故墟，既於《系年》录《春秋》经文之载杞事者，复为《年表》、《世次》、《系家》，不几於叠床架屋乎？且又全录《春秋》经传及《经传别解》为四卷，不更赘乎？於《遗书》录《夏小正》，於《人物》收级穑其泛滥抑又甚矣。《艺林》内录《齐风・汶水汤汤》之诗，则以徐州入济之汶为青州入潍之汶。至如《振鹭》、《有瞽》，顾炎武《大禹陵》诗，皆一例采入，尤不免地志之锢习也。</p>
<p>△《杭志三诘三误辨》・一卷（浙江巡抚采进本）</p>
<p>国朝毛奇龄撰。奇龄有《仲氏易》，已著录。是编因杭州旧志称“今地本皆江水，由隋、唐来人力畚筑而成”，因为此辨。三诘者，一诘秦定会稽郡有海盐、馀杭、钱塘、富春四县，何以钱塘独无地；二诘西部都尉为重镇，何以僻处灵隐山中；三诘由富春以至海宁，无不两岸平地，缘江如线，何以上一折甫接吴山，忽西翻灵隐，下一折不走龛赭，忽北越临平。三误者，一由刘道真《钱塘记》误读《汉书》“西部都尉治武林山，武林水所出，东入海”之文。不以“西部都尉治”为句，而以“治武林山”为句；二由不考刘昭注《郡国志》已驳秦始皇由馀杭渡江之说，而仍袭其误；三由江水东合临浦，而刘氏误以临浦为临湖，又误以临湖为临平湖。又附载宋之问《灵隐寺诗》、“吴越王铁幢浦”二条。以为不足辨者，不在所诘所辨之数焉。</p>
<p>△《萧山县志刊误》・三卷（浙江巡抚采进本）</p>
<p>国朝毛奇龄撰。以萧山新修县志春驳失考，因逐各条为之鹫。凡沿革之误二条，称名之误一条，封属之误二条，坊里之误二条，古迹之误三十八条，人物之误三十五条。</p>
<p>（案，毛奇龄此二编，本非郡县志书。而列於郡县志书中者，以所刊正者乃郡县志书，犹《新唐书纠缪》列於正史之例也。）</p>
<p>△《台湾纪略》・一卷（大学士英廉购进本）</p>
<p>国朝林谦光撰。谦光字芝楣，长乐人。是编乃康熙二十三年平定郑克鏊以後所作。分十三篇，一曰《形势》，二曰《沿革》，三曰《建置》，四曰《山川》，五曰《沙线礁屿》，六曰《城郭》，七曰《户役赋税》，八曰《学校选举》，九曰《津梁》，十曰《天时》，十一曰《地理》，十二曰《风俗》，十三曰《物产》，而附以《澎湖版图》。开辟之初，规模草创。故其文皆略存梗概，不及新志之详明。然固新志之椎轮也。</p>
<p>△《登封县志》・十卷（内府藏本）</p>
<p>国朝张圣诰撰。圣诰字紫书，号韦罚广宁人。官登封县知县。初，顺治五年，圣诰之叔父朝端知登封，始创修县志。康熙十八年，圣诰族兄鲅亦知是县，又续增之。康熙三十一年，圣诰又知是县，复因旧本重修。一姓相承，递相纂辑，其事颇异。书分九门，曰《图绘》，曰《舆地》，曰《岳祀》，曰《建置》，曰《山川》，曰《职官》，曰《方外》，曰《物产》，曰《艺文》。体例与他志略同。惟他志景必有八，八景之诗必七律，最为恶习。圣诰力破是例，差有识云。</p>
<p>△《琅盐井志》・四卷（浙江巡抚采进本）</p>
<p>国朝沈鼐撰。鼐字枚臣，长洲人。由贡生官隳侠叛尉盐课提举。是书成於康熙壬辰，因来度旧志重为增辑。首列《图考》，次分《天文》、《地理》、《建设》、《赋役》、《官师》、《学校》、《选举》、《祠祀》、《人物》、《艺文》，凡十类。</p>
<p>△《师宗州志》・二卷（两淮马裕家藏本）</p>
<p>国朝管仑撰。仑，武进人。官师宗州知州。是书成於康熙丁酉，分九《图》，五《纪略》，九《考》，四《传》。师宗旧无志，是书草创简略，粗具大纲。附艺文於各门中，用宋人旧例。惟多录己作，殆成纪游之集，则未免舆记之结习耳。</p>
<p>△《辽载前集》・二卷（两淮马裕家藏本）</p>
<p>国朝林本裕撰。本裕字益长，奉天人。是编备载盛京故事，自序云：“折衷於《盛京志》。《前集》则仿龙门志乘，《後集》则仿涑水编年。”今《後集》未见，此其《前集》也。首《总论》，次《图考》，馀分二十一门，亦颇勤於搜采。然留都记载，而地名仍题前代之称，於体例终为乖迕。是亦不检之过也。</p>
<p>△《扬州府志》・四十卷（两淮盐政采进本）</p>
<p>国朝张万寿撰。万寿字鹤秋，浮山人。康熙中官扬州府知府。《扬州府志》自明成化至万寿，凡经五修，而益繁芜。考书首载万历中杨洵旧志序，历叙门目，其端绪尚为清整。万寿多所增益，其体例转不及原书也。</p>
<p>△《河套志》・六卷（江西巡抚采进本）</p>
<p>国朝陈履中撰。履中字执夫，商邱人。官至分巡宁夏兵备道。是志成於乾隆壬戌。凡河套之建置、沿革、山川、城堡、关塞、古迹、物产，悉分门汇载。末附以《艺文》二卷。如引《魏书》以证涿祁山之为榆林府地，引《册府元龟》药彦稠为怪萁诙仁梗补五代沿革之阙。又证後魏代郡之即汉朔方郡。据《通鉴注》大城之属朔方，以证《汉书》列传之大城塞，徵引颇为繁富。</p>
<p>△《湖南通志》・一百匕十四卷（通行本）</p>
<p>国朝大学士陈宏谋等监修。湖南省治即唐之武安军，原与荆鄂兼立节镇。宋代亦分荆湖南北两路，至明代始并隶湖广布政使。而幅蛟惫憷，形势各殊。本朝康熙三年，始析置湖南布政司，以控制岭峤。其後修通志者，仍合湖南北为一编。又书局开於武昌，未免详近而略远。故湖南事迹，未能赅备。乾隆二十一年，宏谋巡抚湖南，因与藩臬诸臣创修此志，以补其阙。共分三十七门。其中如《山川》一门，全志每县只载数条，此则分列方隅。《职官》一门，全志文职至知府，武职至游击而止，此则同知、通判、守备，具录无遗。《选举》一门，全志详文而略武，此则两途并登。故所载虽止九府四州，而卷帙则较全志赢几十之四五云。</p>
<p>△《续河南通志》・八十卷（河南巡抚采进本）</p>
<p>国朝河南巡抚阿思喀监修。《河南通志》修於雍正九年，阿思喀以乾隆三十一年奉诏纂修《一统志》，徵诸省志书送馆，乃续修此编。其事迹皆与前志相接。惟前志分四十二目，不立总纲。此编则分《舆地》、《河渠》、《食货》、《学校》、《武备》、《职官》、《人物》、《艺文》八志，而各系以子目，为小异云。</p>
<p>△《澳门记略》・二卷（安徽巡抚采进本）</p>
<p>国朝印光任、张汝霖同撰。光任字黻昌，宝山人。官至太平府知府。汝霖字芸墅，宣城人。由拔贡生官至澳门同知。考濠镜澳之名见於《明史》，其南有四山离立，海水交贯成十字，曰十字门，今称澳门，属香山县。乾隆九年，始置澳门同知。光任、汝霖相继为此职。光任初作是书，未竟，至汝霖乃踵成之。凡为三篇。首《形势》，次《官守》，次《澳番》。《形势篇》为图十二，《澳番篇》为图六。考《明史・地理志》只载南头屯门、鸡栖佛堂门、十字门、冷水角、老万山、零丁洋澳诸名，与虎头山关之类，其他皆未记其详。此书於山海之险要，防御之得失，言之最悉。盖史举大纲，志详细目。载笔者各有体裁耳。</p>
<p>──右“地理类”都会郡县之属，一百八部、二千四百六十七卷，内三部无卷数，皆附《存目》。 






</p> </div>
<ul class="pagelist">
  <span class="todown1"><a href='216031_2.html' class='pagedaohang'>【上一篇】<i>:卷七十五・史部三十一○地理类存目四</i></a></span><span class="tomenu"><a href="sikuquanshuzongmutiyao_2.html" title="四库全书总目提要" class="returnIndex">【回目录】</a>
</span><span class="toup1"><a href='216029_2.html' class='pagedaohang'>【下一篇】<i>：卷七十三・史部二十九○地理类存目二</i></a></span>
</ul>
<div class="content01">
  <script src="../../js/bottom.js" type="text/javascript"></script>
</div>
<div class="kind">
  <h2>推荐阅读</h2>
</div>
<div class="index_list">

<a href="../sidawenxuemingzhu/sidawenxuemingzhu_2.html" target="_blank">四大文学名著<i>></i></a>

<a href="../tangshi/tangshi_2.html" target="_blank">唐诗<i>></i></a>

<a href="../songci/songci_2.html" target="_blank">宋词<i>></i></a>

<a href="../zhuzibaijia/zhuzibaijia_2.html" target="_blank">诸子百家<i>></i></a>

<a href="../shishu/shishu_2.html" target="_blank">史书<i>></i></a>

<a href="../gudaiyishu/gudaiyishu_2.html" target="_blank">古代医书<i>></i></a>

<a href="../fujingdaquan/fujingdaquan_2.html" target="_blank">佛经大全<i>></i></a>

<a href="../mengxue/mengxue_2.html" target="_blank">蒙学<i>></i></a>

<a href="../yijingshuji/yijingshuji_2.html" target="_blank">易经书籍<i>></i></a>

<a href="../gudaibingshu/gudaibingshu_2.html" target="_blank">古代兵书<i>></i></a>

</div>
<div class="content01">
  <script src="../../js/image3.js" type="text/javascript"></script>
</div>
<div class="kind">
  <h2>阅读分类导航</h2>
</div>
<div class="bot"> <a href="../sidawenxuemingzhu/sidawenxuemingzhu_2.html" targent="_blank">四大文学名著</a><a href="../tangshi/tangshi_2.html" targent="_blank">唐诗</a><a href="../songci/songci_2.html" targent="_blank">宋词</a><a href="../zhuzibaijia/zhuzibaijia_2.html" targent="_blank">诸子百家</a><a href="../shishu/shishu_2.html" targent="_blank">史书</a><a href="../gudaiyishu/gudaiyishu_2.html" targent="_blank">古代医书</a><a href="../fujingdaquan/fujingdaquan_2.html" targent="_blank">佛经大全</a><a href="../mengxue/mengxue_2.html" targent="_blank">蒙学</a><a href="../yijingshuji/yijingshuji_2.html" targent="_blank">易经书籍</a><a href="../gudaibingshu/gudaibingshu_2.html" targent="_blank">古代兵书</a> </div>

<div id="message"><div id="notice" style="color:red">亲爱的网友，祝您阅读快乐！<p style="text-align:center"><input type="button" onclick="location.href='http://m.sbkk8.com/gudai/sikuquanshuzongmutiyao/216030.html'" class="btn" value="点击继续访问"><br></p></div></div><script type="text/javascript">$("#message").hide();</script>

<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="../../book_sbkk8_default.html">电脑版</a></p>
    <p>天涯知识库</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.baidu.com/hm.js?441a619c850df81cb1481f048dd5e631";var s = document.getElementsByTagName("script")[0]; s.parentNode.insertBefore(hm, s);})();</script></span>

<script>
$(function(){
  $("#myindex_1").live("click",function(){
	  $("iframe:last").prev().remove();
	  $("iframe:last").before('<div style="background:rgba(0,0,0,0.1);position:absolute;top:0px;right:0px;width:20px;text-align:center;color:#ffffff;font-size:12px;line-height:20px;font-family:Arial;height:20px;z-index:2147483647;">X</div>')
	  
  });		
  $("body").append("<a id='myindex_1' href='216030_2.html#'></a>");;
  $("#myindex_1").click();
}) 	
</script>
</body>
</html>