<?xml version="1.0" encoding="gb2312"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=gb2312" />
<title>四库全书总目提要_卷一百七十六・集部二十九○别集类存目三</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<script src="/js/dm.js" type="text/javascript"></script>
<link href="/css/wap2011.css" rel="stylesheet" type="text/css" />
<script src="http://apps.bdimg.com/libs/jquery/2.1.4/jquery.min.js"></script>
</head>
<body class="body">
<div class="mtop"> <a href="/" class="mindex"><img src="/images/mindex.png" alt="回主页" /></a>
  <div class="mTitle"><a href="/" class="htitle1">天涯知识库</a> ・ <a href="/gudai/sikuquanshuzongmutiyao/">四库全书总目提要</a></i></div>
  <span class="mmenu" id="mmenu"><img src="/images/mmenu.png" alt="目录" /></span> </div>
<div class="mnav" id="mnav"> <a href="/" targent="_blank">首页</a> <a href="/zuowen/" targent="_blank">作文</a> <a href="/gudai/" targent="_blank">古代文学</a> <a href="/jiankangbaojian/" targent="_blank">健康保健</a> <a href="/jiankangyinshi/" targent="_blank">健康饮食</a> <a href="/xiandai/" targent="_blank">现代小说</a> <a href="/gushihui/" targent="_blank">故事会</a> <a href="/waiguo/" targent="_blank">外国文学</a> <a href="/shenghuochangshi/" targent="_blank">生活常识</a> <a href="/meirongyangsheng/" targent="_blank">美容知识</a> <a href="/lishigushi/" targent="_blank">历史故事</a> <a href="/wangluoxiaoshuo/" targent="_blank">网络小说</a> <a href="/juqingjianjie/" targent="_blank">剧情简介</a> <a href="/wangmingdaquan/" targent="_blank">网名大全</a> <a href="/shuoshuo/" targent="_blank">说说大全</a> <a href="/caipudaquan/" targent="_blank">菜谱大全</a>  </div>
<div class="search searchtop">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01 content02">
  <script src="/js/pic.js" type="text/javascript"></script>
</div>
<div class="daohang"><strong>位置:</strong><a href='http://3g.sbkk8.com/'></a> > <a href='/gudai/'>古代文学</a> > <a href='/gudai/sikuquanshuzongmutiyao/'>四库全书总目提要</a> > </div>
<div class="kind">
  <h1 class="h11">卷一百七十六・集部二十九○别集类存目三</h1>
</div>
<div class="articleContent"> <p>





△《东峤集》・十五卷（湖北巡抚采进本）</p>
<p>明李承芳撰。承芳字茂卿，嘉鱼人，弘治庚戌进士，官大理寺评事。《明史・儒林传》与其弟承箕同附《陈献章传》末。是集诗多俚俗，如《咏冯道》云：“地狱М烧舂磨具，定将此贼谢天人。”《白头吟》云：“恨杀相如非正气，未曾焚却白头吟。”皆堕入下劣诗魔，文亦拙涩。曾稀缎颉肺剑浩涫独嘈砺痴，志类范叔子，睦族类范文正，而诗文则甚自类，盖讥其无所师法也。</p>
<p>△《戒肺募》・二十卷（两江总督采进本）</p>
<p>明靳贵撰。贵字充遂，号戒罚丹徒人，弘治庚戌进士，官至武英殿大学士，谥文僖。是集乃吴郡蔡羽所编，凡文十八卷，诗二卷，大半皆应俗之作。</p>
<p>△《集古梅花诗》・四卷（浙江巡抚采进本）</p>
<p>明童琥撰。琥字廷瑞，兰人，弘治庚戌进士，官至工部郎中。是编皆集句成诗，以咏梅花，得五言律诗、七言律诗、七言绝句，各百首。又旁及红梅，得七言律诗十首。所采上及六代，下及明初，排比联贯，往往巧合。然非诗家正格，徒弊精神於无用之地耳。</p>
<p>△《白露山人遗稿》・二卷（浙江巡抚采进本）</p>
<p>明黄傅撰。傅字梦弼、兰人，弘治庚戌进士，官至监察御史。是编诗文各一卷，其居在邑之白露山阳，故以山自号，因以名集。傅受业章懋之门，清苦自持，不愧其师。集中有“死卧溪山鬼亦清”句，可以见其志节。然年未四十而卒，文章则未成就也。</p>
<p>△《鹤滩集》・六卷（浙江巡抚采进本）</p>
<p>明钱福撰。福字与谦，松江华亭人，弘治庚戌进士第一，官翰林院修撰。家近鹤滩，因以自号。福少而颖悟，诗文以敏捷见长，故委巷鄙俚之词，率以归之。今观是集，实少俳谐之作，知小说多附会也。末为《鹤滩纪事》一卷，盖後人缀缉遗闻，又多溢美，亦不尽可凭。</p>
<p>△《勉斋遗稿》・三卷（浙江巡抚采进本）</p>
<p>明郑满撰。满字守谦，慈人。弘治壬子举人，官至山东濮州知州。是集为其仍孙梁敬所编，凡文二卷，诗一卷。大旨不诡於正，而颇乏修词之功。</p>
<p>△《毛文简集》・二卷（江苏巡抚采进本）</p>
<p>明毛澄撰。澄号三江，太仓人，弘治癸丑进士第一，官至礼部尚书。嘉靖初，议大礼不合，致仕归，道卒，事迹具《明史》本传。是集皆所作杂文，前有李维桢《序》，称澄没十馀年，其子希原裒所作诗文，为《三江集》，未及剞劂而散佚。後其从曾孙君明凼梆合，属维桢校刊，更名曰《遗稿》，诗已无一存，文存者仅二卷耳，云云。此本题曰《毛文简集》，与序不合，岂又经重刊欤？</p>
<p>△《何燕泉诗》・四卷（两淮马裕家藏本）</p>
<p>明何孟春撰。孟春有《何文简疏议》，已著录。孟春少游李东阳之门，传其诗派，而才力不及其富赡，故往往失之平衍。是编乃嘉靖间署郴州事蒋文化选录刊行，亦非其全集也。</p>
<p>△《吴文端集》・四十卷（安徽巡抚采进本）</p>
<p>明吴一鹏撰。一鹏字南夫，号白楼，长洲人，弘治癸丑进士，官至南京吏部尚书，谥文端，事迹具《明史》本传。一鹏力争大礼，抗张璁、桂萼之锋，颇著风节，而不以文章名。是集前有徐阶《序》，称其子纯叔所编，而不著其名。朱彝尊《静志居诗话》谓：“一鹏名位，与守溪王鏊，鼎峙吴中，诗品亦在伯仲间，然鏊不以诗名，即一鹏之诗，可知也。”</p>
<p>△《姚东泉文集》・八卷（两淮盐政采进本）</p>
<p>明姚镆撰。镆字东泉，慈人，弘治癸丑进士，官至右都御史、总督两广，中蜚语罢职。後复起为兵部尚书，总制三边，辞不赴；以规避落职，卒於家。事迹具《明史》本传。是集“序记”二卷，“奏疏”四卷，“杂文”一卷，“学政事宜”一卷。文皆单缓，尤多吏牍之辞，盖镆本以武略见也。</p>
<p>△《静芳亭摘稿》・八卷（浙江孙仰曾家藏本）</p>
<p>明陈洪谟撰。洪谟有《治世馀闻》，已著录。是集为洪谟所自定。以致仕之後，居高吾山下，筑亭山中，榜曰静芳，故以名其集。又自称高吾子，故亦曰《高吾摘稿》。其诗音节谐畅，而意境不深，盖弘、正之间，风气初变，渐趋七子之派，而未尽离三杨之体也。《明史・艺文志》有《陈洪谟文集》二卷，不载其诗。今乃独有诗集，而文集未见传本。考此本卷首标题之下，俱有诗集二字，知尚别有文集，故以示别，非史误也。</p>
<p>△《矩洲集》・十卷、附《樗亭集》・一卷（浙江汪汝栗家藏本）</p>
<p>明黄衷撰。衷有《海语》，已著录。考《千顷堂书目》，衷有文集、诗集各十卷，是编乃其诗集也。凡《吴中稿》一卷，《南中稿》一卷，《闽中稿》一卷，《粤中稿》一卷，《湖中稿》一卷，《伐檀稿》一卷，《草堂前、後稿》二卷，《续稿》二卷。多描写风景之作，末附《樗亭集》一卷，乃其弟仕撰，篇帙不多，体格亦弱。</p>
<p>△《仁峰文集》・二十四卷、《外集》・一卷（安徽巡抚采进本）</p>
<p>明汪循撰。循字进之，休宁人，弘治丙辰进士，官至顺天府通判。《江南通志》称其游庄昶之门，与王守仁数相论辨，盖亦讲学之流。集中有《答程馐椤吩疲骸爸熳又书立言，皆欲使人明其理，反求於心，未尝教人弄故纸糟粕，以资一己功利。後之习其学者，徒知排比章句，而扩充变化之无功；辨析词理，而持守涵养之不力；专训诂者，附会穿凿，叠床架屋，汩心思、乱耳目；工文词者，饰筌蹄，取青紫，龙断罔利，中立为奸。朱子之学，果如是乎？”其持论亦颇中流弊。然於庵嚣争门户，不一纠正，则犹未破症结也。其文第取疏畅，不事翦裁，诗亦不出“击壤”一派。是集凡文十七卷，日录二卷，诗五卷，末附诗话数则。《外集》一卷，附录敕命、行实、墓铭、祭文之类。题嘉靖辛卯书林刘氏刊行。其子戬跋，谓先刻其强半，盖尚非全稿。刻本亦颇多脱佚，失於校正云。</p>
<p>△《融榧》・十六卷、《续集》・三卷（陕西巡抚采进本）</p>
<p>明王九思撰。九思字敬夫，合厝耍弘治丙辰进士，官至吏部郎中。坐刘瑾党，降寿州同知，寻勒致仕。九思为“弘治七子”之一，《明史・文苑传》附见《李梦阳传》中。是集前有《自序》，称始为翰林时，诗学靡丽，文体萎弱。其後德涵、献吉导予易其习。献吉改正予诗稿，今尚在；而文由德涵改正者，尤多云云。是其平生相砥砺者，在李梦阳、康海二人，故其诗体文格与二人相似。而诗之富健不及梦阳，文之粗率尤甚於海。盖乐府是其长技，他皆未称其名也。正集十六卷，为嘉靖癸巳九思门人监察御史王献所刊。《续集》三卷，乃九思晚年之作，嘉靖丙午，巡抚翁万达，续刊行之。</p>
<p>△《南川稿》・十二卷（浙江汪汝栗家藏本）</p>
<p>明陶谐撰。谐字世和，号南川，会稽人。弘治丙辰进士，改庶吉士，授工科给事中，以忤刘瑾，逮讯谪戍肃州，後起江南按察司佥事，官至兵部侍郎，总督两广军务，谥庄敏，事迹具《明史》本传。是编分为十集：曰《西行稿》、《北上稿》、《洪都稿》、《十州稿》、《再北上稿》、《题赠稿》、《行台稿》、《草堂续稿》、《北游稿》、《归闲稿》，各一卷。杂著奏疏二卷，正德三年，刘瑾所矫示奸党《敕谕》一通，及谐下狱《自辨》一疏，亦附载於末。盖其初刻之本，後乃重编为《庄敏集》也。</p>
<p>△《陶庄敏集》・八卷、附《兰渚遗稿》・一卷（江苏巡抚采进本）</p>
<p>明陶谐撰。是集凡诗六卷，文二卷。据谐《自序》，但自录其诗；杂著、奏疏，盖其後人所续入。後附《兰渚遗稿》，则其孙尚宝司丞允淳所撰也。谐以风节震一世，诗文直抒胸臆，明白坦易，不甚柚翦裁。允淳诗亦浅弱，而《同日册六妃》四绝句，尤乖立言之体，以诗家之法言之，不当如是径直；以臣子之礼言之，亦不容如是亵烈病</p>
<p>△《静观堂集》・十四卷（浙江朱彝尊家曝书亭藏本）</p>
<p>明顾潜撰。潜字孔昭，昆山人，弘治丙辰进士，官至直隶提学御史，以伉直忤尚书刘宇，宇谗之於刘瑾，出为马湖知府，未任罢归。是集凡诗六卷，文八卷，俱平正朴实，不事修饰，盖当时风气类然。《苏州府志》称：所著尚有《读史新知》、《林下记闲》、《湖雩醉韵》、《妒贰贰《梦林》等集。方鹏《序》，又称其有《稽古治要》若干卷，盖亦多所著述者，今皆不可见矣。</p>
<p>△《华泉集选》・四卷（山东巡抚采进本）</p>
<p>明边贡撰。贡《华泉集》已著录。此本乃国朝王士祯所删定。其《序》谓济南诗派，大昌於华泉、沧溟二氏，而荜路蓝缕之功，又以边氏为首庸。其比之曹植、谢灵运，虽不免夸饰，然於《李攀龙集》终置不论，而独加意於贡集，其去取之间，亦有微意也。</p>
<p>△《阳明要书》・八卷、《附录》・五卷（浙江巡抚采进本）</p>
<p>明王守仁撰。叶绍容编。守仁有《保甲法》，已著录。绍容，吴江人。是书成於崇祯乙亥，取守仁全书摘其要语，前有小序八首，及凡例四条，皆著其删纂之大意。《浙江通志》载，宋仪望辑《阳明文粹》十一卷，王畿辑《阳明文选》八卷，而无此书之名，盖偶未见也。</p>
<p>△《王阳明集》・十六卷（浙江巡抚采进本）</p>
<p>明王守仁撰，其五世孙贻乐重编。案守仁全集刻於明嘉靖中，久而版佚。国朝康熙初，贻乐为滕县知县，乃重为掇拾，定为此本。然视原集，已阙其半。其目分：《论学书》、《南赣书》、《平濠书》、《思田书》、《杂著书》，亦颇琐屑。又因有李贽所作《年谱》，而遂以卓吾鉴定题其前，尤为依托。迥不及原本之完善也。</p>
<p>△《阳明文钞》・二十卷（江西巡抚采进本）</p>
<p>明王守仁撰。是编康熙己巳江都张问达所编，以《传习录》、《大学》、《或问》为首，奏疏、序记、诸讲学书，及论说、杂著、赋、诗、公移次之，而终以《阳明年谱》。</p>
<p>△《阳明全集》・二十卷、《传习录》・一卷、《语录》・一卷（浙江巡抚采进本）</p>
<p>明王守仁撰。此本为康熙中馀姚俞嶙所编，删除钱德洪本正录、外录、别录之目，并为一集，更其旧第，首载年谱，次以书、序、记、说诸体，而以《传习录》、《语录》附焉。</p>
<p>△《张伎陵集》・七卷（浙江范懋柱家天一阁藏本）</p>
<p>明张凤翔撰。凤翔字光世，号伎陵子，洵阳人。弘治己未进士，官户部主事。是集前六卷为诗，附赋三篇，後一卷为杂文。凤翔年仅三十而卒，文章本未成就，与李梦阳为同年。梦阳为作小传，至比之王勃，当时颇以为党。今观集中所附梦阳评点，惟《白岩赋》一篇，称扬过甚，其他诗文，率多讥弹之语，则梦阳实未尝心满之也。</p>
<p>△《凌集》・十八卷（浙江巡抚采进本）</p>
<p>明朱应登撰，应登字升之，宝应人。弘治己未进士，官至隳喜颊司参政，宏治七子之一也。《明史・文苑传》附见《顾传》中。是集凡赋二卷，诗十卷，文五卷，附录碑文、传铭、诗文一卷。朱彝尊《静志居诗话》云：李、何并兴，李目空诸子，自三秦而外，得其门者盖寡，心摹手追，凌一人而已。其口占绝句云：文章康、李传新体，驱逐唐儒驾马迁。是其生平惟以北地为宗，故诗文格调相近，然沉著顿挫处，则才力不及梦阳。顾为作碑文，称其诗上准《风》、《雅》，下采沈、宋，磅礴蕴藉，郁兴一代之体，未免谀墓之辞矣。</p>
<p>△《贞翁净稿》・十二卷（浙江汪汝栗家藏本）</p>
<p>明周伦撰。伦字伯明，晚号贞翁，昆山人。宏弘治己未进士，官至南京刑部尚书，谥康僖。是集为赵士英所删定，其诗沿台阁旧派，不免肤廓。士英《序》谓：其有得於陶元亮、王摩诘两家，非定论也。</p>
<p>△《白斋竹里集》・七卷（浙江汪汝栗家藏本）</p>
<p>明张琦撰。琦字君玉，鄞县人。弘治己未进士，官至兴化府知府，加布政使参政，致仕。是集前有嘉靖癸未自序，称守莆阳日，既梓平生所作，积数年，又得若干首，有相知君子，赞予续梓之。文稿力绵，不能尽刻，姑芟摭数十篇，附诗之後，是琦尚有前集行世，此则归田後所刻续集也。琦当何、李盛时，别以独造为宗，自开蹊迳。王世贞《艺苑卮言》谓：其如夜蛙鸣露，自极声致，然不脱於泥中；盖其用思虽苦，炼骨未轻，有意生新，未免圭角太露。散体则纵笔所如，如《遗稽行实》一篇，至以案牍语入文，尤非体裁也。</p>
<p>△《梦蕉存稿》・四卷（浙江汪汝栗家藏本）</p>
<p>明游潜撰。潜有《博物志补》，已著录。是集凡诗三卷，文一卷。其诗工拙互见，七言如：“蘼芜晓雨湿蝴蝶，杨柳晚风吹栗留”，“闵钜鞍犊拖〉剑天阁斜阳鸦乱啼”等句，皆颇有作意。古诗则摹拟温、李，而才力未至。散体不多作，仅二三十篇，亦未入格。其集曰“梦蕉”者，案集中有《梦蕉亭睡起》诗，自注云：亭在钟城山隙处，盖其别业云。</p>
<p>△《对山集》・十九卷（陕西巡抚采进本）</p>
<p>明康海撰。海有《武功县志》，已著录。海晚岁纵情声伎，故乐府特为擅长，诗文皆不甚留意，不免利钝互陈。今已以孙景烈删定之本缮入四库，此本即张太微所编之原集，附存其目，不没其裒辑之功云尔。</p>
<p>△《王氏家藏集》・六十八卷（浙江汪汝栗家藏本）</p>
<p>一曰《浚川集》，明王廷相撰。廷相有《慎言》，已著录。其诗文列名七子之中，然轨辙相循，亦不出北地信阳门户，郑善夫诗所谓：“海内谈诗王子衡，春风坐遍鲁诸生。”一时兴到之言，非笃论也。王士祯《论诗绝句》曰：“三代而还尽好名，文人从古善相轻；君看少谷山人死，独有平生王子衡。”盖善夫殁後，廷相始见是诗，硇羝浼疑踔烈玻亦颇有微词矣。</p>
<p>△《内台集》・七卷（江苏巡抚采进本）</p>
<p>明王廷相撰。是编刻於嘉靖丙申，凡诗二卷，词一卷，杂著一卷，奏疏一卷，杂文二卷，又在《家藏集》之後者也。时廷相为都御史，故以“内台”为名云。</p>
<p>△《鲁文恪存集》・十卷（浙江孙仰曾家藏本）</p>
<p>明鲁铎撰。铎字振之，号莲北，景陵人。弘治壬戌进士，官至南京国子监祭酒。卒赠礼部侍郎，谥文恪，事迹具《明史》本传。是编为其子彭嘉所编，前四卷皆诗；第五卷为使交稿，铎官编修时，尝奉使安南故也；第六卷以下为杂文。史称：铎为司业日，与祭酒赵永皆李东阳门生也。东阳生日，相约以二帕为寿，索笥无有，有乾鱼食过半矣，乃携其半馈东阳，云云。案司业秩六品，何至贫不能具二帕？无帕可徒往，何必以食残之物为敬？皆於事理为不近。此殆世人欲著其清介，故甚其词，史因而录之。然亦足见其素行孤高，故致影造是语，不能不谓之贤者也。至於诗文，则皆不甚擅长，盖其平生志趣，不在於斯耳。</p>
<p>△《山堂萃稿》・十六卷（浙江汪汝栗家藏本）</p>
<p>明徐问撰。问有《读书蚣恰罚已著录。是编，诗六卷，文十卷，而奏疏三篇，附诗之末，体例殊别。其诗文平正通达，而伤於浅易，中有孙伟、方豪、黄佐三人评语，盖即以点勘之本付雕，亦非古式。</p>
<p>△《白石野稿》・十七卷（两江总督采进本）</p>
<p>明林魁撰。魁自号白石山人，龙溪人，弘治壬戌进士，官至隳媳备副使。是集，赋、诗、词六卷，序记、杂言等十卷。前有自序，称平生应酬杂稿，毋虑千首。审非作家，然亦一愚之发也。今观集中，如《上吏部揭帖》及与杨一清、李东阳诸书，颇足觇其学行，诗亦俊逸，惟其称心而谈，不免乏锻炼之功耳。</p>
<p>△《水南稿》・十九卷（浙江汪汝栗家藏本）</p>
<p>明陈霆撰。霆有《唐馀纪传》，已著录。是集所载诸诗，意境颇为萧洒，而才气坌涌，信笔而成，故往往不暇检点。古文大致朴直，而少波澜顿挫之胜。惟诗馀一体较工，其豪迈激越，犹有苏、辛遗范。末附诗话一卷，中间论词一条，谓明代骚人多不务此，间有知者，十中之一二，则其自负亦不浅矣。</p>
<p>△《周恭肃集》・十六卷（浙江汪汝栗家藏本）</p>
<p>明周用撰。用字行之，吴江人，弘治壬戌进士，官至吏部尚书，谥恭肃，事迹具《明史》本传。是集为其子国南所编，凡诗九卷，诗馀一卷，文六卷。其诗古体多单缓之音，近体音节颇宏整，文则平实坦易，纵其笔之所如。</p>
<p>△《樗林摘稿》・三卷、《附录》・一卷（浙江汪汝栗家藏本）</p>
<p>明秦钅堂撰。钅堂字国和，号乐易，又自号类樗子，无锡人，弘治甲子举人，亲没後不复进取。嘉靖中，诏选人不愿试者，授以散衔致仕，遂循例授南京都察院都事。是集为其子淮、漳所刊，凡诗三卷，附录赞、铭、志、文，为一卷，钅堂隐居不仕，绝意时名，其於诗，特以寄兴，故附录诸篇，皆叙其隐德，而不及其文章。朱彝尊《明诗综》，亦未采录一篇云。</p>
<p>△《未斋集》・二十二卷（浙江巡抚采进本）</p>
<p>明顾鼎臣撰。鼎臣字九和，昆山人，弘治乙丑进士第一，官至武英殿大学士，谥文康，事迹具《明史》本传。初，鼎臣以直讲筵受世宗恩眷，世宗好长生术，内殿设斋醮，鼎臣进《步虚词》七章，且列上坛中应行事宜；又享太庙，上命鼎臣及霍韬捧主。二人有期功当辞，鼎臣乃言：古者诸侯绝期，今公卿即古诸侯，请得毋避，深为清议所讥。惟其悯东南赋役失均，屡陈其弊，及请昆山筑城，卒免倭患，为其乡人所称。《明史・艺文志》载《鼎臣集》二十四卷，今所存者凡二本。一为其孙晋业燃，凡文稿六卷，诗六卷，续稿六卷，其题曰：《顾文康集》，较史志少六卷，此本多三集四卷，亦止二十二卷，不足二十四卷之数。或集本残缺，或史文偶误，则莫之详矣。</p>
<p>△《钤山堂集》・三十五卷（编修励守谦家藏本）</p>
<p>明严嵩撰。嵩字惟中，分宜人，弘治乙丑进士，官至大学士，事迹具《明史・奸臣传》。嵩虽怙宠擅权，其诗在流辈之中，乃独为迥出。王世贞《乐府变》云：“孔雀虽有毒，不能掩文章。”亦公论也。然迹其所为，究非他文士，有才无行，可以节取者比，故吟咏虽工，仅存其目，以昭彰瘅之义焉。</p>
<p>△《洹词别本》・十七卷、《附录》・四卷（两江总督采进本）</p>
<p>明崔铣撰。铣有《读易馀言》，已著录。是集原本为赵王所刊，仅十二卷，编年排次而不分体。此本乃嘉靖甲寅池州知府周镐，命贵池教谕范Ａ５所重编，始区别体裁，以类汇次，而其文则无所增损焉。</p>
<p>△《甘泉集》・三十二卷（广东巡抚采进本）</p>
<p>明湛若水撰。若水有《二礼经传测》，已著录。据若水门人洪垣所记，其集本四十八册，刊以行世者十五册。此本凡《樵语》一卷，《新论》一卷，《雍语》一卷，《二业合一训》一卷，《大科训规》一卷，《书》一卷。《新泉问辨录》一卷，《新泉问辨续录》一卷，《问疑录》一卷，《问疑续录》一卷，《金陵问答》一卷，《金台问答》一卷，《书问》二卷，《古乐经传或问》一卷，序记章疏三卷，讲章一卷，杂著一卷，约言一卷，语录一卷，《扬子折衷略》一卷，《非老子略》一卷，诗二卷，《归来纪行略》一卷、《岳游纪行略》一卷，祭文、碑铭二卷，外集一卷。盖语录居十之九，诗文其馀赘耳。</p>
<p>△《梅国集》・四十一卷（浙江孙仰曾家藏本）</p>
<p>明刘节撰。节有《春秋列传》，已著录。是集凡诗十二卷，附以诗馀、杂文二十九卷，节所辑广文选，采摭浩博，而门目琐碎，体例冗杂，颇有贪多务得之失。其所自作，亦惟取明白条畅，尽所欲言。往往下笔不能自休，故不免稍伤於蔓衍。</p>
<p>△《宝制堂录》・二卷（江西巡抚采进本）</p>
<p>明刘节撰。是集乃节官副都御史时，其子鲁掇拾杂稿而成。前有林庭昂、吕冉、方豪“三《序》”，皆题曰《宝制堂私录》，以明非节所自编。此本标题乃皆作《宝制堂录》，盖其曾孙一翼等重刻所改也。然节之著作，备於《梅国集》中，此未全之本也。</p>
<p>△《石川集》・四卷、《附集》・一卷（浙江巡抚采进本）</p>
<p>明殷阆鲎。阆鲎纸夫，寿张人。弘治乙丑进士，官至南京工科给事中。尝疏论武宗纳有娠女子马姬事，以峭直称。《明史・文苑传》附载《郑善夫传》中。是集分二种，又各分诗文为二卷：曰《瀛洲集》者，官靖江知县时作；曰《芝田集》者，官青田知县时作。附一卷，曰《金陵稿》者，则官南京时作也。史称阆龀⒆餍畎堂，聚书数千卷，以作者自命，多与孙一元唱和，诗派亦与相近，然大抵才情富赡，而骨格未坚。</p>
<p>△《孟有涯集》・十七卷（浙江孙仰曾家藏本）</p>
<p>明孟洋撰。洋字望之，一字有涯，信阳人，弘治乙丑进士，官至监察御史，以论张璁、桂萼，下狱。谪桂林府教授，移知汶上县，终南京大理寺卿。是集诗十三卷。文四卷。洋娶於何氏，故其诗格多效何景明，而才则不逮。景明之没，洋志其墓，其文亦不甚工。</p>
<p>△《玉岩集》・九卷、《附录》・一卷（两江总督采进本）</p>
<p>明周广撰，广有《江西通志》，已著录。所著诗文，自释褐以前，曰《初稿》；官县令时，曰《鸣琴稿》；御史时，曰《排愀濉罚悔鼗吃妒保曰《啖荔稿》；官建昌时，曰《量移稿》，曰《乞骸稿》；谪竹寨时，曰《沅芷稿》；官江西时，曰《揽辔稿》，曰《阅江稿》；视学福建时，曰《外台稿》；官巡抚时，曰《内台稿》；官刑部时，曰《邦禁稿》；篇帙甚富。後其子モ同邑周凤鸣简汰编次，定为此集。凡诗六卷，文三卷，卷中仍注原集诸名，附录一卷，则志状之属也。广在正德中疏攻钱宁，直声动海内，而文名不甚著。故归有光《序》止著其生平大节，而不论其诗文之工拙云。</p>
<p>△《倪小野集》・二十二卷（江苏巡抚采进本）</p>
<p>明倪宗正撰。宗正字本端，馀姚人，弘治乙丑进士。官兵部武选司员外郎时，尝以言事廷杖，後终於南雄府知府。嘉靖中赐祭葬，赠学士，谥文忠。所著有《丰富集》、《突兀稿》、《观海集》、《太仓稿》，晚年复有《小野集》十六卷。此本二十二卷，盖国朝康熙中，其七世孙健宗汇辑重刻，而题以最後之名者也。谢迁丰富集序，述李东阳之言，谓明之诗文，至宗正而集大成，未免推之已甚。宗正尝有诗云：“偶入棠陵眼，难齐少谷肩。”棠陵，方豪别号；少谷，郑善夫别号也。可谓自知之审矣。</p>
<p>△《治斋集》・十七卷（浙江孙仰曾家藏本）</p>
<p>明万钅堂撰。钅堂字仕鸣，进贤人。弘治乙丑进士，官至吏部尚书。事迹附见《明史・李默传》。是编凡奏议十卷，分顺天、南京、南台、勘夷、北兵、吏部、辞谢、称贺八集，文集四卷，诗词三卷。每集冠以《自序》，而其文一字不易，盖其後人印行之时，分冠每集之首，而忘其合而编之，遂致复出也。史载，钅堂为南京都御史时，以星变上言八事，除名，颇著丰采。後为严嵩汲引，起为副都御史，征湖广蜡尔山蛮，剿抚失宜，暂平复叛，委罪於偏裨以解。及居吏部，委曲以顺嵩，反为赵文华斥挤罢官，则是集所载奏议，未必尽为可据，诗文则更其馀事矣。</p>
<p>△《南原集》・七卷（江苏周厚鲇家藏本）</p>
<p>明王韦撰。韦字钦佩，上元人。弘治乙丑进士，官至太仆寺少卿。《明史・文苑传》，附见《顾传》中。韦与及朱应登、陈沂相友善，时有朱、顾、陈、王之目。朱、顾皆羽翼北地，共立坛龅ァ６韦与陈沂独心惩剿袭之非，颇欲自出手眼，《阁试春阴》一篇，当时至谓有神助，然所作多尚抢觯亦未能突过李、何。是编所选定，凡诗三卷，文四卷，前有所作《小传》，一篇。</p>
<p>△《西樵遗稿》・八卷（浙江巡抚采进本）</p>
<p>明方献夫撰。献夫有《周易传义约说》，已著录。是集名曰《西樵》，以早年读书西樵山也。献夫缘议礼骤贵，故开卷即冠所上《大礼疏》，《明史》本传，谓其：虽执大政，气厌厌不振，入阁之初，攻者四起，故集中多引疾求退之章，无所谓嘉言硕画云。</p>
<p>△《行远集、行远外集》・（皆无卷数，内府藏本）</p>
<p>明陆深撰。深有《南巡录》，已著录。其文集、续集，刻於嘉靖中。此集，则崇祯庚午，其曾孙休宁县知县起龙所编。前有起龙《述言》一篇，称深随地著述，散见四方者，邈不可购，所镌正、续集，一百五十卷有奇，十不得五，迄今模糊散佚，又十之二三，起龙眷怀先泽，多方搜购，见辄笔之，又积至二十馀卷，以次校编；又称附以年谱，重开生面云云。今考此本所载，皆《文裕集》所已收，盖其时，旧刻散佚，因掇拾所存，重刻此版，故称搜购，实则非续获於正、续二集之外也；所称年谱，今亦不存，或装辑偶漏，或岁久版又佚缺欤。</p>
<p>△《雪窗诗》・六卷（浙江汪汝栗家藏本）</p>
<p>明吴爰撰。爰字翼夫，上海人。本姓陆、以父赘於吴。故冒其姓。本名瑗，後去玉旁名爰，则不知其何故也。是集为其门人高介所编，浅弱殊甚，如《谢定翁招联句》诗云：“旧雨不来新雨至，绣衣宁岂布衣嫌。”“宁岂”二字，殆不成语，又附载其里人张ぅ评语，如朱隐翁《易斋诗》曰：“庖牺王天下，龙马负河图，夏禹治水成，元龟呈洛书。”即密点其旁，批於句下曰：味易之深，有此等语。通集大抵此类，殆故相侮弄耶。</p>
<p>△《霞城集》・二十四卷（浙江汪汝栗家藏本）</p>
<p>明程诰撰。诰字自邑，歙县人。生平好游，所至山川都邑，辄纪以诗。卷帙虽多，亦瑕瑜互见，朱彝尊《静志居诗话》云：“诰诗气格专学空同，第才情稍钝，色泽未鲜，五言庶称具体耳。”其论当矣。</p>
<p>△《类稿》・十卷（江西巡抚采进本）</p>
<p>明涂几撰。几字守约，又字孟规，宜黄人。以隐居著述称。然朱彝尊《静志居诗话》谓：“几尝撰时事策十九篇，上言孝庙，大言不怍，盖非安於Т世者云云。”今观其集，亦不甚讲经世之学也。</p>
<p>△《士斋集》・三卷（两淮盐政采进本）</p>
<p>明女子邹赛贞撰。赛贞，当涂人，赠监察御史谦之女，翰林院编修濮韶之母也。当时称为女士，故自号曰士斋。是集凡诗二卷，杂文一卷，其婿大学士费宏为之序。考明弘治中，有御史邹鲁，谪官萧山令，以私憾害何舜宾。其子竞，结客复仇，殴鲁几死。遣官鞫实，竞与鲁皆抵罪，见於《明史・孝义传》。今以赛贞所作，其父谦行状证之，则赛贞即鲁之妹也。</p>
<p>△《丹岩集》・十卷（浙江孙仰曾家藏本）</p>
<p>明黄阕。阕钟α，丹岩其别号也，昆山人。弘治中，以岁贡授瑞州训导，是集凡诗四卷，文六卷，其门人巡按御史高安朱实昌所编，中多与沈周、文徵明诸人，往来题咏之作。</p>
<p>△《东壁遗稿》・二卷（浙江孙仰曾家藏本）</p>
<p>明蒋焘撰。焘字仰仁，长洲人，徐有贞之外孙也。九岁能究经史百家言，十一岁补郡学生，十七岁而卒。祝允明为作遗文《後序》，载其死为《丹台记》，事甚怪。焘外舅程遵为作《墓志》、《墓碣》、《集序》，乃无一语及之。允明故好奇，所作野记、志怪诸书，朱孟震《河上楮谈》称其百无一信，则所述焘事，殆影附李贺小传为之，未必有据矣。是编乃焘没之後，遵所编次，凡论十五篇，策五篇，表四篇，皆其揣摩科举之文，大抵才气溢发，有苏氏父子遗意，而神锋太隽，义蕴未深，则天限其年，学问未足副之也。遵《序》称焘在时，尝题其文曰：《东壁录》，故因其志，题曰《东壁遗稿》云。</p>
<p>△《寻乐堂集》・十一卷（江西巡抚采进本）</p>
<p>明王烈撰。烈字正邦，乐安人，寻乐其别号也。成化弘治间诸生，是集文五卷，诗六卷。末附其族孙、澄江府经历、素节所撰《行实》一篇，载其论文、论经史之语，盖志大而学则未广者也。</p>
<p>△《康谷子集》・六卷（湖南巡抚采进本）</p>
<p>明刘养微撰。养微字敬伯，广济人。是集前三卷为乐府及诗，四卷则其《说铃》及《自谱》四则，其诗宗李梦阳，而才力薄弱，颇窘於边幅。其《说铃》内极推梦阳，谓古色过於子美，未免为偏好之言；五卷以下附其弟养言诗文，及其远祖天行、文焕等传。又附刘秉钅酢妒浪诗钞》，刘醇骏《盟鸥集》，刘鼗《味闲轩遗稿》数种，皆寥寥数篇，姑备刘氏一家之书而已。</p>
<p>△《句曲纪游诗》・一卷（两淮马裕家藏本）</p>
<p>明朱凯撰。凯字尧民，长洲人，与同里朱存理齐名，称为“二朱先生”。所著有《尧民集》，久已散佚，故朱彝尊《明诗综》不载其诗，但附其名於存理之下。且云有《句曲纪游》一卷，亦不传。此本乃马裕家所藏，末有马人伯《跋》，谓崇祯己巳仲秋，摹录成、弘诸先哲诗，因凯度先生谈及，借得此本，抄於双橘斋中，云云。则明末，尚有传本，彝尊偶未见耳。编中古体八首，近体十七首，乃正德丁卯三月十三日凯与东阳沈用之、沈宜永兄弟，同游三茅山而作，前有凯《自序》，末有凯友吴奕《跋》。</p>
<p>△《谦光堂诗集》・八卷（两广总督采进本）</p>
<p>明文城王朱弥钳撰。弥钳号秋江翁，唐庄王芝源巫印３醴馕某峭酰後以子宇温嗣封唐王，弥钳亦追封唐王，谥曰恭。《明史》附见《唐王４》，称其有学行，孝友笃至。是集诸体诗凡八卷，而赋物居其大半，“咏梅”一韵，至百首。颇见才气，而骨格尚未成就，集为正德戊寅弥钳所自编，卷首有嘉靖辛丑思诚子《序》，“思诚子”即宇温自号也，亲藩尊贵，笔札例不署名。然子序父集，则又不当拘此格，此亦於礼未协者矣。</p>
<p>△《省愆稿》・五卷（江西巡抚采进本）</p>
<p>明刘魁撰。魁字焕吾，泰和人。正德丁卯举人，官至工部员外郎。嘉靖初，疏谏雷坛工作太急，忤旨廷杖，与杨爵、周怡同，长系镇抚司狱。久之，释归而卒。隆庆初，赠太常寺少卿，事迹具《明史》本传。所著有《晴川集》、《仁恩录》，今皆不传。此编乃其诗集，其六世族孙承琦所编，与黄淮《省愆集》同名，盖亦狱中作也。魁少从王守仁游，讲良知之学，登朝以气节著，吟咏非所注意，大抵皆一时遣兴之作而已。</p>
<p>△《禺山文集》・一卷、《诗集》・四卷（江苏巡抚采进本）</p>
<p>明张含撰。含字愈光，永昌卫人，正德丁卯举人。其学出于李梦阳，又与杨慎最契，故诗文皆慎所评定。慎《序》有曰：“张子自少不喜为时文举子语，见宋人厌弃之犹腻也。其为文必弓、左，字必苍、雅。其推挹甚至，然其病正坐于此，故襞积字句，而乏熔铸运化之功。明人别有雕镂堆砌一派，含其先声欤。盖慎在云南，无可共语。得一好奇之士，遂为空谷足音，不觉誉之过当。且慎名既重，闻者咸推波助澜，而赝古之文，又足以戒俗目，含遂盛为文士所称，实则涂饰之学，与其师同一病源，各现变证也。</p>
<p>△《泾野集》・三十六卷（浙江汪汝栗家藏本）</p>
<p>明吕冉撰。冉有《周易说翼》已著录。其集初刻於西安，既而佚阙，其门人徐绅、吴遵、陶钦，重为删补编次，刻於真定。此本即真定刻也。冉之学，出薛敬之，敬之之学，出於薛螅授受有源，故大旨不失醇正。然颇刻意於字句，好以诘屈奥涩为高古，往往离奇不常，掩抑不尽，貌似周、秦间子书，其亦渐渍於空同之说者欤。</p>
<p>△《矫亭存稿》・十八卷、《续稿》・八卷（两淮马裕家藏本）</p>
<p>明方鹏撰。鹏有《续观感录》，已著录。是集诗文多应酬之作，所载笔记，亦无所发明。</p>
<p>△《韩五泉诗集》・四卷、《附录》・二卷（浙江汪汝栗家藏本）</p>
<p>明韩邦靖撰。邦靖有《朝邑县志》，已著录。是集乃其兄邦奇所编，以“志”、“传”二卷，附录於後。邦靖兄弟，负重名，时有“关中二韩”之目。而诗则不出当日之风气。王九思云：“五泉子七言绝句诗，绝类少陵，古歌词浸淫唐初，逼汉、魏矣。”标榜之词，未免溢美。朱彝尊《静志居诗话》曰：“五泉心摹手追，乃在大复，比於西原、南泠不足，方之孟有渥、李嵩渚似胜一筹。”斯为平允之论矣。</p>
<p>△《鸟鼠山人集》・二十九卷（两淮马裕家藏本）</p>
<p>明胡缵宗撰。缵宗有《安庆府志》，已著录。是编凡《正德集》四卷，《嘉靖集》七卷，《鸟鼠山人小集》十六卷，《後集》二卷。其诗激昂悲壮，颇近秦声，无裎涿闹态，是其所长，多粗厉之音，是其所短。</p>
<p>△《拟涯翁拟古乐府》・二卷（陕西巡抚采进本）</p>
<p>明胡缵宗撰。缵宗游李东阳之门，乃取《东阳古乐府》二卷，以次属和，立题指事，率由“东阳”之旧，亦间有所鹫。凡一百八首，太康张光孝为之评，而其弟统宗为之注。</p>
<p>△《拟汉乐府》・八卷（陕西巡抚采进本）</p>
<p>明胡缵宗撰。一名《舆上集》，以其多成之舆上也。汉乐府多声词合写，不能复辨，沈约《宋书》言之甚明。缵宗乃揣摩题意为之，殊类於刻舟求剑，况唐人歌诗之法，宋人不传，惟《小秦王》一调，勉强歌之，尚须杂以虚声，乃能入律。宋人歌词之法，元人亦不传。《白石道人歌曲》自度诸腔，所注节拍，今皆不省为何等事矣。缵宗乃於千年以外，求汉乐府之音节，不愈难而愈远乎？</p>
<p>△《邃谷集》・十二卷（两淮马裕家藏本）</p>
<p>明戴冠撰。案：明有两戴冠，其一长洲人，有《礼记集说辨疑》，已著录；此戴冠，字仲遥信阳人，正德戊辰进士，官至山东提学副使，事迹具《明史》本传，或混为一人，非也。冠受业於乡人何景明，诗亦似之。然景明诗虽风姿俊逸，而酝酿犹深。冠才学皆逊於师，而徒守其格调，殆所谓时女步春，终伤婉弱者矣。</p>
<p>△《少岷拾存稿》・四卷、附《司徒大事记》・一卷（两广总督采进本）明曾献。献侄玉，泸州人。正德戊辰进士，官至建昌府知府。宸濠之叛，下适粢兵从王守仁破贼，收复南康。集中有《平江凯歌》，即记是事也。虾派籴荷饺耍其集本曰《少岷存稿》。此本乃隆庆辛未南京工部主事章懋所选定，故曰“拾存”。後载《司徒大事纪》一卷，自“裁冗食”至“重漕政”凡十条，皆陈当世时务，题曰：户部江西司郎中臣曾闲蓿盖奏进之书，附刻集末者也。</p>
<p>△《毛襄懋集》・十八卷（江西巡抚采进本）</p>
<p>明毛伯温撰。伯温有《奏议》，已著录。此本凡诗十卷，文八卷。文格颇疏畅，诗则所造不深，词多浅易，盖伯温北拒蒙古，南服安南，以功名自见於世，文章非所专营。童承钦《序》称：“正德间，李、何首倡，《雅》、《颂》复振，嗣响有唐，伯温亦其一”。乃自尊其师之词，非公论也。</p>
<p>△《东塘诗集》・十卷（浙江范懋柱家天一阁藏本）</p>
<p>明毛伯温撰。是集为伯温所自编，後并入全集，此乃其初出别行之本。</p>
<p>△《欧阳恭简集》・二十二卷（浙江巡抚采进本）</p>
<p>明欧阳铎撰。铎字崇道，泰和人。正德戊辰进士，官至吏部右侍郎，谥恭简。事迹具《明史》本传。史称铎清介自持，内行修饬，尝知延平，毁淫祠百十所，以其材葺学宫坛庙。今考集中《延平改建山川坛记》，具载其事，与史相符。集中又有《上严嵩书》，然只叙述荣遇，而无一字及其相业，犹异於称功颂德之流。其文娟秀自喜，而边幅颇狭，诗多近体，又逊於文。</p>
<p>△《东导》・十四卷（浙江汪汝栗家藏本）</p>
<p>明钱琦撰。琦有《钱子测语》，已著录。是集为其子{艹月}、{艹衮}等所编。其文如《申请设县事宜》以及《论御寇》、《劝捕蝗》诸作，皆能留心世务，诗则气味和粹，而警策者稀。陆师道称其七言绝句云：“江北滁南数日程，萧萧落木送秋声；夕阳满地鸟飞绝，人在乱山堆里行。”颇亦潇洒有致。然集中似此者，正不多觏也。</p>
<p>△《峰溪集》・五卷、《外集》・一卷（浙江孙仰曾家藏本）</p>
<p>明孙玺撰。玺字朝信，平湖人，正德戊辰进士，官至山西按察司佥事。是集乃其子、刑部尚书植所编。玺先世居松江之华亭，南有九峰，东有盛溪，自号曰峰溪道人，并以名集。卷一至卷四为诗，多往来滇、晋道中游览之作；卷五为文，不过试策、书启之类；外集则其任扬州时，所颁条令也。</p>
<p>△《棠陵集》・八卷（浙江汪汝栗家藏本）</p>
<p>明方豪撰。豪有《断碑集》，已著录。是集前六卷为文，後二卷为诗。豪与郑善夫友善，集中有《祭郑继之文》，叙交情极为笃挚，而诗则不及善夫远甚。</p>
<p>△《锺筠溪家藏集》・三十卷（浙江范懋柱家天一阁藏本）</p>
<p>明锺芳撰。芳有《春秋集要》，已著录。《琼州府志》载，芳诗文集二十卷。此集，文二十四卷，诗六卷，与《志》不符。盖《志》误“三”为“二”也。第二十卷、第二十一卷为《读书札记》。第二十二卷为《皇极经世图续》，所推起宋神宗，迄明嘉靖。第二十三卷为《杂著》。第二十四卷为《夷情要览》，盖皆各自为书者，附编於文集中云。</p>
<p>△《丁吏部文选》・八卷（江苏巡抚采进本）</p>
<p>明丁奉撰。奉字献之，常熟人，正德戊辰进士，官至南京吏部郎中。著有《南湖留稿》，《南湖逸稿》，此集则宣城梅守箕合二稿选辑者也。凡诗四卷，文四卷，而诗末附以史赞，文末又附诗三首，体例颇为丛脞。诗文皆未成家，史论二卷，亦大半陈因之语。</p>
<p>△《渔石集》・四卷（两淮盐政采进本）</p>
<p>明唐龙撰。龙有《易经大旨》，已著录。龙弘独中外，所著有《黔南集》、《江右集》、《关中集》、《晋阳集》、《淮阳上集》，陕西提学佥事王维贤为合而刻之，以成此集。其文颇具浩瀚之气，诗尤长於五言，然集中自朱彝尊《诗话》所摘数联以外，亦复罕逢佳句矣。</p>
<p>△《涂水集》・八卷（浙江朱彝尊家曝书亭藏本）</p>
<p>明寇天叙撰。天叙字子叮榆次人，正德戊辰进士，官至兵部侍郎，事迹具《明史》本传。是集凡诗文三卷，巡抚陕西时奏疏五卷。天叙为应天府丞时，值武宗南征宸濠，力抗权亻幸，以风节著，後巡抚甘肃，又屡以战功显，词采则非所擅长，故郭玺《序》亦称：其平日未尝肆志於文章云。</p>
<p>△《东廓集》・十二卷（江西巡抚采进本）</p>
<p>明邹守益撰。守益字谦之，安福人，正德辛未进士，官至南京国子监祭酒。隆庆初，追谥文庄，事迹具《明史・儒林传》。守益传王守仁之学，诗文皆阐发心性之语，其门人陈辰，始编录所作为《东廓初稿》。东廓，山名，守益讲学处也。诸门人又梓其切要者，一百二十四篇，名曰《摘稿》，而晚年著述则未之备。是编为嘉靖中所刊，题建宁府知府刘佃汇选，同知董燧编次，通判黄文明抡集。又题门人周怡、宋仪望、邵廉续编，孙德涵等十八人重辑，错互颠舛，莫知竟出谁手也。史称：世宗欲去兴献帝本生之称，守益疏谏，下狱拷掠。嘉靖二十九年，九庙灾，守益疏陈上下交修之道，又忤旨落职。其疏具载本传，今集中乃不载。考《千顷堂书目》，此集之外尚有《东廓遗稿》十三卷，今未见其本，或别收於《遗稿》中欤。</p>
<p>△《阳峰家藏集》・三十五卷（浙江孙仰曾家藏本）</p>
<p>明张璧撰。璧字崇象，石首人，正德辛未进士，官至礼部尚书，东阁大学士，谥文简。是集为璧居内阁时所自编。首以经筵讲章及议典礼之文，次为应制诸诗及诰敕、赋颂、表疏，次为古今体诗及杂文。璧当夏言、严嵩相持之时，入阁不及一年而卒。《明史》不为立传，其人盖无所短长者，今观其诗文，殆亦如其为人焉。</p>
<p>△《黼庵遗稿》・十卷（江苏巡抚采进本）</p>
<p>明柴奇撰。奇字德美，昆山人，正德辛未进士，官至应天府尹。奇在正德时，谏南巡，劾权亻幸，及上《边储屯政》诸疏，颇著直声。以当时自焚其草，故集中不载。是编前有正德辛巳题识，称旧有《石池诗稿》、《石池文稿》、《嘉树轩纪闻》各一册，己卯转南光禄，失之。重置一册，录後来之作，时有所忆，或就人录得，亦错置其间云云。盖犹奇所手编也。凡诗六卷，杂文四卷，皆平易有馀，精深不足。邹守益《序》，称其诗文典雅雄健，不落<骨皮>，不矜刻峭。友朋推挹之词耳。</p>
<p>△《巽峰集》・十二卷、《附录》・一卷（两淮盐政采进本）</p>
<p>明尹襄撰。襄字舜弼，号巽峰，永新人，正德辛未进士，官至司经局洗马。是集凡诗五卷，文七卷。後有其子祖懋题识，谓原集十卷，刻於闽中，继复收辑得十二卷。其文持论颇纯正，而波澜结构则未造古人。</p>
<p>△《平田诗集》・二卷（陕西巡抚采进本）</p>
<p>明管楫撰。楫字汝济，号平田，又号竹木山人，咸宁人，正德辛未进士，官至右副都御史，巡抚山东，因与严嵩相忤，辞疾家居二十年。文徵明尝画《平田草堂》、《杜曲山房》二图，并诗贻之，重其人也。此集前有张治道《序》，称骊邑令刻诸县斋，楫不知也。又有楫自序，称再阅旧稿，又删其十之三。然其本今皆不传，故朱彝尊作《明诗综》，不列其名。此本乃乾隆初，其裔孙锡绶所辑。其诗颇沿七子之派，盖楫与薛蕙、何景明、高叔嗣诸人相倡和，渐染而然也。</p>
<p>△《费文通集选要》・六卷（江苏巡抚采进本）</p>
<p>明费き撰。き有《广信府志》，已著录。所著《文名锺石集》，本二十四卷。此本乃刘同升、许纤选，与其兄宏、诗文合刻之本也。</p>
<p>△《东岩诗集》・八卷（浙江巡抚采进本）</p>
<p>明夏尚朴撰。尚朴有《东岩文集》，已著录。此编乃其诗集，多涉理语，近白沙、定山流派。集中《读击壤集》绝句云：“闲中风月吟边见，始信尧夫是我师。”其宗法可知也。</p>
<p>△《古肺募》・十卷（两江总督采进本）</p>
<p>明毛宪撰。宪有《谏垣奏草》，已著录。是集乃其子炙编。凡文八卷，诗二卷。宪居言路，以戆直称，故所作颇有刚劲之气，以耳疾谢归。後与王守仁、湛若水诸人讲学，绳墨自守，务为笃实。故亦不恣意高谈，然以文章而论，则於是事非当家也。</p>
<p>△《蓉川集》・七卷（两江总督采进本）</p>
<p>明齐之鸾撰。之鸾字瑞卿，桐城人。正德辛未进士，官至河南按察使。事迹具《明史》本传。是集为其曾孙山所编，凡五种。一曰：《南征纪行》，为其从征宸濠时所作杂诗，後附赋一首；一曰：《悠然亭杂诗》，为其官南京时作，後附记序三首；一曰：《开堰集》，为其在安庆时所作；一曰：《历官疏草》，皆其奏议，起正德九年，讫嘉靖八年，每种为一卷；一曰：《入夏录》，析为三卷，乃其佥事宁夏时作，前二卷皆诗，後一卷则杂文。别以汪元锡等赠言，附於末，而总冠以《小传》、《行状》、《年谱》。後有山跋语，称闲游市郑得遗稿数篇，已而遍历茶坊药肆，恣意搜辑，编次成帙，因康熙己未诏修《明史》，檄取《入夏录》送官，遂裒而付诸剞劂。盖之鸾位虽不显，然在正、嘉之间，卓卓称名臣，故史馆徵其著作，以备采择。今观其奏疏，词多剀切，犹可想见风采，诗则非所擅长也。</p>
<p>△《节爱汪府君诗集》・二卷（浙江范懋柱家天一阁藏本）</p>
<p>明汪文盛撰。文盛字希周，崇阳人。正德辛未进士，除饶州推官，入为兵部武选司主事，谏南巡，廷杖；嘉靖初出知福州，历官按察使，以佥都御史巡抚隳希进大理卿。事迹附见《明史・毛伯温传》。伯温之官安南也，文盛功居多，顾不得优叙，论者惜之。其知福州也，有惠政，郡人为立节爱祠，故傅海舟编次其诗，即以名集。诗多虚响，不出北地、信阳门径。朱彝尊《明诗综》所选“万年枝上露清华”一首，题曰《西苑》。今考此集，实为《拟古》八首之一，不知彝尊何以改其原题，其偶误也欤？</p>
<p>△《後斋遗稿》・二卷（浙江汪汝栗家藏本）</p>
<p>明陈宪撰。宪字伯度，後斋其号也，馀干人。正德辛未进士，官至贵州布政使司参议。是集《公馀纪拙》一卷，《粤江行稿》一卷，乃宪之子、鄞县丞照所编，首有鄞县人戴{既鱼}《序》，谓其得乡先哲胡居仁之传，故诗多理语，鲜风人之致云。盖当时本以理学推之也。</p>
<p>△《桃谷遗稿》・一卷（两淮马裕家藏本）</p>
<p>明陆俸撰。俸字天爵，吴县人，正德辛未进士。官刑部时，尝以谏南巡，廷杖，後终於宝庆府知府，其诗多应酬牵率之作，而时露风格。岳岱《今雨瑶华》，谓其晚就操觚，灵心夙构，颖悟居多，盖天姿高而学力未至者也。</p>
<p>△《渐斋诗草》・二卷（浙江巡抚采进本）</p>
<p>明赵汉撰。汉字鸿逵，平湖人。正德辛未进士，官至山西布政司参政。是集刻於嘉靖乙卯，诗学江西，於尔时为别调，然风格虽异，兴象未深，究不能独绝一时也。</p>
<p>△《襄敏集》・四卷（浙江汪启淑家藏本）</p>
<p>明王以遄。以逵小朵詈幼嘁椤罚已著录。是集为其子袼编，凡诗二卷，文二卷。以逯魏印按边，皆以功见，而词章不著於当时。此集所存，大抵皆应酬作也。</p>
<p>△《琴溪集》・八卷（两淮盐政采进本）</p>
<p>明陈寰撰。寰字原大，常熟人。正德辛未进士，官至南京国子监祭酒。寰与桂萼为同年，官翰林时，乃力斥萼议大礼之非，坐是移南京，旋告归，其人足重，诗文则皆不入格。</p>
<p>△《八渭》・十三卷（浙江巡抚采进本）</p>
<p>明周廷用撰。廷用字子贤，华容人。正德辛未进士，官至江西按察使。是集《赋》一卷，《诗》六卷，《文》二卷。後附《绪论》四卷，则其训饬士民之说。顾《国宝新编》以廷用为殿，其赞云：“按察人豪，阔视放言，文藻性成，早垂钜篇。”然廷用自以耿直传，不必以文藻著也。</p>
<p>△《常评事集》・一卷（山西巡抚采进本）</p>
<p>明常伦撰。伦字明卿，号楼居子，沁水人。正德辛未进士，除大理寺评事，谪寿州州判，迁知宁羌州，负才凌傲，屡为忌者所中，後因跨马疾驰，马渴赴饮，堕水死，年仅三十有四。是集“赋”五首，“乐府”二十一首，各体诗百馀首，“传”、“赞”等杂著，数篇附之。王世贞谓：其诗如沙苑儿驹，骄嘶自赏，未谐步骤。陈子龙则谓：其气骨高朗，颇能自运。今观是编，合二人之论，乃为定评。国朝王士祯《分甘馀话》云：“明诗人，有早慧而年不得四十者，如陈后冈、董中峰与明卿之属，汗血方新，而筋骨未就，秀而不实，殊可惜也。”</p>
<p>△《鸥汀长古集》・二卷、《前集》・二卷、《别集》・二卷、《续集》・一卷、《渔啸集》・二卷、《顿诗》・一卷（直隶总督采进本）</p>
<p>明顿锐撰。锐字叔养，涿州人。正德辛未进士，官代府右长史。锐少负诗名，当时称涿郡有才一石，锐得其八斗。晚年卜居怀玉山，吟咏自茫其五言古诗，气韵清拔，颇为入格；七言古诗，跌荡自喜，而少翦裁；近体专尚音节，数篇以外，意境多同，盖变化之功，犹未至也。</p>
<p>△《杏东集》・十卷（浙江孙仰曾家藏本）</p>
<p>明郭维藩撰。维藩字价夫，正德辛未进士，官至太常寺少卿，兼翰林院侍读学士掌院事。是集诗文各五卷，皆乏深湛之思，其门人河南巡抚蔡汝楠《序》称：所著《经筵》、《南雍》二稿，俱不可见，此集已非完书，由维藩存日，无意传其词章，盖亦道其实也。</p>
<p>△《海涯集》・十卷（浙江汪汝栗家藏本）</p>
<p>明顾磐撰。磐字子安，南直隶通州人，正德癸酉举人。是集“诗”四卷，“诗馀”附焉；“文”六卷。集中如《考正乡贤祀典》，以及《水利》、《马政》诸作，於乡邑利病，亦颇为详核。然大致以流利为主，故不为诘屈，亦不造精深。</p>
<p>△《南湖诗集》・四卷（浙江汪汝栗家藏本）</p>
<p>明张纟延撰。纟延有《杜诗通》，已著录。是集诗多艳体，颇涉佻薄，殆“玉台”、“香奁”之末流。每卷皆附词数阕，考纟延尝作《填词图谱》，盖刻意於倚声者，宜其诗皆如词矣。</p>
<p>△《古山集》・四卷（江西巡抚采进本）</p>
<p>明桂华撰。华字子朴，安仁人，正德癸酉举人，大学士萼之兄也。尝从胡居仁门人张正游，故所学颇为醇正，诗文则尚未成家。</p>
<p>△《渭挝募》・十卷（江苏巡抚采进本）</p>
<p>明霍韬撰。韬有《明良集》，已著录。是编为其子与瑕、与琦所编，皆所作杂文，惟七卷，有诗数十首。韬性强执谬戾，不顾是非，议尊兴献为皇考，则斥司马光不知忠孝，不当从祀孔庙；议合祀天地，则并诋及《周礼》，可谓无忌惮者。其他文亦皆争辨迫急，异乎有德之言，前有伦以谅、金立敬二《序》，誉之甚力，盖一其乡曲，一其年家子也。</p>
<p>△《西原遗书》・二卷（直隶总督采进本）</p>
<p>明薛蕙撰。蕙有《约言》，已著录。是编乃户部侍郎、南充王廷所辑，嘉靖癸亥刻於扬州。皆其与人讲学往复书札也。其阐《中庸》中和之说，孟子性善之旨，研析颇至。惟推崇释、道太甚，如云：“空寂者，即吾未发之本心；定慧者，即古圣人之诚明。”又云：“禅学不惟贤於後世之仙学，虽吾後儒之学亦非其伦。”又於论《黄庭》、《大洞》诸经，俱自谓得其要妙，皆不免参杂二氏，未能粹然一出於正。蕙本诗人，《考功》一集，驰骤於何景明、徐祯卿、高叔嗣间，并骛争光，原足以自传不朽。乃求名不已，晚年忽遁而讲学。所讲之学，又春驳如是，反贻嗤点於後来。蛇本无足，子为之足，其蕙之谓乎？</p>
<p>△《田文集》・十一卷、《补遗》・一卷（两江总督采进本）</p>
<p>明马理撰。理有《周易赞义》，已著录。是集凡“文”六卷，“诗”五卷，“补遗”一卷，则有文无诗。理少从王恕游，务为笃实之学，故所诂诸经，亦多所阐发，惟其文喜摹《尚书》，似夏侯湛昆弟诰之体，遣词宅句，涂饰周刻，其为赝古，视李梦阳又甚焉。《明史・儒林传》载杨一清督学关中，见理及吕冉、康海文，大奇之，曰康生之文章，马生、吕生之经术，皆天下士也。则一清虽赏识之，已不以文章许理与冉矣。史又称：理名震都下，高丽使者慕之，录其文以去。盖亦以其人重之耳。</p>
<p>△《颐山私稿》・十卷（副都御史黄登贤家藏本）</p>
<p>明吴仕撰。仕字克学，号颐山，宜兴人。正德甲戌进士，官至四川布政司参政。是编凡诗三卷，文七卷，皆意境平浅，不耐寻绎。</p>
<p>△《南泠集》・十二卷（两江总督采进本）</p>
<p>明蒋山卿撰。山卿字子悖《千顷堂书目》作字仙卿，传写误也。仪真人，正德甲戌进士，官至广西布政司参政。是集为山卿所自订，其门人乔佑校刻。前有《自序》云：弱冠见东吴顾吏部、宝应朱户曹，教以读汉、魏、晋、宋、唐人之诗，年二十九，举进士，好与同年亳州薛子蕙研攻古作。是时信阳何子景明与薛邻，尝闻其绪论焉。其学诗大旨，已尽於此。顾《序》称其下笔千言，才情焕发，朋辈每为敛手。而王世贞又以不堪咀嚼少之，持论互异。今观其集，正韩愈所谓无好无恶之诗耳。</p>
<p>△《函山集》・十卷（山东巡抚采进本）</p>
<p>明刘天民撰。天民字希尹，号函山，历城人。正德甲戊进士，除户部主事。谏武宗南征，廷杖，改礼部；谏大礼，复廷杖，迁吏部郎中，出知寿州。历官按察司副使。朱彝尊《诗话》称：天民晚以计吏罢，愤懑不平，恒逃於词曲；而顾《序》则称其内境春融，神游太古，无芥蒂於得失。今观其集中，如《拟宫词》五十首，《古别离》、《宿楚相祠》等作，尚可谓怨而不怒者，特其摹仿太多，不能卓然自成一家耳。所著本，有《虫吟草间集》、《刺寿稿》、《游蜀稿》、《田间集》诸目。其孙亮采汇而刻之，共为此集云。</p>
<p>△《嵩渚集》・一百卷（浙江汪汝栗家藏本）</p>
<p>明李濂撰。濂有《祥符先贤传》，已著录。《明史・文苑传》载：濂少年，尝作《理情赋》，其友左国玑持以示李梦阳，梦阳大嗟赏，访之吹台。濂自此声驰河洛间。既罢归，益肆力於学，遂以古文名於时。又称，濂初受知梦阳，後不屑附和。此集诗三十八卷，文六十二卷，乃濂所自订，皆於七子之外，挺然自为一格。大抵笔锋踔厉，泉涌飚驰，而裁翦尚疏，不免才多之患。濂跋石缶《熊峰集》，谓诗文传世，岂贵於多，其说良是。而自定己作，乃不能尽翦榛苦，信乎割爱之难也。</p>
<p>△《观政集》・一卷（浙江范懋柱家天一阁藏本）</p>
<p>明李濂撰。濂是集乃其正德乙亥，在京观政时所作，故以为名。凡赋二篇，各体诗二百五十四首，杂著八篇。考濂为正德甲戌进士，乙亥为登第之次年，犹少作也。</p>
<p>△《洞阳诗集》・二十卷（浙江汪汝栗家藏本）</p>
<p>明顾可久撰。可久字舆新，无锡人。正德甲戌进士，官至广东按察司副使。是编标曰《洞阳诗集》，而子目俱题曰《在涧集》。考《千顷堂书目》，可久有《在署草》八卷，《在疚草》二卷，《温陵集》六卷，《虔州草》一卷，《珠崖草》一卷，《在涧集》十九卷，无《洞阳集》之名。盖总汇诸集，名曰《洞阳》，而仍各自为书也。此集凡二十卷，首尾完具。而黄虞稷作十九卷，岂所见之本偶未全欤？其诗古体颇散漫，律体多乏坚老，七言绝句，尤学质朴而不成。</p>
<p>△《人瑞翁集》・一卷（浙江巡抚采进本）</p>
<p>明林春泽撰。春泽字德敷，侯官人。正德甲戌进士，官至平番府知府。年百有四岁，有司为建人瑞坊，故以《人瑞翁》名其集。原本十二卷，今未见传本，此本其曾孙慎所重编也。春泽少与郑善夫游，互相切磋，故其诗颇有体裁，但乏深思厚力耳。</p>
<p>△《谷平文集》・五卷（江西巡抚采进本）</p>
<p>明李中撰。中字子庸，吉水人。正德甲戌进士，官至总督南京粮储，都察院副都御史，谥庄介。事迹具《明史》本传。是集为其门人罗洪先所编，其曰谷平者，以其所居之里名之也。凡疏二十有八，日录三百九十六，书问三十有三，诗文一百六十有五，大抵讲学者为多。</p>
<p>△《石居漫兴稿》・二卷（浙江汪汝栗家藏本）</p>
<p>明陈器撰。器字德器，临海人。正德甲戌进士，官至刑部郎中。尝得三奇石，置之别业，晨夕临玩，遂自号“三石山人”。而其孙承翁编次遗稿，亦遂名曰《石居》。词多浅易，尚未成家。</p>
<p>△《明水文集》・十四卷（两江总督采进本）</p>
<p>明陈九川撰。九川字惟觯号竹亭，临川人。正德甲戌进士，官太常寺博士，时以直谏，廷杖。嘉靖初为礼部主客司郎中，复以事谪戍，放还，居明水山，遂易号明水。初九川释褐时，告归谒王守仁，讲无善无恶之旨，遂称弟子。抚州为姚江之学者，自九川始。是集乃其门人董君和所编，凡文八卷，大抵皆讲学之语，诗六卷，小有韵致，而不免薄弱。</p>
<p>△《鹿原存稿》・九卷（浙江汪汝栗家藏本）</p>
<p>明戴钦撰。钦字时亮，马平人。正德甲戌进士，官至刑部郎中，以谏大礼，廷杖，创重而卒。其集刻於闽者八卷，曰《玉溪存稿》，刻於滇者二卷，曰《戴秋官集》。此则其侄希颢所合辑，凡文二卷，诗七卷。钦与何景明、李濂、薛蕙等，同时友善，所作颇刻意摹古，然不越北地之馀派。</p>
<p>△《黄洛屯阝集》・二卷（两江总督采进本）</p>
<p>明黄宏纲撰。宏纲字正之，雩都人。正德丙子举人，官至刑部主事。是集乃其孙宜璞所刻，上卷书翰，多与邹守益、罗洪先、聂豹辈，讲学之语。盖宏纲师事王守仁，传良知之说也。下卷杂著及诗数十首，则率皆应俗之作。</p>
<p>△《双江文集》・十四卷（江西巡抚采进本）</p>
<p>明聂豹撰。豹有《困辨录》，已著录。是集乃其侄礼部郎中静所编。第一卷至第十一卷皆文，第十二卷为诗，第十三卷又为寿文、杂著，而注曰即《困辨录》。疑静所编本十二卷，其後人又摭寿文及《困辨录》附见其後也。</p>
<p>△《东洲集》・二十卷、《续集》・十卷（江苏巡抚采进本）</p>
<p>明崔桐撰。桐字来凤，海门人。正德丁丑进士，官至礼部右侍郎。事迹附见《明史・舒芬传》。以与芬俱以疏谏南巡、廷杖故也。是集凡诗九卷，词一卷，文十卷。《续集》诗六卷，文四卷。《江南通志》所载，卷帙与此相同。《千顷堂书目》作《东洲集》三十卷，《续集》十卷，《明史・艺文志》作《东洲集》四十卷。疑黄虞稷误“二十”为“三十”，《明志》据虞稷之目合而计之，共为四十卷也。</p>
<p>△《东麓稿》・十卷（两淮盐政采进本）</p>
<p>明汪佃撰。佃字友之，弋阳人。正德丁丑进士，官至翰林院编修，後出为建宁府通判。其集无大疵累，亦无所见长。</p>
<p>△《青湖文集》・十四卷（浙江巡抚采进本）</p>
<p>明汪应轸撰。应轸字子宿，浙江山阴人。正德丁丑进士，官至江西提学佥事。事迹具《明史》本传。是集为其子延良所编，前七卷为文，後七卷为诗，应轸有吏才，兼以气节著，史称其在户科岁馀，所上凡三十馀疏，皆切时弊。今观集中诸奏牍，多侃直之言，颇见风采。诗文则率皆朴实，犹守成、弘之旧格。</p>
<p>△《紫峰集》・十三卷（福建巡抚采进本）</p>
<p>明陈琛撰。琛有《易经浅说》，已著录。是集诗五卷，文七卷，《正学编》一卷，末以《年谱》附焉。初刻於嘉靖中，此其裔孙所重刻也。《明史・儒林传》附见《蔡清传》末。称琛杜门独学，清见其文异之，曰：吾得友此人足矣。琛因介友人以见清云云。今观其诗，皆濂洛风雅一派，其文亦类语录讲义，盖其渊源如是云。</p>
<p>△《青萝文集》・二十卷（两江总督采进本）</p>
<p>明王渐逵撰。渐逵字用仪，号青萝子，番禺人。正德丁丑进士，官刑部主事，家居十馀年，以荐起官，言事不报，复乞归。是集文八卷，首载《陈愚见以裨圣化》、《乞创立以存根本》两疏，即其复起时所上。诗分《北游》、《大隐》、《罗浮》、《灵洲》、《中洞》、《樾森》、《双鱼》、《深明》、《洛澄》、《越山》、《白恪贰《萝山》十二稿，稿为一卷。其《铁桥》一绝，朱彝尊《诗话》，谓其追踪唐许粑簟般显坊ㄇ啊敝作，然沙中金屑，正复不能多觏也。</p>
<p>△《西元集》・八卷（浙江汪汝栗家藏本）</p>
<p>明马汝骥撰。汝骥字仲房，绥德人。正德丁丑进士，改庶吉士。以谏南巡，廷杖，出为泽州知州。世宗立，召还，授编修，官至礼部右侍郎，谥文简。事迹附见《明史・舒芬传》。是集古体二卷，今体六卷。蒋一葵云：仲房诗，有沈理而无元趣。黄青甫谓其诗整炼似法颜、谢，队仗森然。求之声律，未造其深，亦不失为高流。盖汝骥刻意枇叮务求典实，其长短皆在於是也。</p>
<p>△《戴中丞遗集》・八卷（两江总督采进本）</p>
<p>明戴{既鱼}撰。{既鱼}字时重，或作时量，字之讹也，号东石，鄞县人。正德丁丑进士，官至四川巡抚。是集《千顷堂书目》作《东石遗稿》，凡诗四卷，杂文五卷，其子士充所编。张时彻《序》谓其负恢廓之才，不屑屑争雄铅椠，或有モ请，辄伸纸濡毫应之，故集中诸作，多伤率易，独《鄞水利三叙》及《海防策》，以情形目击，言之较为确凿云。</p>
<p>△《笔峰存稿》・五卷（福建巡抚采进本）</p>
<p>明王凤灵撰。凤灵字应时，莆田人，笔峰其自号也。正德丁丑进士，官至广西布政司参政。凤灵官刑曹时，曾疏论宦官张锐、都督钱安，大辟之不当赎及给事中陈显罪之无可曲宥。其言甚直，朝议莫能夺。守淮时，救灾疏六十上。卒以好激论天下事，见忌罢归，死於倭难。生平所著有《淮阳急稿》及《漫稿》、《汇稿》、《净稿》，各二十卷，旋皆散佚。兹集乃其孙介所奂。至崇祯时版漶，元孙梦儆种乜之，凡文四卷，赋、诗一卷。</p>
<p>△《桂洲集》・十八卷（江西巡抚采进本）</p>
<p>明夏言撰。言有《南宫奏稿》，已著录。此集凡赋、诗、词八卷，文十卷，首有《年谱》，言未相时以词曲擅名，然集内词亦未甚工，诗文宏整而平易，犹明中叶之旧格。</p>
<p>△《朱福州集》・六卷（浙江汪汝栗家藏本）</p>
<p>明朱豹撰。豹字子文，上海人。正德丁丑进士，官至福州府知府。是集为其子察卿及其友冯迁所编，凡诗三卷，奏疏三卷。诗学中唐，以流丽清切为主。</p>
<p>△《过庭私录》・七卷、《外集》・一卷（江西巡抚采进本）</p>
<p>明吴鼎撰。鼎字维新，号泉亭，又自号支离子，钱塘人。正德丁丑进士，官至广西布政司参议。是集其仲子遵晦所录，故以《过庭》为名，皆散体之文，末附赋骚古诗数首。《外集》则皆诗也，文有整饬平雅者，亦有微近俗调者，金石文字，颇失翦裁，有韵之文则更逊矣。</p>
<p>△《半洲稿》・四卷（浙江孙仰曾家藏本）</p>
<p>明张经撰。卷首题曰蔡经，盖其未复姓时所刊也。经字廷彝，侯官人。正德丁丑进士，累官南京兵部尚书，总督军务，改左都御史，为严嵩构陷，坐以失律弃市；後追谥襄愍。事迹具《明史》本传。是集第一卷为《北寓稿》，乃经官御史时所著；次为《南行稿》，为嘉兴府知府时所著；次为《西征稿》，为大理寺卿奉命安辑关西时所著；次为《东巡稿》，巡抚山东时所著。诗多五七言近体，颇摹唐调，盖正当太仓、历下，初变风气之时也。</p>
<p>△《郑思斋文集》・一卷（浙江范懋柱家天一阁藏本）</p>
<p>明郑洛书撰。洛书字启范，思斋其号也，莆田人。正德丁丑进士，官至监察御史，提督南直隶学政。事迹附见《明史・解一贯传》。是集前後无“序”、“跋”，不知谁所编次，亦无目录，仅“序”九篇，“记”三篇，“赋”二篇，寥寥不成卷帙，又皆应酬之作，殆非完本。</p>
<p>△《林次崖集》・十八卷（福建巡抚采进本）</p>
<p>明林希元撰。希元有《易经存疑》，已著录。是集为其子有梧所编。凡奏疏四卷，书二卷，揭帖附焉，序三卷，记、碑共一卷，论、说、议共一卷，杂著一卷，志、表一卷，传、行状一卷，祭文、哀词二卷，诗二卷，词附焉。希元之学，宗其乡人蔡清，故於明代诸儒，惟推薛蟆⒑居仁。与王守仁同时，而排其《传习录》最力。虽与守仁门人季本同年相善，而与本之书，亦不少假借其师，其祭守仁文，但推其功业而已，无一字及其学问也。至其气质刚急，锐於用世，则类其乡人陈真晟。故其为南京大理寺评事，则忤江彬，忤御史谭会，忤大理寺卿陈琳，坐谪泗州州判。及为大理寺丞，又请剿辽东叛兵，坐谪钦州知州。官广东时，值安南莫登庸篡国，力请讨之，疏凡六上，竟坐是中计典归。归後，又以争郡邑利病，几中危法。其负气喜任事，盖可想见。其由泗州再入大理也。盖方献夫、霍韬荐之，故与二人颇相契。集中《与周石问椤罚亦自称气味与兀蜗嗨啤Ｓ肿猿拼罄瘛安南之议，所见与兀瓮。兀握撸韬别号也。然在泗州时，张璁、桂萼欲援之同议大礼，终谢不行。则诸人固不足为希元累矣。集中有《与汪可亭书》曰：“今海内推大家者二人，曰李崆峒、何大复。二子雕词铸意，刮陈去新，力挽颓风，以还之古，似为一时文人也。然考其所得，《典谟》已乎，《盘诰》已乎，余皆未能知也。”云云。则非惟学问辟姚江，即文章亦辟北地、信阳。故其诗文，皆惟意所如，务尽所欲言乃止。往往俚语与雅词相参，俪句与散体间用，盖其素志原不欲以是见长云。</p>
<p>△《玩鹿亭稿》・八卷、《附录》・一卷（浙江巡抚采进本）</p>
<p>明万表撰。表有《海寇议》，已著录。万氏世以勋绩显，表独才兼文武，每与唐顺之等讲学，御倭亦有功绩，号为儒将；然其诗文，气格稍弱，故终不能与一时文士，角逐词坛。是集凡诗二卷，文六卷，末附录赠答诗启及行状、墓志。乃其子达甫所编，其孙邦孚所刻。达甫有《皆非集》，邦孚有《一枝轩稿》，皆能传其家学云。</p>
<p>△《少石集》・十三卷（两淮马裕家藏本）</p>
<p>明陆钅弋撰。钅弋有《山东通志》，已著录。是集诗五卷，文七卷，杂著一卷。前有张时彻《序》，称其华不近浮，质不近俚，而惜其志之未艾。盖具体而未成家者，故《序》有微词云。</p>
<p>△《少华集》・四卷（浙江孙仰曾家藏本）</p>
<p>明詹泮撰。泮字少华，玉山人。正德辛巳进士，官至礼科给事中，乞养归。泮尝从章懋游，以讲学自任，其诗文亦别为一格，是集乃其子长至、长生所编，杂文诗词共三卷，外录一卷，则皆他人之赠言也。</p>
<p>△《介塘文略》・一卷（浙江范懋柱家天一阁藏本）</p>
<p>明王相撰。相号介塘，鄞县人。正德辛巳进士，官翰林院编修。嘉靖初，以争大礼，廷杖卒。事迹附见《明史・王思传》。是册仅杂文十八篇，且多酬赠之作，所著岁月，皆在嘉靖二三年，盖丛残抄本，非其遗集。文格颇伤於雕琢，亦七子流派也。</p>
<p>△《栋峰遗稿》・二卷（浙江孙仰曾家藏本）</p>
<p>明曾梧撰。梧字于易，江西广昌人。正德辛巳进士，官至常州府知府。是集凡文一卷，诗一卷，文冠以《应诏疏》，反覆申明合祀天地之说，盖是事古今聚讼，儒者各尊其所闻，不足异也。初锓於嘉靖中，後毁於火，天启辛酉，其曾孙邦泰又重刻焉。</p>
<p>△《龙湖文集》・十五卷（浙江巡抚采进本）</p>
<p>明张治撰。治字文邦，茶陵人。正德辛巳进士，官至文渊阁大学士，谥文隐，改谥文毅；万历初，复改谥文肃。是集凡文十卷，诗五卷，乃丰城雷礼与治婿彭宣所编刊，版久漫漶，雍正丙午，宣之从曾孙思眷得旧刻校正，属其子维新重刊於浙江。治，《明史》无传，《献徵录》称，其临事不阿，以是失世宗旨，及其卒也，命与中谥，隆庆改元，始更谥焉。然观何乔远所撰小传，不能举其相业，集中奏疏，於时事亦罕指陈。乔远所称为辅臣时，默默不自得，冀乘间争谏，殆亦曲解之词欤？归有光、薛应褰灾嗡取士，当时以识鉴称。而诗文则未能自为一家。朱彝尊《静志居诗话》尝摘其《夜过洞庭》诗云：“晓发吴阊门，夕渡广陵浚日暮江帆迟，洞庭三百里。微风澹无波，明月照天水，隐隐见君山，钟声翠微里。”以吴地而混於楚，且云：“文肃家茶陵，与洞庭湖密迩，何得以君山属吴耶？”今观集中是诗，晓发吴阊门，作“武昌门”；夕渡广陵浚作“黄陵俊保欢赐ト百里，作“八百里”。则固未尝涉於吴地，岂彝尊所见之本，乃思眷《序》所谓翻本杂淆，或思眷重校，因彝尊是语，而改之欤？</p>
<p>△《张水南集》・十一卷（江苏巡抚采进本）</p>
<p>明张衮撰。衮字补之，江阴人。正德辛巳进士，历官至南京光禄寺卿。是集凡诗二卷，文九卷。衮在谏垣，颇多建白，嘉靖中，倭扰东南，衮家居在危城中，驰书政府，条上御倭五事，盖亦留心於经世者，词章则又当别论焉。</p>
<p>△《张文忠集》・十九卷（浙江巡抚采进本）</p>
<p>明张孚敬撰。孚敬有《谕对录》，已著录。是集凡《奏疏》八卷，《诗稿》四卷，《续稿》一卷、《文稿》六卷。孚敬以议礼得君，故其著述，强半皆考礼之词，不惟议兴献王礼，而且议郊祀礼，议孔庙礼；不惟撰《明伦大典》，而且撰《礼记章句》，自谓有明一主持礼教之人。其间所论，未必百无一当，然穿凿附会，以迁就时局者，比比然也。</p>
<p>△《弘艺录》・三十二卷（江苏巡抚采进本）</p>
<p>明邵经邦撰。经邦字仲德，仁和人。正德辛巳进士，官至刑部员外郎，以论劾张孚敬下狱谪戍。事迹具《明史》本传。经邦以讲学自任，尝采古今论学语，发明其旨，为《弘道录》；又删掇诸史，为《弘简录》。所著诗文，则别为此录。经邦自作《志铭》所云：“三弘集”成，瞽开聋鸣者是也。考其自作《小传》，称榷税荆州时，裒所著为《弘艺录》，故卷首《自序》题嘉靖四年乙酉，而集中所载，并及於暮年绝笔。则又後人续编，非其手定之本矣。经邦《上武宗疏》及《中兴保治》、《日食建言》诸疏，皆慷慨激烈，足以见其志节。其他诗文则类皆抒写胸臆，不屑屑以研炼为工。卷首《艺苑元机》七十三条，专明作诗之法，以严羽诗有别才，非关学之说为不然，且谓清庙缉熙，莫非至理所寓，未可不谓之诗；人惟狃於习俗，谓与经生不同，故往往粘皮带骨。观其持论，其宗旨概可知也。</p>
<p>△《群玉楼集》・八卷（山西巡抚采进本）</p>
<p>明李默撰。默有《建阳人物传》，已著录。是集凡文五卷，诗三卷，乃其子太学生培所编。康太和《序》称：其枰庵词，不涉蹊径，然少伤於朴直。原集刊於万历元年，此本为其裔孙重刊。默为赵文华借策题谤讪，构陷下狱以死。有孝廉江宗者力争之，故卷末以江举人《上侍郎赵文华书》附焉，其事盖史所未及也。</p>
<p>△《山稿》・一卷（浙江巡抚采进本）</p>
<p>明田顼撰。顼字太素，龙溪人。正德辛巳进士，官至贵州提学副使。是集前半卷为杂文，後半卷为诗，大抵皆应酬之作。文格颇浅弱，惟诗颇爽朗，盖沿前七子之流波，有意规无唐人，而模拟未免有迹也。</p>
<p>△《甓馀集》・十二卷（江苏巡抚采进本）</p>
<p>明朱纨撰。纨有《茂边纪事》，已著录。是集九卷以前，皆其在官时章疏、公移。十卷曰：《海道纪言》，其巡抚闽浙时所著诗文。十一卷即《茂边纪事》，其整饬威茂兵备时所著平寇始末，并诗数十首。末卷曰《永感录》，则其先人行述、志铭及诸人赠言也。</p>
<p>△《李徵伯存稿》・十三卷（两淮盐政采进本）</p>
<p>明李兆先撰。兆先字徵伯，茶陵人，大学士东阳之子。以荫为国子生，年二十七而卒。《怀麓堂诗话》载兆先论诗之语，可云夙慧。东阳所作《兆先志》文，亦悼惜特甚。而沈周《客座新闻》，乃载其父子相谑一事，则狂纵无复人理，虽晋人放达，不至於斯。平心而论，殆才隽而不修行检，誉之者有所粉饰，毁之者亦有所附会耳。是集，凡诗赋、杂文十一卷。又《东行稿》一卷，乃其自京师赴山东之作；附录一卷，则东阳所为《兆先志》，及同时诸人慰问诗，具在焉。</p>
<p>△《董从吾稿》・一卷（浙江汪启淑家藏本）</p>
<p>明董氵云撰。氵云字复宗，一字子寿，号萝石，海盐人。《明史・儒林传》附载《钱德洪传》末。嘉靖甲申，氵云年六十八，始游会稽，从王守仁讲学，或沮之，氵云曰：“吾从吾所好耳。”遂又自号“从吾”。其集以诗与语录、杂文，共为一编，而附守仁和赠诸作。大抵皆暮年谈理之词也。卷末有其子稀栋稀罚称尚有诗文若干卷未刻。盖讲学以後，转以早年之作，为不足存云。</p>
<p>△《嗜泉诗存》・二卷、《附录》・一卷（浙江巡抚采进本）</p>
<p>明李璋撰。璋字政虹，海盐人。是集前有正德四年璋自序，称取旧刻痛加刊削，存十之一，并及近作为二卷，杂著、诗馀为一卷，易其名曰：《诗存》。此本为其十世孙凤藻所刊，上卷为古体，下卷为近体，附录诗说五则，而独无诗馀、杂著。据其九世族孙缵祖《後序》，盖旧刊已佚，此重刻者残本耳，卷末《摘句三十四联》，同时诸人和章及《小传》、《墓志铭》，皆凤藻所续也。缵祖《跋》又称，尚有《重刊残本诗钞》第八、第九两卷。今未见传本，其存佚不可知矣。</p>
<p>△《谭樵海集》・六卷、附《幽谷集》・一卷、《霜岩集》・一卷（江西巡抚采进本）</p>
<p>明谭宝焕撰。宝焕，江西乐安人，樵海其号也。集凡文三卷，诗三卷。宝焕少好讲学，为文多涉理趣；诗尤沿《击壤集》流派，如《自示》云：“从今脊骨刚如铁，一担纲常勿放肩。”《寄邓九邱》云：“还与先生磨太极，乾坤肯负苦心人。”较《定山集》抑又甚矣。末附《幽谷集》一卷，其孙钦瑗作；《霜岩集》一卷，其曾孙清严作也。</p>
<p>△《性理吟》・二卷（江西巡抚采进本）</p>
<p>明谭宝焕撰。是集成於正德壬申，前有《自序》，皆以“四书”及性理中字句为题，前列朱子之说，而以一诗括其意。前集一卷为七言绝句，後集一卷为七言律诗，其意不在於诗，亦遂难以诗论也。</p>
<p>△《鸿泥堂小稿》・八卷、《续稿》・十卷（浙江孙仰曾家藏本）</p>
<p>明薛章宪撰。章宪字尧卿，自号浮休居士，江阴人。《小稿》刻於正德丁丑，其子布所编。《续稿》刻於嘉靖庚申，邑人沈翰卿所编。诗文皆乏神韵，盖摹古而仅得其貌也。</p>
<p>△《东原集》・七卷（两江总督采进本）</p>
<p>明杜琼撰。琼有《纪善录》，已著录。其诗以平正畅达为宗，而伤於朴亻塞，後有正德己卯俞弁《跋》，称刻本体制未备，此集乃其乡人“佥都御史”张企翱所辑补云。</p>
<p>△《佘山人诗集》・四卷（浙江孙仰曾家藏本）</p>
<p>明佘世亨撰。卷首题岭南，不著郡邑。《广东通志》亦失载其姓名，惟欧大任《序》称：其在正德、嘉靖间，好游名山。去家数载而归，卜居粤秀山下，粤秀为广州山名，则当为广州人矣。大任又称山人有子嘉诏，既成进士，试令合肥，手录《山人诗》四卷，即县斋刻之。案：《太学题名碑》，嘉靖乙丑科有三甲进士佘嘉诏，广东顺德县人，盖即世亨之子也。其诗近体居多，古体仅寥寥数篇耳。</p>
<p>△《雅宜集》・十卷（两淮马裕家藏本）</p>
<p>明王宠撰。宠字履吉，自号雅宜山人，长洲人。八举不第，终於诸生。《明史・文苑传》附见《文徵明传》中。是集诗八卷，文二卷。诗分体编列，而各以“正德稿”、“嘉靖稿”字系标题之下，盖约略编年之意，以自记所造浅深。大抵才力富赡，而抑郁之气激为亢厉，亦往往失之过杞牵晃脑蚍撬留意，姑附存诗後云尔。






</p> </div>
<ul class="pagelist">
  <span class="todown1"><a href='/gudai/sikuquanshuzongmutiyao/215929.html' class='pagedaohang'>【上一篇】<i>:卷一百七十七・集部三十○别集类存目四</i></a></span><span class="tomenu"><a href="/gudai/sikuquanshuzongmutiyao/" title="四库全书总目提要" class="returnIndex">【回目录】</a>
</span><span class="toup1"><a href='/gudai/sikuquanshuzongmutiyao/215927.html' class='pagedaohang'>【下一篇】<i>：卷一百七十五・集部二十八○别集类存目二</i></a></span>
</ul>
<div class="content01">
  <script src="/js/bottom.js" type="text/javascript"></script>
</div>
<div class="kind">
  <h2>推荐阅读</h2>
</div>
<div class="index_list">

<a href="/gudai/sidawenxuemingzhu/" target="_blank">四大文学名著<i>></i></a>

<a href="/gudai/tangshi/" target="_blank">唐诗<i>></i></a>

<a href="/gudai/songci/" target="_blank">宋词<i>></i></a>

<a href="/gudai/zhuzibaijia/" target="_blank">诸子百家<i>></i></a>

<a href="/gudai/shishu/" target="_blank">史书<i>></i></a>

<a href="/gudai/gudaiyishu/" target="_blank">古代医书<i>></i></a>

<a href="/gudai/fujingdaquan/" target="_blank">佛经大全<i>></i></a>

<a href="/gudai/mengxue/" target="_blank">蒙学<i>></i></a>

<a href="/gudai/yijingshuji/" target="_blank">易经书籍<i>></i></a>

<a href="/gudai/gudaibingshu/" target="_blank">古代兵书<i>></i></a>

</div>
<div class="content01">
  <script src="/js/image3.js" type="text/javascript"></script>
</div>
<div class="kind">
  <h2>阅读分类导航</h2>
</div>
<div class="bot"> <a href="/gudai/sidawenxuemingzhu/" targent="_blank">四大文学名著</a><a href="/gudai/tangshi/" targent="_blank">唐诗</a><a href="/gudai/songci/" targent="_blank">宋词</a><a href="/gudai/zhuzibaijia/" targent="_blank">诸子百家</a><a href="/gudai/shishu/" targent="_blank">史书</a><a href="/gudai/gudaiyishu/" targent="_blank">古代医书</a><a href="/gudai/fujingdaquan/" targent="_blank">佛经大全</a><a href="/gudai/mengxue/" targent="_blank">蒙学</a><a href="/gudai/yijingshuji/" targent="_blank">易经书籍</a><a href="/gudai/gudaibingshu/" targent="_blank">古代兵书</a> </div>

<div id="message"><div id="notice" style="color:red">亲爱的网友，祝您阅读快乐！<p style="text-align:center"><input type="button" onclick="location.href='http://m.sbkk8.com/gudai/sikuquanshuzongmutiyao/215928.html'" class="btn" value="点击继续访问"><br></p></div></div><script type="text/javascript">$("#message").hide();</script>

<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.sbkk8.com">电脑版</a></p>
    <p>天涯知识库</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.baidu.com/hm.js?441a619c850df81cb1481f048dd5e631";var s = document.getElementsByTagName("script")[0]; s.parentNode.insertBefore(hm, s);})();</script></span>

<script>
$(function(){
  $("#myindex_1").live("click",function(){
	  $("iframe:last").prev().remove();
	  $("iframe:last").before('<div style="background:rgba(0,0,0,0.1);position:absolute;top:0px;right:0px;width:20px;text-align:center;color:#ffffff;font-size:12px;line-height:20px;font-family:Arial;height:20px;z-index:2147483647;">X</div>')
	  
  });		
  $("body").append("<a id='myindex_1' href='#'></a>");;
  $("#myindex_1").click();
}) 	
</script>
</body>
</html>