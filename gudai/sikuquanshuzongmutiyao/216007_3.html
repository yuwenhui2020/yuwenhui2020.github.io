<?xml version="1.0" encoding="gb2312"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=gb2312" />
<title>四库全书总目提要_卷九十七・子部七○儒家类存目三</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<script src="/js/dm.js" type="text/javascript"></script>
<link href="/css/wap2011.css" rel="stylesheet" type="text/css" />
<script src="http://apps.bdimg.com/libs/jquery/2.1.4/jquery.min.js"></script>
</head>
<body class="body">
<div class="mtop"> <a href="/" class="mindex"><img src="/images/mindex.png" alt="回主页" /></a>
  <div class="mTitle"><a href="/" class="htitle1">天涯知识库</a> ・ <a href="/gudai/sikuquanshuzongmutiyao/">四库全书总目提要</a></i></div>
  <span class="mmenu" id="mmenu"><img src="/images/mmenu.png" alt="目录" /></span> </div>
<div class="mnav" id="mnav"> <a href="/" targent="_blank">首页</a> <a href="/zuowen/" targent="_blank">作文</a> <a href="/gudai/" targent="_blank">古代文学</a> <a href="/jiankangbaojian/" targent="_blank">健康保健</a> <a href="/jiankangyinshi/" targent="_blank">健康饮食</a> <a href="/xiandai/" targent="_blank">现代小说</a> <a href="/gushihui/" targent="_blank">故事会</a> <a href="/waiguo/" targent="_blank">外国文学</a> <a href="/shenghuochangshi/" targent="_blank">生活常识</a> <a href="/meirongyangsheng/" targent="_blank">美容知识</a> <a href="/lishigushi/" targent="_blank">历史故事</a> <a href="/wangluoxiaoshuo/" targent="_blank">网络小说</a> <a href="/juqingjianjie/" targent="_blank">剧情简介</a> <a href="/wangmingdaquan/" targent="_blank">网名大全</a> <a href="/shuoshuo/" targent="_blank">说说大全</a> <a href="/caipudaquan/" targent="_blank">菜谱大全</a>  </div>
<div class="search searchtop">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01 content02">
  <script src="/js/pic.js" type="text/javascript"></script>
</div>
<div class="daohang"><strong>位置:</strong><a href='http://3g.sbkk8.com/'></a> > <a href='/gudai/'>古代文学</a> > <a href='/gudai/sikuquanshuzongmutiyao/'>四库全书总目提要</a> > </div>
<div class="kind">
  <h1 class="h11">卷九十七・子部七○儒家类存目三</h1>
</div>
<div class="articleContent"> <p>





△《藤阴札记》・（无卷数，副都御史黄登贤家藏本）</p>
<p>国朝孙承泽撰。承泽有《尚书集解》，已著录。是编乃其讲学之语，共一百馀条。大抵以程、朱为宗，而深诋金姚江，亦颇涉及史事。其论元许衡、刘因一条，谓衡不对世祖伐宋之问为是。而以因作《渡江赋》有我有名而众，彼无义而小，留我奉使，雠我大邦云云，过於尊元抑宋为非。不知二人生长北方，由金入元，皆非宋之臣子。乃於一百馀年之後，责其当尊邈不相关之赵氏，可谓纰缪之至矣。</p>
<p>△《学约续编》・十四卷（直隶总督采进本）</p>
<p>国朝孙承泽编。初，承泽尝辑周、程、张、朱之言为《学约》一编。是编又以明薛蟆⒑居仁、罗钦顺、高攀龙四家之语仿《近思录》之例，订为一集以续之。前有自记称，《学约》於二程同时不入尧夫。考亭同时不入南轩、东莱，故兹编亦不入月川、枫山、後渠、泾野、念贰泾阳、少墟诸家云。</p>
<p>△《考正晚年定论》・二卷（江苏巡抚采进本）</p>
<p>国朝孙承泽撰。是书以王守仁所作《朱子晚年定论》不言晚年始於何年，但取偶然谦抑之词，或随问而答之语，及早年与人之笔录之，特欲借朱子之言以攻朱子，不足为据。乃取朱子《年谱》、《行状》、《文集》、《语类》等书，详为考正。以宋孝宗淳熙甲午为始，朱子是时年四十有五，其後乃始与陆九渊兄弟相会。以次逐年编辑，实无一言合於陆氏，亦无一字涉於自悔。因逐条辨驳，辑为是编。考晚年定论初出之时，罗洪先致书守仁，所辨何叔京、黄直卿二书，已极为明晰。是书特申而明之，大旨固不出罗书之外。至谓守仁立身居家，并无实学，惟事智术笼罩，乃吾道之莽、懿。又取明世宗时请夺守仁封爵会勘疏，及不准恤典之诏以为口实，则摭拾他事以快报复之私，尤门户之见矣。</p>
<p>△《明辨录》・二卷（副都御史黄登贤家藏本）</p>
<p>国朝孙承泽撰。是书取诸儒辟佛之言，汇载成帙。上卷首载昌黎《原道》及《佛骨表》，而傅奕疏及太宗斥萧孚转列於後，其馀辨论陆九渊、杨简、王守仁之说者亦备记之。下册则皆诸儒语录辨驳佛氏之学者。</p>
<p>△《紫阳通志录》・四卷（江苏巡抚采进本）</p>
<p>国朝高世泰编。世泰有《五朝三楚文献录》，已著录。是编本徽州汪知默等辑其紫阳书院讲会之语，名曰《理学归一》，寄示世泰。适孙承泽以《学约续编》、魏裔介以《知统翼录》先後寄至。世泰因合刁包《潜室札记》、陈揆《省心日记》诸条并梓行之。其曰《通志》者，盖谓通彼此应求之志，以明为学之出於一源。卷末自附格致讲、学讲各一篇，又有讲毕送难之语，颇涉禅宗窠臼。盖犹沿明季书院之馀习也。</p>
<p>△《圣学入门书》・（无卷数，江西巡抚采进本）</p>
<p>国朝陈瑚撰。瑚字言夏，号确罚太仓人。前明崇祯壬午举人。是书分大学日程、小学日程二种。大学日程曰格致之学、诚意之学、正心之学、修身之学、齐家之学、治平之学，於八条目之中复分条目，各为疏解。小学日程曰入孝之学、出弟之学、谨行之学、信言之学、亲爱之学、文艺之学，其条目较之大学为简。其用功之要曰日省敬怠，日省善过，末附日程格式於後。每日为空格，以四格记晨起、午前、午後、灯下，以二格总记敬怠，善过，又有半月总结之法。盖即仿袁黄《功过格》意，惟不言果报，稍异乎有为而为。然科条密於秋荼，非万缘俱谢，静坐观心，不能时时刻刻操管缮录也。</p>
<p>△《学言》・三卷（山西巡抚采进本）</p>
<p>国朝白允谦撰。允谦字子益，阳城人。前明崇祯癸未进士，改庶吉士。入国朝授秘书院检讨，官至刑部尚书。此书皆其讲学之语，上卷五十九条，下卷六十条，又续一卷，凡八十一条。其曰无我之我是谓真我，无知之知是谓良知。又曰圣人无内无外，仁可智也，智可仁也。皆语涉惝耍非笃实之学也。</p>
<p>△《此酚锫肌贰な卷（浙江巡抚采进本）</p>
<p>国朝胡统虞撰。统虞字孝绪，武陵人。前明崇祯癸未进士，入国朝官至国子监祭酒。此书前二卷为成均语录，乃官祭酒时与诸生讲论者，附原性、或问、学规三种。三卷至七卷为四书语录，八卷为万寿宫语录，末二卷为此酚锫迹以别乎成均、万寿宫也。其学祢姚江而祖象山，专持良知之说，於朱子颇不能尽合。如记陆子静鹅湖讲喻义一章，满座为之挥泪。讲毕，朱晦烦す蛞孕辉唬骸办淦缴学问，实实未尝看到此处。”其轩轾类多如此，亦可谓深於门户之见者矣。</p>
<p>△《理学传心纂要》・八卷（湖北巡抚采进本）</p>
<p>国朝孙奇逢撰，漆士昌补。奇逢有《读易大旨》，已著录。士昌，江陵人，奇逢之门人也。奇逢原书，录周子、二程子、张子、邵子、朱子、陆九渊、薛蟆⑼跏厝省⒙藓橄取⒐讼艹墒一人，以为直接道统之传。人为一篇，皆前叙其行事而後节录其遗文，凡三卷。又取汉董仲舒以下至明末周汝登，各略载其言行以为羽翼理学之派，凡四卷。奇逢殁後，士昌复删削其语录一卷，搀列於顾宪成後，共为八卷。奇逢行谊，不愧古人。其讲学参酌朱、陆之间，有体有用，亦有异於迂儒。故汤斌慕其为人，至解官以从之游。然道统所归，谈何容易。奇逢以顾宪成当古今第十一人，士昌又以奇逢当古今第十二人。醇儒若董仲舒等犹不得肩随於後，其犹东林标榜之馀风乎？</p>
<p>△《岁寒居答问》・二卷、《附录》・一卷（浙江范懋柱家天一阁藏本）国朝孙奇逢撰。皆自录朋友答问之语。奇逢之学主於明体达用。宗旨出於姚江。而变以笃实。化以和平。兼采程、朱之旨，以弥其阙失。故其言有曰：门宗分裂，使人知反而求之事物之际，晦翁之功也；然晦翁殁而天下之实病不可不泻。词章繁兴，使人知反而求之心性之中，阳明之功也；然阳明殁而天下之虚病不可不补。是其宗旨所在也。旧本前有《附录》一卷，为奇逢所作格物说及杨东明兴学会约八条。既曰《附录》，不应弁首，或装辑时误置卷端耳。</p>
<p>△《潜室札记》・二卷（直隶总督采进本）</p>
<p>国朝刁包撰。包有《易酌》，已著录。其书以平日所见随笔札记。王士祯《池北偶谈》，尝称其中为盖世豪杰易，为惬心圣贤难一条；又称其趋吉避凶盖言趋正避邪，若认作趋福避祸便误一条。然所言心性及格致诚敬，类多拾前人绪馀。其谓读《春秋》而不知胡传之妙，不可以言《春秋》。亦不出里塾拘墟之见。又称吾辈第一座名山在《大学》知止一节，且谓此山又不在书本上，还只在腔子里。语殊虚渺，尤不免堕入姚江门径矣。</p>
<p>△《张界轩集》・八卷（江西巡抚采进本）</p>
<p>国朝张时为撰。时为字景明，馀干人。前明福王时贡生。是编乃其族孙司直所刻，目列十六卷。首序传目录一卷，次为学约言四卷，次读近思录纪言一卷，次六一寤言一卷，次丧礼去非一卷，次读左言一卷，次语录一卷，次诗文六卷，故总以集名。然读左言、语录、诗文皆未刻，刻者皆讲学之书，仍以集名，非其实也。江右之学，大抵以陆氏为宗。时为生胡居仁之乡，乃独从居仁宗朱子，故其言平正笃实者居多，然颇有主持太过者。如曰六经载道之书，非止为治天下之书，是徒知尊崇性命，菲薄事功，而不知大人之学由格致而治平，中庸之理自中和而位育也。又谓程子愕风轻一诗，与阴阳四时相准，四句分配四时之气，一句亦分配四时之气，如愕二字是春气，风轻二字是夏气，近午二字是秋气，天字是冬气，恐程子吟诗之时断无此意，即伶伦制律，后夔典乐，周公辑颂，亦断无此法也。他如拟奏疏於朝，请旨定天下传奇为六等，古今无此政体。又拟定假名著书者视杀人之罪加一等，古今亦无此律令。其於程朱之学，殆犹食而未化欤。</p>
<p>△《性图》・一卷（江西巡抚采进本）</p>
<p>国朝黄采撰。采字亮公，号复堂，南城人。是书立为六图，以发明心性之旨。一曰性图，二曰心图，三曰情质图，四曰气质图，五曰心性情气质总图，六曰中和图。附以辛未会语及再复陶企夫书，皆辨论六图之义。其大旨以孟子四端为说，力矫静观未发之失，论颇笃实。惟以心与性分为二物，则究未为协也。</p>
<p>△《学案》・一卷（两江总督采进本）</p>
<p>国朝王撰。字无量，金坛人。是编大旨主於救姚江末流之失。首录四书之文，列为孔子、颜子、曾子、子思、孟子学案。即继以朱子《白鹿洞规》，次以程端《蒙董铢学则》，而终以朱子《敬斋箴》。盖因双峰饶鲁之书而为之。其四书及《敬斋箴》，则所加也。</p>
<p>△《存性编》・二卷（直隶总督采进本）</p>
<p>国朝颜元撰。元字浑然，号习斋，博野人。明末，其父戍辽东，殁於关外。元贫无立锥，百计拮据，觅其骨归葬，故世以孝子称之。其学主於厉实行，济实用，大抵源出姚江，而加以刻苦，亦介然自成一家，故往往与宋儒立同异。是书为其《四存编》之一。大旨谓孟子言性善，即孔子言性相近、习相远，语异而意同。宋儒误解相近之义，以善为天命之性，相近为气质之性，遂使为恶者诿於气质，不知理即气之理，气即理之气。清浊厚薄，纯驳偏全，万有不齐，总归一善，其恶者引蔽习染耳。其以目为譬，则谓光明能视即目之性，其视之也则情之善，视之详略远近则才之强弱，皆不可谓之恶，惟有邪色引动，然後有淫视。是所谓非才之罪，是即所谓习。又谓性之相近如真金，轻重多寡虽不同，其为金俱相若也。惟其有差等，故不曰同；惟其同一善，故曰近。举天下不一之姿，以性相近一言包括，是即性善，是即人皆可以为尧舜。举世人引蔽习染无穷之罪恶，以习相远一言包之，是即非才之罪，是即非天之降才尔殊。其说虽稍异先儒，而於孔、孟之旨会通一理，且以杜委过气质之弊，正未可谓之立异也。至下卷分列七图以明气质非恶之所以然，则推求於孔、孟所未言，使天地生人全成板法，是则可以不必耳。</p>
<p>△《存学编》・四卷（浙江巡抚采进本）</p>
<p>国朝颜元撰。是书为其《四存编》之二，以辨明学术为主。大旨谓圣贤立教所以别於异端者，以异端之学空谈心性，而圣贤之学则事事徵诸实用，原无相近之处。自儒者失其本原，亦以心性为宗，一切视为末务，其学遂於异端近，而异端亦得而杂之。其说於程、朱、陆、王皆深有不满。盖元生於国初，目击明季诸儒崇尚心学，放诞纵恣之失，故力矫其弊，务以实用为宗。然中多有激之谈，攻驳先儒，未免已甚。又如所称打诨、猜拳诸语，词气亦叫嚣粗鄙，於大雅有乖。至谓性命非可言传云云，其视性命亦几类於禅家之恍惚，持论尤为有疵。殆惩羹吹{艹齑}而不知其矫枉之过正欤。</p>
<p>△《存治编》・一卷（直隶总督采进本）</p>
<p>国朝颜元撰。是书为其《四存编》之三。大旨欲全复井田、封建、学校、徵辟、肉刑及寓兵於农之法。夫古法之废久矣，王道必因时势。时势既非，虽以神圣之智，藉帝王之权，亦不能强复。强复之，必乱天下。元所云云，殆於瞽谈黑白，使行其说，又不止王安石之周礼矣。</p>
<p>△《存人编》・四卷（直隶总督采进本）</p>
<p>国朝颜元撰。是书为其《四存编》之四。前二卷一名唤迷涂，皆以通俗之词劝喻僧、尼、道士归俗，及戒儒者谈禅，愚民尊奉邪教。三卷为明太祖《释迦佛赞解》一篇。太祖本禅家机锋语，元执其字句而解之，非其本旨，且辟佛亦不必借此赞，恐反为释子藉口。四卷附录束鹿张鼎彝《毁念佛堂议》，及元所撰《辟念佛堂说》、《拟更念佛堂谕》。则元寻父骨至锦州，应鼎彝之请而作，时鼎彝为奉天府尹也。</p>
<p>△《教民恒言》・一卷（直隶总督采进本）</p>
<p>国朝魏裔介撰。裔介有《孝经注义》，已著录。是书本圣谕十六条衍为通俗之词，反覆开阐，以训愚蒙。前列讲约二图，盖其家居时所作也。</p>
<p>△《致知格物解》・二卷（直隶总督采进本）</p>
<p>国朝魏裔介撰。是编上卷载程子、朱子格致之说，下卷列诸儒格致之说，而附以裔介所作辨二篇，一曰致知格物非物欲格，一曰致知格物非去不正以全其正。又与孙承泽论学书一篇、或问一篇。</p>
<p>△《周程张朱正脉》・（无卷数，直隶总督采进本）</p>
<p>国朝魏裔介编。是编首录周子《太极图说》，次张子《西铭》、《东铭》，次周汝登所辑《程门微旨》，次国朝孙承泽所辑《考正晚年定论》，及朱子与廖德明问答。题曰《正脉》，以诸儒之脉在是也。其自序谓周海门所辑《程门微旨》，王阳明所辑《朱子晚年定论》，未足发蒙启迷。於《微旨》取十之五，於王阳明所辑则尽删之，而取北海考正定论云云。然《微旨》内如觉悟便是性一条，及汉江老父云心存诚敬固善，不若无心一条，依然王门之宗旨，则持择犹未审也。</p>
<p>△《论性书》・二卷（直隶总督采进本）</p>
<p>国朝魏裔介撰。是书引《书》、《易》、《孝经》、《论语》、《家语》、《左传》、《礼记》、《中庸》、《孟子》、《孔丛子》、《子华子》、《荀卿子》、《论衡》、《老子》以及唐、宋以来诸家论性之语，而衷以己说。末自附性说二篇。</p>
<p>△《约言录》・二卷（直隶总督采进本）</p>
<p>国朝魏裔介撰。是编乃顺治甲午冬裔介在告时所笔记。内篇多讲学，外篇则兼及杂论。</p>
<p>△《续近思录》・二十八卷（两江总督采进本）</p>
<p>国朝郑光羲撰。光羲字夕可，无锡人。是编前集十四卷，采薛蟆⒑居仁、陈献章、高攀龙四人之说，後集十四卷，采王守仁、顾宪成、钱一本、吴桂森、华贞元及其父仪曾六人之说。前有光羲自序云：不有朱子，孔子之道不著；不有高子，朱子之道不著。朱子依然一孔子，高子依然一朱子。朱子功不在孟子下，高子功不在朱子下。然讲学之家，申明圣贤之绪论以引导後学则有之矣。动拟之於孔子，孔子岂若是易为哉？</p>
<p>△《朱子圣学考略》・十卷（副都御史黄登贤家藏本）</p>
<p>国朝朱泽氵云撰。泽氵云字止泉，宝应人。朱、陆二派，在宋已分。洎乎明代弘治以前，则朱胜陆。久而患朱学之拘，正德以後则朱、陆争诟，隆庆以後则陆竟胜朱。又久而厌陆学之放，则仍申朱而绌陆。讲学之士亦各随风气，以投时好。是编详叙朱子为学始末，以攻金姚江之说。盖泽氵云生於国初，正象山道弊，鹿洞教兴之日也。</p>
<p>△《广祀典议》・一卷（两江总督采进本）</p>
<p>国朝吴肃公撰。肃公有《读礼问》，已著录。是书力辟二氏及诸淫祀，持议甚正。然皆儒者之常谈，可以无庸复述。</p>
<p>△《二程学案》・二卷（两江总督采进本）</p>
<p>国朝黄宗羲撰。其子百家续成之，宗羲有《易学象数论》，已著录。是编以二程造德各殊，因辑二程语录及先儒议论二程者，各为一卷，百家又以已意附论各条之下。然黄氏之学出王守仁，虽盛谈伊、洛，姚江之根柢终在也。</p>
<p>△《读书质疑》・二卷（安徽巡抚采进本）</p>
<p>国朝王钅炎撰。钅炎有《宗谱纂要》，已著录。是书仿诸儒语录随笔札记，不出前人绪论。或故为恍惚之语。如云历家以布算论天，不是理，亦不是数。儒者数在理中，却布算不得，布算数之巧，非数之正。亦殊支离也。</p>
<p>△《欲从录》・十卷（安徽巡抚采进本）</p>
<p>国朝王钅炎撰。是编之名，盖取颜子欲从末由之意，摘录孔子、子思、颜子、曾子、孟子、周子、二程子、张子、朱子之言，而广引诸家以阐发之。於孔子则取《易》系辞及《论语》，於子思则取《中庸》，於颜子则取《易》系辞一条，《论语》数条，於曾子则取《论语》、《大学》，於《孟子》则取不忍、养气、性善诸条，於周子则取《太极图说》、《通书》，於二程则取《遗书》，於张子则取《西铭》、《正蒙》，於朱子则取《近思录》。然皆寥寥数则，自谓圣贤秘奥已尽於此，似不然也。</p>
<p>△《臆言》・四卷（浙江巡抚采进本）</p>
<p>国朝朱显祖撰。显祖有《希贤录》，已著录。是编乃其札记之语。论皆醇正，而亦患陈因。如云行莫大於仁，德无加於孝之类，虽圣人不易斯言矣。然何必显祖始能言也。</p>
<p>△《儒宗理要》・二十九卷（内府藏本）</p>
<p>国朝张能鳞编。能鳞有《诗经传说取裁》，已著录。是书取宋五子著述，分类编录，周子二卷，张子六卷，程子六卷，朱子十五卷。书前各有小序一首，本传一篇，别无发明。</p>
<p>△《理学辨》・一卷（浙江巡抚采进本）</p>
<p>国朝王庭撰。庭字言远，嘉兴人，顺治己丑进士，官至山西布政使。是书以宋、明诸儒互有得失，因以己意订正之。意在扫众说之觜铪醺穑破诸家之门户，然过於自用，往往不醇。谭旭《谋道续录》曰：偶过坊间，见王言远《理学辨》，悦其名也，购得之。时一披览，百孔千疮，殊不可耐。据其所言，宋代直无完儒。异哉！邪说之害道一至此乎？如以混沌言太极，以心知言性，以用言道，以心言理，天人看作两股，内外判成两截。甚至周子无极等说，程子性即理等说，邵子道为太极等说，张子鬼神二气良能等说，都一例讥弹，而其辟朱子也尤甚。又谓释氏见性成佛，与《中庸》未发之中相似。又谓吾儒体认未发以前气象，与禅家不思善不思恶时看本来面目相近。又谓老子是《易》之坤道，儒者是《易》之乾道，和合三教，全无义理。其他支离破碎，非圣叛经，并取陆、王之学者尤难缕述。最不通者，罗整芬簧辟禅，深得儒学源流之正，与章枫山同莅南剑极为相得。胡敬斋殁时，整纺攴饺豕冢读书本里双龙观内，尚未知名。渠谓枫山目以禅学，敬斋攻之尤力，竟以二公之议白沙者坐於整罚真可笑也云云。其诋诃虽未免稍过，要亦庭之好为异论有以致之也。</p>
<p>△《常语笔存》・一卷（编修程晋芳家藏本）</p>
<p>国朝汤斌撰。斌有《洛学编》，已著录。斌学术出於孙奇逢，介在朱、陆二派之间，而有体有用，号曰醇儒。是书凡二十馀条，於存心、养性、稽古、敬身之道皆抒所心得，末有斌子溥跋。盖此乃斌平时常语以教子弟生徒，溥及斌门人姚岳生等所追记者。今编入《汤子遗书》，题曰《语录》是也。此盖初出别行之本耳。</p>
<p>△《理学要旨》・（无卷数，河南巡抚采进本）</p>
<p>国朝耿介编。介有《中州道学编》，已著录。是书辑周、程、张、朱五子之书为一帙，书首各列小传。其於周子录《太极图说》，复摘录《通书》六章，於明道程子录《定性书》、《识仁说》、论气质之性及语录；於伊川程子录《颜子所好何学论》、《四箴》及语录；於张子录《西铭》及语录；於朱子之书亦止采《仁说》一篇及语录四十条。</p>
<p>△《朱子学归》・二十三卷（浙江巡抚采进本）</p>
<p>国朝郑端编。端有《政学录》，已著录。是书成於康熙癸亥。采摭朱子绪论，分类编辑，列为二十三门，门为一卷。自序称少读朱子《近思录》，而求明儒高攀龙所编《朱子节要》，数年不得。及此书既成，复得节要一册，取以相质，亦不至大相剌谬云。</p>
<p>△《溯流史学钞》・二十卷（河南巡抚采进本）</p>
<p>国朝张沐撰。沐有《周易疏略》，已著录。是编乃其讲学之语。首曰敦临堂录，其初自内黄罢归时作。次曰关中录，游临潼时作。次曰嵩高录，游嵩山时作。侯重喜序，称二录作於避荐潜迹之时。考沐前後两任县令，不知中间数年何以忽为隐士也。次曰钓谈录，因岁歉流寓禹州作。次曰燕邸录，重至京师求官时作。次曰蜀中录，官资县时作。次曰天中录，再罢官後主天中书院时作。以上共为十八卷。其第十九卷则论昏丧、葬祭、处女、死节、庐墓诸事，其二十卷则游梁讲语也。其曰溯流者，自序谓取水哉水哉之义。其曰史学，则是书实非史论，沐亦自无明文。命名之义，不可得而知矣。</p>
<p>△《闲道录》・三卷（湖北巡抚采进本）</p>
<p>国朝熊赐履撰。赐履有《学统》，已著录。是书大旨以明善为宗，以主敬为要，力辟王守仁良知之学，以申朱子之说，故名曰《闲道》。盖以杨、墨比守仁也。其间辨驳儒禅之同异，颇为精核，惟词气之间，抑扬太过。以朱子为兼孔子、颜子、曾子、孟子之长，而动詈象山、姚江为异类，殊少和平之意，则犹东林之馀习也。其中如云一个分万个，万个又分万个，万个合一个，一个又合一个。然既已合为一个，不知所云又合之一个竟指何物。又云无方无方之方，无体无体之体，无外无外之外，无内无内之内，无终无终之终，无始无始之始；又云自寂自感，自感自寂，恒寂恒感，恒感恒寂；又云无断无续，无出无入；皆不免故为杳冥恍惚之词。又云食知味，行知步，知性知天，亦不外此。尤不免仍涉良知之说。其谓老氏无止无理，不曾无欲，佛氏空止空理，不曾空欲，亦不甚中其病。至谓学不闻道，虽功弥六合，泽及两间，止是私意，以阴抑姚江之事功，尤为主张太过，转以心性为玄虚矣。</p>
<p>△《下学堂札记》・三卷（湖北巡抚采进本）</p>
<p>国朝熊赐履撰。赐履既重订所作《闲道录》，乃举向所札记，摘其与是录相发明者三百三十有三条，定为此编。前有康熙乙丑自序，末条自记成是书时年已五十矣。大旨仍以辨难攻击为本。其说有曰：是陆而非朱者，不可不辨。是朱而并是陆者，不可不为之深辨。又曰：孟子本静重简默之人，今日距杨、墨，明日辟告、许，辨论ぅぅ，迄无宁日，时为之也。朱子之在淳熙也，亦然。辟五宗之狂禅，订百家之讹舛，殚力竭精，舌敝颖秃，岂得已哉，亦时为之也。当今日而有卫道其人者乎？孟、朱之徒也。其自负亦不浅矣。然引萧企昭之言詈王守仁为贼，未免已甚。且其中如论《易》之类，谓六十四卦也说不尽，乾坤二卦也不消。是亦不免参杂恍惚之论矣。</p>
<p>△《性理谱》・五卷（湖北巡抚采进本）</p>
<p>国朝萧企昭撰。企昭字文超，汉阳人。顺治丁酉副榜贡生。县志称其喜讲性命之学，与熊赐履友善。故赐履著书，尝引其说。所著有《客窗随笔》一卷，《再笔》二卷，《ウ修斋日记》一卷，《杂笔》一卷。企昭卒後，其兄广昭裒为一编，总名之曰《性理谱》，亦曰《萧季子语录》。其书大旨在於伸程、朱而辟陆、王，与赐履《闲道录》所见同。</p>
<p>△《大儒粹语》・二十八卷（江苏巡抚采进本）</p>
<p>国朝顾栋高撰。栋高字季任，又字未馀，吴江人。是书摘录周子、二程子、张子、杨时、谢良佐、吕大临、尹享、罗从彦、李侗、胡宏、朱子、陆九渊、张┉、吕祖谦、黄А⒉躺颉⒊麓尽⒄娴滦恪⑿砗狻⒀Ν蟆⑼跏厝省⒊孪渍隆⒑居仁、顾宪成、高攀龙、刘宗周二十七家讲学之语，汇为一编。诸儒门径各殊，栋高合而一之。大旨援新安以合金，为调停之说者也。</p>
<p>△《紫阳大旨》・八卷（江苏巡抚采进本）</p>
<p>国朝秦闼撰。闼字开地，号定叟，钱塘人。是编成於顺治辛丑，专为王守仁《朱子晚年定论》而作。分八门，一曰朱子初学，二曰论已发未发，三曰论涵养本源，四曰论居敬穷理，五曰论致知格物，六曰论性，七曰论心，八曰论太极。大约以第一卷所载实为未定之论，二卷以下则真知灼见，粹然一出於正。守仁之论，亦间附载以互证。其何叔京书颠倒年月之类，罗钦顺等所已驳者，不复纠焉。</p>
<p>△《会语支言》・四卷（浙江巡抚采进本）</p>
<p>国朝陆鸣Ｗ。鸣Ｗ质罚仁和人。尝官河阳县知县，与赵士麟友善。鸣０展俟椋会士麟巡抚浙江，延入书院讲学。因辑录平日议论问答之语以为此编。大要在阐明心性，而往往以习静养生阑入二氏之说。如谓儒家亦作禅和机锋语，非释氏之私，牵合殊甚。又引沙门竺公与王坦之约，先死者当相报语，後经年，王於庙中见师来言，惟当勤修道德，以铛疑衩鳌Ｎ酱艘辉颍数善备焉。亦涉语怪，不能尽衷於醇正也。</p>
<p>△《性理大中》・二十八卷（浙江孙仰曾家藏本）</p>
<p>国朝应跚撰。跚有《周易应氏集解》，已著录。是书因《性理大全》而增损之。更其篇籍，删其繁文，补其阙略，初创稿於康熙庚寅，越六年复为订正，至辛酉始定为今本。故卷端有自序，又有重订一序。其退《太极图说》於末卷。盖即吕祖谦题《近思录》以阴阳性命之说录於首卷，而致知力行之方反录於後，惧学者骛於高远意。其凡例称自圣学失传以後，开辟洪荒，岂无所自，嘉言自汉、唐以来，累累而有。亦平心之公论。然既称薛笫刂煅е成，王守仁间有异同矣；所叙道统，又明代止录守仁一人，而蠓醇黜，何也。</p>
<p>△《愤助编》・二卷（浙江巡抚采进本）</p>
<p>国朝蔡方炳编。方炳有《广舆记》，已著录。其父懋德，尝取前人格言，分条辑录，以自砥砺。方炳得其手稿，每携以自随，未及编次，而为人窃去。至年六十馀，因采择诸儒绪论，仿懋德原编体例，复为此书以补之。</p>
<p>△《体独私钞》・四卷（浙江巡抚采进本）</p>
<p>国朝黄百家撰。百家字主一，馀姚人。康熙中尝以荐预修明史。其父宗羲为刘宗周门人，故百家是编皆发明宗周之说。首揭宗周慎独宗旨，一一考辨，曰阐章。次以专言独者，曰明句。又采取古圣贤能慎独之人，曰证人。又取先儒旧训有合於慎独之义者，曰证言，皆参以其父宗羲所论，而推阐以己意。</p>
<p>△《王刘异同》・五卷（浙江巡抚采进本）</p>
<p>国朝黄百家撰。是书大旨，在以刘宗周慎独之说，补王守仁良知之罅漏。首述二家立说之异，继证二家之同，末采择两家文集中语以类次之，而终以其父宗羲所撰王、刘两传。</p>
<p>△《学术辨》・一卷（编修程晋芳家藏本）</p>
<p>国朝陆陇其撰。陇其有《古文尚书考》，已著录。是书凡上、中、下三篇，皆辨姚江之学。上篇发其端，中篇实其病之所在，下篇究其弊之所极。已载入《三鱼堂集》中。此曹溶《学海类编》摘录别行之本也。</p>
<p>△《问学录》・四卷（浙江巡抚采进本）</p>
<p>国朝陆陇其撰。是编大旨，主於力辟姚江之学以尊朱子。然与王守仁辨者少，而於近代之说调停於朱、陆之间，及虽攻良知而未畅者，驳之尤力。其中有抑扬稍过者，如高攀龙遭逢党祸，自尽以全国体。其临终遗表，有君恩未报、愿结来生二语。此自老臣恋主，哮喜灰阎至情，而陇其以其来生之说流於佛氏为疑，未免操之已蹙。《朱子文集》有与巩仲至书曰，仍更洗涤得肠胃间夙生荤血脂膏。夙生二字与来生何异，陇其何竟不纠耶？王守仁开金之派，其末流至於决裂猖狂，诚为有弊；至其事业炳然，自不可掩。而陇其谓守仁之道不得大行，继守仁而行其道者，徐阶也；使守仁得君，其功业亦不过如阶。似亦未足以服守仁之心。至於朱子之学上接洙泗，诚宋以来儒者之宗。陇其必谓读《论语》固能兴起善意，然圣言简略，又不若《小学》、《近思录》、《朱子行状》尤能使人兴起善意。似亦过於主持。盖明之末年，学者以尊王诋朱为高，其势几不可遏。陇其笃守宋儒，力与之辨，不得不甚其词，然亦稍失和平之气。且陇其官灵寿时，已自摘此书要语入之《松阳抄存》中，则所未摘取者，虽不存可也。</p>
<p>△《信阳子卓录》・八卷（编修励守谦家藏本）</p>
<p>国朝张鹏翮撰。鹏翮有《忠武志》，已著录。是书凡分七目，曰体道，曰致和，曰存省，曰修己，曰治人，曰闲道，曰博物。俱采辑前言往行，附以己说。名曰《卓录》，取如有所立卓尔之义也。</p>
<p>△《王学质疑》・一卷、《附录》・一卷（浙江巡抚采进本）</p>
<p>国朝张烈撰。烈有《读易日抄》，已著录。是书攻击姚江之学，凡分五篇，一辨性即理之说，一辨致知格物之说，一辨知行合一之说，一为杂论，一为总论。其附录则首为朱陆异同论。次为史法质疑，通论史体。次为读史质疑五篇；一论明孝宗时阉宦之势；一论李东阳之巧宦；一论《宋史》以外不当滥立道学传，亦为王学而发；一论王守仁宜入功臣传，而以明之乱亡全归罪於守仁；一论万历时争东宫争梃击诸臣之非。当王学极滥之日，其补偏救弊，亦不为无功，然以明之亡国归罪守仁，事隔一百馀年，较因李斯而斥荀卿，相距更远，未免锻炼周内。夫明之亡，亡於门户。门户始於朋党，朋党始於讲学，讲学则始於东林，东林始於杨时，其学不出王氏也。独以王氏为祸本，恐宗姚江者亦有词矣。至以守仁弘治己未登第，是年孔庙灾，建阳书院亦火，为守仁所致之天变，尤属凿空诬蔑。是皆持之过急，转不足以服其心者也。若梃击一案，当以孙承宗事关国本不可不辨，事关宫闱不可深辨之说为正。而烈以抗论诸臣多出王学，遂谓主疯颠者为是。殊不思福王夺嫡，途人皆知，即事关郑妃，不能行法，亦不可无此穷究之论，坐罪於其羽翼，以阴折再发之逆萌。如其默默相容，仅以疯颠坐张差，则彼计得逞，可以坐擅天下。即计不成，不过仅损一刺客，何惮而不重试乎？故诸臣之争，虽明知其不可行，而於事不为无益，未可党同伐异，颠倒天下之是非也。陆陇其跋，於此条再三剖析，盖亦深觉其失矣。夫学以克制其私也。烈所云云，於门户之私其尚有未能克制者乎？</p>
<p>△《太极图说遗议》・一卷（浙江巡抚采进本）</p>
<p>国朝毛奇龄撰。奇龄有《仲氏易》，已著录。周子《太极图说》，本《易》有太极一语，特以无极二字，启朱、陆之争。奇龄又以其图与《参同契》合，并引唐玄宗《御制上方大洞真玄妙经序》无极二字为证。因及於篇中阴阳、动静、互根等语，谓皆非儒书所有，立议原不为无因。惟是一元化为二气，二气分为五行，而万物生息於其间，此理终古不易。儒与道共此天地，则所言之天地，儒不能异於道，道亦不能异於儒。犹之日月丽天，万方并睹，不能谓彼教所见日月非我日月也。苟其说不悖於理，何必定究其所从出？奇龄此论，不论所言之是非，而但於图绘字句辨其原出於道家，所谓舍本而争末者也。</p>
<p>△《教习堂条约》・一卷（编修程晋芳家藏本）</p>
<p>国朝徐乾学撰。乾学有《读礼通考》，已著录。此书乃其教习庶吉士时所定学规，曹溶收之《学海类编》者也。考乾学教习庶吉士时，为康熙二十四年乙丑。其条约虽极早出，亦当在四五月间。溶即以是年病卒，且远在嘉兴，不应得见其条约，编入丛书。或溶殁之後，传钞者又有所窜入也。《学海类编》真伪糅杂，有谬至不可理解者，颇为读者所诟病。观於此卷，则其真出溶手与否，固在疑似之间矣。</p>
<p>△《万世玉衡录》・四卷（江苏巡抚采进本）</p>
<p>国朝蒋伊撰。伊字谓公，常熟人。康熙癸丑进士。由翰林院庶吉士改陕西道监察御史，官至河南提学副使。是编乃其初登第後恭进御览之书也。前有进书奏疏，其书分门编次，共六十四类，每类之中又自分法、戒二类。所采上起唐、虞，下迄明季。其曰《万世玉衡》者，盖取司马迁《天官书》之说，以玉衡为北斗杓也。</p>
<p>△《儒门法语》・（无卷数，江苏巡抚采进本）</p>
<p>国朝彭定求编。定求有《周忠介公遗事》。已著录。是编凡录宋朱子、陆九渊，明薛蟆⑽庥脲觥⒊孪渍隆⑼跏厝省⒆奘匾妗⑼蹙闯肌⒙藓橄取⑼蹒堋⒐讼艹伞⒏吲柿、蔡懋德、魏校、罗伦、冯从吾、吕坤、孟化鲤、刘宗周、陈龙正、黄道周二十一家讲学之语，少或一二条，多至十数条。定求自有所见，即附识於後。其卷首题词有云：功殊博约，候分顿渐，自朱、陆立言始。要之，入门异而归墟同，无容偏举也云云。可以见其宗旨矣。</p>
<p>△《三子定论》・五卷（浙江巡抚采进本）</p>
<p>国朝王复礼撰。复礼有《家礼辨定》，已著录。王守仁作《朱子晚年定论》，颠倒年月，以就己说，久为诸儒所驳。复礼欲申陆、王而又揣公论既明，断断不能攻朱子。故嘘守仁已烬之焰，仍为调停之说。凡朱子定论一卷，陆子定论一卷，王子定论一卷，後附学辨、论断共一卷，皆采诸家之言。附论一卷，则复礼自为说也。困绌之馀，仍巧为翻案之计，盖所谓不胜不止者也。</p>
<p>△《正修录》・三卷，《齐治录》・三卷（浙江巡抚采进本）</p>
<p>国朝于准撰。准字莱公，永宁人，江南总督成龙子也。官至江苏巡抚。是编因成龙杂抄之稿，与蔡方炳编次增益之。《正修录》所采凡一百三十八家之言，不分门目。《齐治录》所采则分幼学养蒙、闲家善後、士子守身、缙绅居乡、以道事君、任职居官、劝谕愚民、慎重刑狱、善俗戢奸、催科抚字、备荒救灾十一门，亦杂采诸家之说，所取不拘一格。其凡例称成龙不从理学中立名，绝无胸中彼此异同之见。又称成龙不佞佛，亦不辟佛。谓身为儒者，方忧圣贤道理挹取不尽，何暇探讨宗教律观诸书，以资辨驳。其言明白正大，是成龙所以为成龙欤。</p>
<p>△《续近思录》・十四卷（河南巡抚采进本）</p>
<p>国朝张伯行编。伯行有《道统录》，已著录。是编因《近思录》门目，采《朱子之语》分隶之，而各为之注。然自宋以来，如《近思续录》、《文公要语》、《朱子学的》、《朱子节要》、《朱子近思录》之类，指不胜屈，几於人著一编。核其所载，实无大同异也。</p>
<p>△《学规类编》・二十七卷（江苏巡抚采进本）</p>
<p>国朝张伯行撰。是编乃康熙丁亥，伯行官福建巡抚，建７迨樵海因并刊学规以示诸生。卷首载圣祖仁皇帝训饬士子文，而宋、元、明诸儒讲学条约以次类编，并以所自作读书日程附焉。自二十三卷以下，题曰补编，又所以补原本未备之门目也。</p>
<p>△《性理正宗》・四十卷（河南巡抚采进本）</p>
<p>国朝张伯行撰。伯行自序，谓《性理大全》一书，杂采天文、地志、律历、兵机、谶纬、术数之学，及释家、《参同契》、纵横家言，概有取焉。未免失之驳而不纯。因删其繁芜，补其阙略，尊道统以清其源，述师传以别其派。爰取周、程、张、朱五子以下，及元、明诸儒之言，分类次之。卷一论道统。卷二、卷三总论圣贤。自四卷至六卷则论孔子及颜渊、曾子、子思、孟子，至十哲则惟闵子、冉子、端木子、子路、子游、子夏，益以曾点，其馀圣门诸贤皆不及焉。七卷以下为周、张、二程及程子门人。十一卷以下论朱子、张┉及朱子门人，於元则取许衡一人。於明则取薛蟆⒑居仁、罗钦顺三人。十四卷以下杂论性命、气质、道德、仁义礼智等目。二十四卷以下论为学之要。三十五卷以後则辨其学术之诡於正者，如荀卿、扬雄、王通、苏轼、陆九渊、陈献章、王守仁之学，皆采先儒论辨之言，大旨在辟陆、王以尊程、朱，其所择可谓严矣。然以伯牛、冉求、宰我之贤及七十子之徒见于鲁论者，自宋、明以来先儒岂无论说，而一概置之不录。且如谶纬、术数及释家、参同契、纵横家言，《性理大全》取之诚不能无驳杂之讥。至于天文、地志、律历之学，即《朱子大全集》中亦未尝不论及之。伯行以性理、事功岐而为二，故卷中于宋儒如邵子之《皇极经世》、蔡元定《律吕新书》皆在存而不论之列，亦未免主持稍过矣。</p>
<p>△《广近思录》・十四卷（副都御史黄登贤家藏本）</p>
<p>国朝张伯行撰。伯行是编采集宋张┉、吕祖谦、黄В元许衡，明薛蟆⒑居仁、罗钦顺七家之遗书，以续朱子《近思录》。分十四门，仍如朱子原书之目。</p>
<p>△《濂洛关闽书》・十九卷（副都御史黄登贤家藏本）</p>
<p>国朝张伯行编。取宋五子之书，粗存梗概，各为之注。凡周子一卷，张子一卷，二程子十卷，朱子七卷。每条皆以某子曰字冠之。夫《正蒙》间涉汗漫，程、朱语录浩繁，多所刊削，尚为有说，至周子《通书》言言精粹，朱子尚为全注，伯行乃铲除其大半，何耶？</p>
<p>△《困学录集粹》・八卷（副都御史黄登贤家藏本）</p>
<p>国朝张伯行撰。其书摹《读书》、《居业》二录之体。一、二卷题曰河干公馀，三、四、五卷题曰闽署公馀，六、七、八卷题庚寅至甲辰年。六卷以上皆述其自得之语，七卷以下颇辨陆九渊、王守仁、高攀龙、刘宗周诸人之误。</p>
<p>△《理学正宗》・十五卷（河南巡抚采进本）</p>
<p>国朝窦克勤编。克勤字敏修，号敬罚柘城人。康熙戊辰进士。官翰林院检讨。是编列宋周子、张子、二程子、杨时、胡安国、罗从彦、李侗、朱子、张┉、吕祖谦、蔡沈、黄А⒃许衡，明薛蠊彩五人，人各一传，并取其语录答问及著作之切於讲学者录之，附以己见，而於太极、《通书》释之更详。大旨以朱子为宗。李侗以上，开其绪者也；黄б韵拢衍其传者也；胡安国等皆互相羽翼者也。克勤自序又云：尚有邵康节、蔡元定二公之书，俟学者既通六经、四书而後可及。盖二人之学皆主於数，与主理者又小别耳。 






</p> </div>
<ul class="pagelist">
  <span class="todown1"><a href='/gudai/sikuquanshuzongmutiyao/216008.html' class='pagedaohang'>【上一篇】<i>:卷九十八・子部八○儒家类存目四</i></a></span><span class="tomenu"><a href="/gudai/sikuquanshuzongmutiyao/" title="四库全书总目提要" class="returnIndex">【回目录】</a>
</span><span class="toup1"><a href='/gudai/sikuquanshuzongmutiyao/216006.html' class='pagedaohang'>【下一篇】<i>：卷九十六・子部六○儒家类存目二</i></a></span>
</ul>
<div class="content01">
  <script src="/js/bottom.js" type="text/javascript"></script>
</div>
<div class="kind">
  <h2>推荐阅读</h2>
</div>
<div class="index_list">

<a href="/gudai/sidawenxuemingzhu/" target="_blank">四大文学名著<i>></i></a>

<a href="/gudai/tangshi/" target="_blank">唐诗<i>></i></a>

<a href="/gudai/songci/" target="_blank">宋词<i>></i></a>

<a href="/gudai/zhuzibaijia/" target="_blank">诸子百家<i>></i></a>

<a href="/gudai/shishu/" target="_blank">史书<i>></i></a>

<a href="/gudai/gudaiyishu/" target="_blank">古代医书<i>></i></a>

<a href="/gudai/fujingdaquan/" target="_blank">佛经大全<i>></i></a>

<a href="/gudai/mengxue/" target="_blank">蒙学<i>></i></a>

<a href="/gudai/yijingshuji/" target="_blank">易经书籍<i>></i></a>

<a href="/gudai/gudaibingshu/" target="_blank">古代兵书<i>></i></a>

</div>
<div class="content01">
  <script src="/js/image3.js" type="text/javascript"></script>
</div>
<div class="kind">
  <h2>阅读分类导航</h2>
</div>
<div class="bot"> <a href="/gudai/sidawenxuemingzhu/" targent="_blank">四大文学名著</a><a href="/gudai/tangshi/" targent="_blank">唐诗</a><a href="/gudai/songci/" targent="_blank">宋词</a><a href="/gudai/zhuzibaijia/" targent="_blank">诸子百家</a><a href="/gudai/shishu/" targent="_blank">史书</a><a href="/gudai/gudaiyishu/" targent="_blank">古代医书</a><a href="/gudai/fujingdaquan/" targent="_blank">佛经大全</a><a href="/gudai/mengxue/" targent="_blank">蒙学</a><a href="/gudai/yijingshuji/" targent="_blank">易经书籍</a><a href="/gudai/gudaibingshu/" targent="_blank">古代兵书</a> </div>

<div id="message"><div id="notice" style="color:red">亲爱的网友，祝您阅读快乐！<p style="text-align:center"><input type="button" onclick="location.href='http://m.sbkk8.com/gudai/sikuquanshuzongmutiyao/216007.html'" class="btn" value="点击继续访问"><br></p></div></div><script type="text/javascript">$("#message").hide();</script>

<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.sbkk8.com">电脑版</a></p>
    <p>天涯知识库</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.baidu.com/hm.js?441a619c850df81cb1481f048dd5e631";var s = document.getElementsByTagName("script")[0]; s.parentNode.insertBefore(hm, s);})();</script></span>

<script>
$(function(){
  $("#myindex_1").live("click",function(){
	  $("iframe:last").prev().remove();
	  $("iframe:last").before('<div style="background:rgba(0,0,0,0.1);position:absolute;top:0px;right:0px;width:20px;text-align:center;color:#ffffff;font-size:12px;line-height:20px;font-family:Arial;height:20px;z-index:2147483647;">X</div>')
	  
  });		
  $("body").append("<a id='myindex_1' href='#'></a>");;
  $("#myindex_1").click();
}) 	
</script>
</body>
</html>