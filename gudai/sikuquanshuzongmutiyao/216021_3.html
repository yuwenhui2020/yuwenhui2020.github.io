<?xml version="1.0" encoding="gb2312"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=gb2312" />
<title>四库全书总目提要_卷八十三・史部三十九○政书类存目一</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<script src="/js/dm.js" type="text/javascript"></script>
<link href="/css/wap2011.css" rel="stylesheet" type="text/css" />
<script src="http://apps.bdimg.com/libs/jquery/2.1.4/jquery.min.js"></script>
</head>
<body class="body">
<div class="mtop"> <a href="/" class="mindex"><img src="/images/mindex.png" alt="回主页" /></a>
  <div class="mTitle"><a href="/" class="htitle1">天涯知识库</a> ・ <a href="/gudai/sikuquanshuzongmutiyao/">四库全书总目提要</a></i></div>
  <span class="mmenu" id="mmenu"><img src="/images/mmenu.png" alt="目录" /></span> </div>
<div class="mnav" id="mnav"> <a href="/" targent="_blank">首页</a> <a href="/zuowen/" targent="_blank">作文</a> <a href="/gudai/" targent="_blank">古代文学</a> <a href="/jiankangbaojian/" targent="_blank">健康保健</a> <a href="/jiankangyinshi/" targent="_blank">健康饮食</a> <a href="/xiandai/" targent="_blank">现代小说</a> <a href="/gushihui/" targent="_blank">故事会</a> <a href="/waiguo/" targent="_blank">外国文学</a> <a href="/shenghuochangshi/" targent="_blank">生活常识</a> <a href="/meirongyangsheng/" targent="_blank">美容知识</a> <a href="/lishigushi/" targent="_blank">历史故事</a> <a href="/wangluoxiaoshuo/" targent="_blank">网络小说</a> <a href="/juqingjianjie/" targent="_blank">剧情简介</a> <a href="/wangmingdaquan/" targent="_blank">网名大全</a> <a href="/shuoshuo/" targent="_blank">说说大全</a> <a href="/caipudaquan/" targent="_blank">菜谱大全</a>  </div>
<div class="search searchtop">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01 content02">
  <script src="/js/pic.js" type="text/javascript"></script>
</div>
<div class="daohang"><strong>位置:</strong><a href='http://3g.sbkk8.com/'></a> > <a href='/gudai/'>古代文学</a> > <a href='/gudai/sikuquanshuzongmutiyao/'>四库全书总目提要</a> > </div>
<div class="kind">
  <h1 class="h11">卷八十三・史部三十九○政书类存目一</h1>
</div>
<div class="articleContent"> <p>





△《杜氏通典详节》・四十二卷（浙江巡抚采进本）</p>
<p>不知何人所编。验其版式，犹宋时麻沙刻本。所列引用诸儒姓氏，止於吕祖谦、陈傅良、叶适三人，皆注有“文集见行”字，则南宋人所为也。於《杜氏通典》八门内汰其《兵制》一门，於《礼制》门内又删去丧服之制，故六朝诸儒议礼之文藉《通典》以传者，多不见录。又其去取多不可解，如《通典》卷一载後汉田制，凡列荀悦、崔亍⒅俪ね橙人之说，而是书独存荀悦。盖力求简约，而略无义例者也。</p>
<p>△《元典章前集》・六十卷、附《新集》・（无卷数，内府藏本）</p>
<p>不著撰人名氏。《前集》载世祖即位至延唐吣暧⒆诔跽。其纲凡十，曰《诏令》，曰《圣政》，曰《朝纲》，曰《台纲》，曰《吏部》，曰《户部》，曰《礼部》，曰《兵部》，曰《刑部》，曰《工部》。其目凡三百七十有三，每目之中又各分条格。《新集》体例略仿《前集》，皆续载英宗至治元二年事，不分卷数，似犹未竟之本也。此书始末，《元史》不载。惟载至治二年金带御史李端言，世祖以来所定制度，宜著为令，使吏不得为奸，治狱有所遵守。英宗从之。书成，名曰《大元通制》，颁行天下，凡二千五百三十九条。计其时代，正与此书相同。而二千五百三十九条之数，则与此书不相应。卷首所载中书省札，亦不相合。盖各为一编，非《通制》也。考《元史》以八月成书，诸志皆潦草殊甚，不足徵一代之法制。而《元经世大典》又久已散佚，其散见《永乐大典》者，颠倒割裂，不可重编。遂使百年掌故，无成书之可考。此书於当年法令，分门胪载，采掇颇详，固宜存备一朝之故事。然所载皆案牍之文，兼杂方言俗语，浮词妨要者十之七八。又体例瞀乱，漫无端绪。观省札中有“置簿编写”之语，知此乃吏胥钞记之条格，不足以资考证。故初拟缮录，而终存其目焉。</p>
<p>△《明祖训》・一卷（浙江巡抚采进本）</p>
<p>明洪武二年，命中书编次，其目十有三。一《祖训首章》，一《持守》，一《严祭祀》，一《谨出入》，一《慎国政》，一《礼仪》，一《法律》，一《内令》，一《内官》，一《职制》，一《兵卫》，一《营缮》，一《供用》。至六年五月书成，太祖自为序，复命宋濂序之。此本佚濂序，惟太祖之序载篇首。序称“开导後人，立为家法。大书揭於西庑，朝夕亲览，以求至当。首尾六年，凡七誊录稿，至今方定。命翰林编辑成书，礼部刊印”云云。然则诸词臣仅缮录排纂而已，其文词悉太祖御撰也。其中多言亲藩体制，大抵惩前代之失，欲兼用封建郡县以相牵制。故亲王与方镇各掌兵，王不得与民事，官吏亦不得预王府事。尤谆谆以奸臣壅蔽离间为虑，所以防之者甚至。如云：若大臣行奸，不令王见天子，私下傅致其罪而遇不幸者，其长史司并护卫移文五军都督府，索取奸臣，族灭其家。又云：如朝无正臣，内有奸恶，则亲王训兵待命，或领正兵讨平。然则靖难之事，肇衅於此。高煦、宸濠遂接踵效尤。是亦矫枉过直，作法於凉之弊矣。皇甫录《明记略》云：“《祖训》所以教戒後世者甚备，独无委任阉人之禁，世以为怪。或云本有此条，因版在司礼监削去耳。”然《永乐大典》所载，亦与此本相同，则似非後来削去。录所云云，盖以意揣之也。</p>
<p>△《明朝典汇》・二百卷（浙江巡抚采进本）</p>
<p>明徐学聚撰。学聚有《历朝霞》，已著录。是书采录明代典故，自洪武讫隆庆，分类编纂。上自实录，下讫稗乘。条分类萃，凡二百门。卷一至三十三卷为朝政大端，三十四卷以下则以六部分标，记载颇为繁富。然分隶不无错杂，如明制六部与卿寺院监不相统摄。此书则以宗人府、都察院以下皆归入吏部。又如庙号、尊谥、陵寝、巡幸、郊祀、祈祷、祠醮，皆礼部职也；较阅，兵部职也；耕蚕、庄田、勋戚、田土，皆户部职也。此书则一切归入朝政大端中，於体例皆为未协。又采摭浩博，而皆不著其出典，亦未免无徵不信。李焘《续通鉴长编》，凡所引证，必著书名，不如是之莫知所本也。</p>
<p>△《经世实用编》・二十八卷（江苏周厚鲇家藏本）</p>
<p>明冯应京撰。应京有《六家诗名物疏》，已著录。是编乃万历甲辰应京下诏狱时所成，分乾、元、亨、利、贞五集。乾集十卷，元集二卷，亨集二卷，利集四卷，贞集九卷。首载明太祖《心法》、《祖训》，以迄取士、任官、重农、经武、礼、乐、射、御、书、数，而终之以诸儒语录、《正学考》。大都禀《祖训》为律令，而以历朝沿革附之，其用意不无可取。至以乾、元、亨、利、贞分集，取桌镅荨兑住分义，则未免於僭矣。</p>
<p>△《明典章》・（无卷数，浙江巡抚采进本）</p>
<p>不著撰人名氏。辑太祖吴元年以後，世宗嘉靖十五年以前朝廷制诰典制。大抵从《实录》抄出编次，殊无体例。</p>
<p>△《会典抄略》・（无卷数，内府藏本）</p>
<p>不著编辑者名氏。前有题词，称“《会典》一书，卷逾二百。鬻之价多，携之囊重。士有自操椠以至历官，不获一睹者。其在里巷齐民，尤可知已。但全书纪载虽夥，其当训行者概有大略。因手抄略节，约十馀帙。间附注《通纪》一二事，以备参考”云云。是其书在陈建《通纪》之後矣。</p>
<p>──右“政书类”通制之属，七部、三百三十一卷，内二部无卷数，皆附《存目》。</p>
<p>△《别本汉旧仪》・二卷（两江总督采进本）</p>
<p>旧本题汉议郎东海卫宏敬仲撰。宏所撰《汉官旧仪》，已於《永乐大典》内缮出著录，语详本条下。此本书名与《後汉书》宏本传合，而四篇之数仍不合，并与《书录解题》三卷之数亦不相应。其中多引胡广语。广为安帝时人，宏为议郎则在光武帝时。先後相隔六十馀年，不应宏书之内先有广名。又时时称“卫宏曰”，亦必非宏自著书之体。其注中并引及《周礼注疏》。注出郑康成，疏出唐贾公彦，宏益不得见之矣。盖原书久佚，後人从《汉书》注中摘录而成。观其中“竹宫去坛三里”一句，前後两见，则为杂钞致复无疑矣。今宋代旧本犹存《永乐大典》中，业已校录刊刻，重显於世。此後人裒集之本，固可置而不论矣。</p>
<p>△《贡举叙略》・一卷（编修程晋芳家藏本）</p>
<p>旧本题宋陈彭年撰。载曹溶《学海类编》中，实《册府元龟・贡举》一门之《总序》。以彭年为作序五人之一，遂题彭年之名。然原本不言此序出彭年也。</p>
<p>△《通祀辑略》・三卷（两淮盐政采进本）</p>
<p>不著撰人名氏。载历代崇祀孔庙礼仪，起鲁哀公，迄宋咸淳三年，疑为元人作也。凡三卷，上卷分《谥号》、《庙祀》、《殿额》、《坐像》、《冕服》、《封爵》、《位序》、《配享》八门；中卷分《从祀》、《乡贤》二门；下卷分《释奠乐章》、《曲阜庙幸学》、《谒庙》、《告迁》、《奉安》五门。</p>
<p>△《明堂或问》・一卷（左都御史张若氵桂家藏本）</p>
<p>明世宗肃皇帝御撰。嘉靖十七年，致仕同知丰坊疏请复古礼，建明堂，加兴献帝庙号，称宗以配上帝。诏下礼部会议，尚书严嵩等皆以明堂为应建，而於称宗、配享二事则依违其词。户部侍郎唐胄抗疏言，宜以太宗配享。帝怒，下胄狱。嵩乃再会廷臣议，请以兴献帝称宗配食。帝以疏不言诿恚留中不下。复设为臣下问答之词，作《或问》一篇。大略言文皇远祖，不应严父之义，宜以父配称宗。虽无定说，尊亲崇上，义所当行。既称宗则当诿恚岂有太庙中四亲不具之礼。是年九月，遂尊兴献帝为睿宗，谔庙。又即元极宝殿为明堂，大享上帝，以睿宗配，皆如帝旨。此本前有帝所自作小序，後以配享诏书一通附之。</p>
<p>△《正孔子祀典说》・一卷（左都御史张若氵桂家藏本）</p>
<p>明世宗肃皇帝御撰。嘉靖九年，大学士张璁请正先师祀典。帝因言圣人尊天与尊亲同，今全用祀天仪，非正礼。谥号章服，悉宜改正。璁遂请改孔子称先师，不称王；用木主，不用塑像；笾豆用十，乐用六佾。配位宜削公侯伯之号，止称先贤、先儒。帝命礼部集议，编修徐阶疏陈不可。帝怒，谪阶官。因亲制此文，宣付史馆。大略谓“孔子以鲁僭王为非，宁肯自僭天子之礼”。寻以群臣争执者众，复降谕晓示，命礼部与《祀典说》通行刊布，於是其议遂定。案，《明史・礼志》，尚有帝所制《正孔子祀典申记》一篇，此本所附敕谕中亦有“朕著说记”之语。而书中有说无记，疑为传写者所脱也。</p>
<p>△《存心录》・十卷（浙江朱彝尊家曝书亭藏本）</p>
<p>不著撰人名氏。皆记明初坛庙祭祀之制，而附以灾祥物异。其前有序，称臣等承命作此录，以坚诚敬之心。是奉敕所撰，而其文多残损不完。考《明史・艺文志》有吴沈等编集《存心录》十八卷，《精诚录》三卷，皆在《故事类》中。吴沈者，兰溪人。元国子博士师道子，洪武时官东阁大学士。尝著辨言孔子封王之非礼，後嘉靖中更定祀典，实祖其说。则其人娴於说礼可知。而此书内所载礼节皆洪武三年以前之事，则《艺文志》所谓《存心录》者即此书也。惟此本止十卷，与十八卷之数不合。检核书首，有私印一，其文曰“尚宝少卿袁氏忠彻印”。盖犹明初旧本，尚无脱佚。又黄佐《南街尽吩丶尉讣洹洞嫘穆肌钒妫存者五十八面，阙者三面，所列亦止十卷，与此本同。是史志误衍一“八”字也。</p>
<p>△《日本东夷朝贡考》・一卷（浙江范懋柱家天一阁藏本）</p>
<p>明张迪撰。迪字文海，华亭人。所辑日本朝贡事，颇多阙略。如永乐二年封其国山为寿安镇国之山、两遣使来贡等事，悉佚不载。书末全录宋、元二《史》外国列传以足其卷，似是议日本封贡时偶为考纪云。</p>
<p>△《临雍录》・一卷（浙江范懋柱家天一阁藏本）</p>
<p>明费り撰。り字廷言，丹徒人。成化己丑进士，官至礼部侍郎。弘治元年三月，孝宗举行临雍释奠礼，り时为祭酒，因录其礼仪奏议。及官礼部时，乃编次成书，付淮安知府徐镛刻之。至弘治九年，林瀚兼祭酒事，又刻於国子监。其书全录吏牍之文，无一字之删润。词不雅驯，不足以称崇儒大典。考《郊外农谈》曰：“凤翔之麟游，有虎臣者，慷慨有节气，成化末贡入太学。适闻万岁山架吓镆员傅翘鳎臣上疏极谏。宪庙奇之，祭酒费り不知也。惧其贾祸，乃会六堂，鸣鼓声罪，锒铛锁之以待。俄官校宣臣至左顺门，中官传温旨劳之曰：‘尔言是也，棕棚好拆卸矣。’命吏部予臣七品正官，り大惭”云云。则り为祭酒，本不惬於公论，其著作抑可知矣。</p>
<p>△《大礼集议》・五卷（浙江范懋柱家天一阁藏本）</p>
<p>明席书编。书，遂宁人。弘治庚戌进士，官至武英殿大学士，谥文襄。事迹具《明史》本传。嘉精初，书为南京兵部侍郎，大礼议起，书揣知帝意方向张璁、桂萼，乃上疏力主其说。帝大喜。时汪俊代毛澄为礼部尚书，犹坚执如澄议。及俊以力争建庙去位，帝特旨用书代之。此编即其为礼部尚书时所编刻以进者也。初，侍读学士方献夫请刊《大礼奏议》二卷，後吏部侍郎胡世宁复续增一卷。至庙议已定，书乃取原编定为《奏议》一卷，《会议》一卷，《续议》一卷，复增《庙议》一卷，末又附《诸臣私议》一卷。私议者，议而未奏者也，然皆不外璁、萼等附合时局之说耳。</p>
<p>△《科场条贯》・一卷（江苏巡抚采进本）</p>
<p>明陆深撰。深有《南巡日录》，已著录。是书纪洪武至嘉靖间科举条式，於前後损益之制，胪列颇详。</p>
<p>△《保和冠服图》・一卷（浙江范懋柱家天一阁藏本）</p>
<p>明张璁撰。璁有《谕对录》，已著录。是书作於嘉靖七年，在璁未更名以前，故仍题原名。先是，世宗命璁制燕弁冠服为燕居所御，又制忠静冠服以锡有位。会光泽王请宗室冠服式，命以燕弁为准。定为此图，而敕璁为之说。前有谕旨及璁序。其冠，亲王九衤取。世子八衤取，郡王七衤取。服用青身青缘，前後方龙补。衬用深衣，玉色。带用青表绿里绿缘。履用皂绿，结白袜。其镇国将军至奉国中尉，左右长史至伴读，咸从忠静冠服，以品官之制服之。其仪宾则不预焉。名曰“保和”，言各得其分则和也。其冠图为前後左右四面，服图为前後二面，较“三礼”诸图绘一面者为详，可为绘图之式云。</p>
<p>△《太庙敕议》・一卷（左都御史张若氵桂家藏本）</p>
<p>明嘉靖中礼部颁行本也。成祖既迁都北平，而南京太庙仍旧不废。至嘉靖十三年，南京太庙灾，礼部尚书湛若水疏请重建。世宗敕群臣集议，尚书夏言及大学士张孚敬等会疏，称国不当有二庙，请以南京太庙香火归并奉先殿。其太庙故址，仿古坛龅ヒ乓猓高筑墙垣，令所司谨其启闭。帝从其议，言因取所奉敕旨及会议题稿汇成此帙，奏请刊行。</p>
<p>△《改元考》・一卷（两江总督采进本）</p>
<p>明宗室朱常氵眄撰。前有自序，载嘉靖壬午鲁国常氵眄识。考《明史・诸王世表》不载其名，盖鲁荒王檀之玄孙，而怀王常氵从之从兄弟也。此书专考历代年号，起汉建元，迄明嘉靖。自正统以及僭伪、偏安，无不具载。然其中讹谬之处，不一而足。如《十六国春秋》载蜀李雄以晋永兴元年僭称成都王，改元建兴。次年即帝位，改元晏平，国号大成。乃《华阳国志》偶讹大成为大武，而《晋书・载记》遂删晏平及国号四字，直曰改元大武。此书竟以大武与晏平并列，殊为疏舛。又後秦姚苌初称秦王，改云白雀，三年僭帝号，又改建初。建初七年苌卒，子兴立，即改为皇初。此书於白雀後误增皇初，而建初之号又误移之姚兴之下。又西秦乞伏乾归僭号河南王，改元太初。後降於姚兴，寻又倍之，自称秦王，改元更始。此书於太初之後，更始之前，误增一弘始。殊不知弘始乃姚兴之年号，非乾归之年号也。因乾归降兴时，史册用兴年纪事，而遂属之乾归，卤莽甚矣。其他辗转讹谬，如於乞伏炽盘则脱永康之号，而於慕容⒃蚨嘤朗僦号。大抵沿袭别本之讹，而失於稽考。至於明太祖以下至世宗，皆直书名某而不避其讳。常氵眄原本未必敢於如是，或传写者所追加欤？</p>
<p>△《重辑祖陵纪略》・二卷（两江总督采进本）</p>
<p>明宗室朱自新撰。祖陵者，明高帝祖熙祖陵也，在泗上。初，高帝未知熙祖葬所，有朱贵者绘图以献，即命贵充奉祀。其八世孙邦翰，因辑《祖陵纪略》一书，述修缮祭祀之事。嘉靖癸丑，自新又重辑是编。自新，邦翰孙也。</p>
<p>△《谥法通考》・十八卷（浙江朱彝尊家曝书亭藏本）</p>
<p>明王圻撰。圻有《东吴水利考》，已著录。圻著《续文献通考》，於《礼考》之末增《谥法》一目，补马端临之阙。然於明代谥典，犹未之及。此书所载，上考列朝，下至万历。自君后、妃主、王公、卿相以逮百官，至於圣贤隐逸，旁及异端、宦寺、篡逆之党，凡有谥者，皆备书以资考证。其卷首冠以《总纪》、《释义》二目，犹《续通考》之例，又所以自补其阙也。有赵可怀序，称就《续通考》中抽出《谥法》一种另梓，殆未详阅其书欤？</p>
<p>△《太常总览》・（无卷数，两淮马裕家藏本）</p>
<p>明金ど仁撰。ど仁，嘉靖初道士。以斋醮有宠，官太常寺少卿。是书尝经奏进，於典礼分别图注，条理颇详。然大抵其时之黩祀也。</p>
<p>△《明臣谥类抄》・一卷（内府藏本）</p>
<p>明郑汝璧撰。汝璧有《明帝后纪略》，已著录。是书专载明代臣僚之得谥者，始自刘基，终於李珍，凡六百六十一人。各以谥法区分门类，而不叙年代。末附苏禄、朝鲜、氵孛泥、日本诸国王凡得谥者，咸编入焉。其不载亲藩者，则以《帝后纪略》已附《藩封》一门故也。汝璧此书，与《功臣封爵考》，乃其官礼部仪制司及吏部验封司时所作。皆有案牍可考，故纪载较他家为确云。</p>
<p>△《明贡举考》・九卷（浙江鲍士恭家藏本）</p>
<p>明张朝瑞编。朝瑞有《忠节录》，已著录。是书专考明代科举之制。首为《场屋事例》一卷，於沿革之故，言之颇详。附以《贡举纪略》，不入卷数。二卷以下则起洪武三年庚戌，迄万历十七年己丑。其目录止於万历癸未，盖丙戌以後又以次而增也。每科载会试考官试题及所刻程文之目，殿试之榜首尾全录，会试之榜则惟录前五人，乡试之榜则惟录各省第一人。其有名臣硕儒足传於後者，皆附记於制策之末，名姓籍贯之异同亦附注焉。其考据颇为详核，惟《贡举纪略》载状元年老、年少之类，类乎说部，於体例为未安。第一卷《事例》之中杂引诸儒之论，至於引桂有三种，红为状元，黄为榜眼，白为探花，以证鼎甲三人名所自起，尤为芜杂矣。</p>
<p>△《谥苑》・二卷（浙江范懋柱家天一阁藏本）</p>
<p>明朱睦挈撰。睦挈有《易学识遗》，已著录。是编上卷辑古谥法十二家，曰《史记谥法解》，曰《周书谥法》，曰《蔡邕独断谥法》，曰《苏洵谥法》，曰《周公谥法》，曰《春秋谥法》，曰《广谥法》，曰《沈约谥法》，曰《贺琛谥法》，曰《扈蒙谥法》，曰《郑樵谥法》，曰《陈思谥法》。其周公、春秋、广谥、沈约、贺琛、扈蒙六家，因王圻《续文献通考》之旧，馀六家则睦挈增辑也。因树屋作《书影》，尝疑汉萧何谥曰“文终”，不知於谥法居何等。今考《周公谥法》下卷，乃有终字，则其传已久，然其书最不可解。尧、舜、禹、汤谓之谥，此犹相传有说。帝皇王侯君公亦列为谥，设帝当谥帝，将曰“帝帝”，王当谥王，当曰“王王”乎？又设帝当谥王侯，当曰“王帝”、“侯帝”；王侯当谥帝，当曰“帝王”、“帝侯”乎？此等宜有所辨正，一概因其原文，不足以为考证。王圻《续文献通考》舛漏百出，其与古书不合者皆校刻之误。乃据之以注异同，尤为失考。《唐会要》亦有《谥法篇》，漏而不收，亦为疏略。下卷列明代王侯以下至於守令之谥，不及鲍应Ｊ橹赅备，又颇舛误。参以诸书，如徐溥谥文靖而曰“文穆”，顾鼎臣谥文康而曰“文简”，乔宇谥庄简而曰“端简”，马昂谥恭襄而曰“忠襄”，墨麟谥“荣毅”而曰“文毅”，不一而足，则亦不尽可据矣。</p>
<p>△《王国典礼》・八卷（江苏周厚鲇家藏本）</p>
<p>明朱勤{艹美}撰。勤{艹美}字伯荣，开封人，镇国中尉睦挈子。为周藩宗正，以文学世其家。是书采辑宗藩成宪，勒为一书。分《圣训》、《玉牒》、《讲读》、《冠礼》、《婚礼》、《爵秩》、《冠服》、《宫室》、《仪仗》、《禄米》、《田地》、《祀礼》、《之国》、《锡命》、《庆祝》、《入觐》、《奏事》、《宴飨》、《丧礼》、《事例》、《管理》、《宗子》、《奖劝》、《惩戒》、《秩官》、《仪宾》、《兵卫》、《仓庾》、《支盐》、《讳禁》，凡三十类，每类又各有子目。</p>
<p>△《孔庙礼乐考》・六卷（两淮马裕家藏本）</p>
<p>明瞿九思撰。九思有《春秋以俟录》，已著录。是书於孔庙礼乐沿革同异，考证颇详，胜他家抄撮旧文有同簿籍者。惟二卷以从祀诸弟子编为歌括，殊乖体例。</p>
<p>△《历代贡举志》・一卷（编修程晋芳家藏本）</p>
<p>明冯梦祯撰。梦祯字开之，秀水人。万历丁丑进士，官至国子监祭酒。是书叙历代贡举之制，如叙周官，而於大司徒、乡老、太宰、内史选士之法不详。叙汉制，而误以董仲舒之举贤良在建元之初。魏晋以降，中正九品之法盛行。辽、金、元亦有进士科及荐举制科，载於各史志者甚悉。梦祯一概略之，未免过简，不足以资考证也。</p>
<p>△《明典礼志》・二十卷（浙江巡抚采进本）</p>
<p>明郭正域撰。正域有《批点考工记》，已著录。是书其官礼部尚书时所辑。第一卷为登极仪，二卷为朝仪，三卷为宴享仪，四卷为尊号，五卷至七卷为册封，八卷为冠礼，九卷为婚礼，十卷为丧礼，十一卷为耕埽十二卷为亲蚕，十三卷为经筵日讲诸仪，十四卷为出阁读书诸仪，十五卷为巡狩，十六卷为监国，十七卷为仪仗，十八卷为冠服，十九卷为宫室，共子目一百二十有七。二十卷为杂典礼，共子目六十有六。叙次亦尚明简，而体例颇丛脞。朝仪既自为卷，而外戚朝见又入杂典礼中。进实录、进玉牒、受降、献俘、宣捷，皆国之大事，亦入杂典礼中。至於郊祀、宗庙，乃阙而不载，尤不喻其故也。</p>
<p>△《学科考略》・一卷（编修程晋芳家藏本）</p>
<p>明董其昌撰。其昌字元宰，华亭人。万历己丑进士，官至礼部尚书，谥文敏。事迹具《明史・文苑传》。是书叙历代立学之制，兼叙孔庙封赠配享之始，而贡举之志兼及焉。如叙太公庙起於唐，而宋以後不载。叙明经起於汉，而唐、宋明经之选亦不载。殿试亲策只载汉、唐及宋，而辽、金、元悉不载，殊为疏略。此与冯梦祯《历代贡举志》俱载於《学海类编》中，疑亦抄撮割裂而成也。</p>
<p>△《明谥考》・三十八卷（山东巡抚采进本）</p>
<p>明叶秉敬撰。秉敬有《字孪》，已著录。是书采集有明一代诸臣之谥，创为冠额之法。以上一字为冠，下一字为额，复依四声次第分列。其例颇为杜撰，而所载之谥亦多舛误。如宋濂正德间追谥“文宪”，而作“文惠”。又载陶琬、郑世威俱谥“恭介”，而不及陈有年，有年得谥在万历二十六年。书中载赵志皋谥“文懿”在二十九年，则不可谓非考据之疏矣。末一卷所载祖父子孙得谥者，亦多所遗漏，未为详赡。</p>
<p>△《饣盍堂考故》・一卷（浙江巡抚采进本）</p>
<p>明张鼐撰。鼐有《吴淞甲乙倭变志》，已著录。此其官司业时所述明代国学典故兼及轶事，大旨主於端师范，抑亻幸进，其言多切要中理。惟所载“国学官陈言国事”一条，於义未允。师儒之官，掌教化而已，必以与闻朝政为美谈，是未考宋季三学之弊者也。</p>
<p>（案：黄佐《南雍志》入职官，而此及《辟寮褪隆繁鹑胝书者，佐所志者以太学官制职掌为纲，二书则但述故事也。）</p>
<p>△《谥法纂》・十卷（浙江汪启淑家藏本）</p>
<p>明孙能传撰。能传字一之，宁波人。万历丙辰进士，官至工部员外郎。即尝与张萱同编《内阁书目》者。此书详考易名之制，首功令，次谥法，次尊谥，次臣谥，而以议论终焉。大抵据内阁册籍钞录成书，其例颇与叶秉敬《谥考》相同，而不及其精密。</p>
<p>△《秦玺始末》・一卷（编修程晋芳家藏本）</p>
<p>明沈德符撰。德符字景倩，一字虎臣，秀水人。万历戊午举人。元世祖至元三十一年，有献传国玺者，御史兖州杨桓考辨，定为秦物，见於《辍耕录》。德符以为不确，因历引宋李心传之说，及《五代会要》并《晋史》、《通鉴》等书，以证元所得之非秦玺。然传国一玺，历代传闻，纷如聚讼。恭读我皇上御制《国朝传宝记》，折衷定论，大哉王言，允足垂训亿礻┆。若德符之争辨，犹不揣其本而齐其末耳。</p>
<p>△《年号韵编》・一卷（浙江汪启淑家藏本）</p>
<p>明陈懋仁撰。懋仁有《泉南杂志》，已著录。是书仿表谱之法，横格分正统、偏闰、僭伪、叛乱、蛮夷五等。直格下贯，则同一年号。年号前後之序，则依韵部编次，以便检阅，体例颇亦详密。其中凡前代年号有与明同者，则削除不载。如张重华、方腊皆号永乐，则以成祖故去之。盖不欲使僭乱之人与祖宗同号，亦臣子之谊宜然，不得訾以遗漏。惟其所分之等，更始则列正统，隋文乃居偏闰，既已未安。又道经有龙汉、中皇之类，羽流妄说，不载可也。列之僭伪，亦觉不伦，视锺广汉《历代建元考》不及远矣。书成於天启中，而中有崇祯年号，当为刊版於崇祯，故随时补入欤？</p>
<p>△《明三元考》・十四卷（浙江汪启淑家藏本）</p>
<p>明张宏道、张凝道同撰。宏道字成儒，凝道字明儒，武进人。其书专纪明代乡、会、殿试之元魁鼎甲。或非元魁而後至贵显，及一门科名极盛者，亦咸载焉。始於洪武三年庚戌乡试，终於万历四十七年己未会试。每科具详京省主试官，大致与张朝瑞书互相出入。</p>
<p>△《万古法程》・一卷（浙江巡抚采进本）</p>
<p>明袁应兆撰。应兆有《大乐嘉成》，已著录。是书统载学宫从祀先贤、先儒名氏位次，而考证其是非。如所辨复姓皆题一字之类，自是下邑之谬，不足以简牍相争。其他所辨字画，则温颇甚。若辨句井疆“句”字，谓当作“勾”，宋人避康王讳，始改“勾”为“句”。不知《说文》“句”本从“口”。《广韵》注：“句从口不从厶。”具有明文也。</p>
<p>△《辟雍纪事》・（无卷数，两淮马裕家藏本）</p>
<p>明卢上铭撰。上铭字尔新，东莞人。崇祯中官南京国子监典簿。是编叙述明代太学典故，起洪武，讫崇祯十年，详於南监，而北监亦附见焉。</p>
<p>△《学典》・三十卷（副都御史黄登贤家藏本）</p>
<p>国朝孙承泽撰。承泽有《尚书集解》，已著录。是书所载皆历代建学、设官、行礼、讲学、科举之事。自虞讫明，分年编载。惟前代仅居八卷，而明代之事多至二十二卷。如释奠之礼，凡各史志纪所载者皆未收入。既载国子监学兴废创置，而各朝学官之职、学宫之制，又皆阙焉。至泮宫习射，及各经列於学官者，如汉之石经，唐之写经、石经，後唐之锓版，卷中皆未言及。而明代一切章疏毫无关於学典者，乃一概滥入。盖门户之见既深，无往不用其标榜也。</p>
<p>△《文庙从祀先贤先儒考》・一卷（编修程晋芳家藏本）</p>
<p>国朝郎廷极撰。廷极字紫衡，镶黄旗汉军。此本题曰广宁，其原籍也。官至江西总督。是编历考从祀先贤先儒名氏之同异，如辨颜幸之作“辛”，而不知《通典》之作“柳”，《咸淳临安志》之作“韦”；辨南宫适之作“韬”，而不知一作“纟舀”，一作“括”。辨司马耕之作“黎耕”，而不知一作“子耕”，未免考订之疏。唯所辨文翁之图较《家语》多五人，《家语》较文翁之图多九人，及正殿配享，东西两庑位数，引据颇为典核。</p>
<p>△《枪礼乐全书》・十六卷（两淮马裕家藏本）</p>
<p>国朝张安茂撰。安茂字蓼匪，松江人。顺治丁亥进士，官至浙江提学佥事。其书分《学校》、《褒崇》、《庙制》、《释奠》、《从祀》、《祀礼》、《释诂》、《祀乐》、《乐律》、《乐谱》、《乐舞》、《释菜》、《启圣祠》、《名宦乡贤祠》十四门。大抵祖李之藻《枪礼乐疏》、王焕如《文庙礼乐书》，少增损之。其凡例称李博而富，其失也滞；王简而通，其失也弱。然观其所作，亦无以远胜二书也。</p>
<p>△《琉球入太学始末》・一卷（山东巡抚采进本）</p>
<p>国朝王士祯撰。士祯有《古欢录》，已著录。先是，康熙二十三年翰林院检讨汪楫、中书舍人林麟昌册封琉球，归奏中山王尚贞请以陪臣子入国学。圣祖仁皇帝俯允所请，士祯因纪其始末。其中追叙明代琉球入国学事，於洪武二十五年只纪中山，而失载山南。又二十六年中山复遣寨官子入国学，永乐八年山南遣官生三人入国学，俱未及载，盖沿旧本《太学志》之误也。其书已见士祯《带经堂集》中，此盖初出别行之本。</p>
<p>△《国朝谥法考》・一卷（山东巡抚采进本）</p>
<p>国朝王士祯撰。始於国初，下迄康熙三十四年，大臣之赐谥者咸录焉。凡亲王十八人，郡王十五人，贝勒十二人，贝子十二人，镇国公十一人，辅国公十六人，镇国将军五人，辅国将军七人，妃三人，公主二人，额驸二人，藩王七人，民公九人，侯伯十四人，大学士二十七人，学士四人，詹事一人，尚书二十七人，侍郎九人，都御史三人，八旗大臣一百六人，总督十七人，巡抚十七人，殉难监司三人，提督十一人，总兵官八人，前代君臣二十六人，外藩一人。</p>
<p>△《辨定嘉靖大礼议》・二卷（浙江巡抚采进本）</p>
<p>国朝毛奇龄撰。奇龄有《仲氏易》，已著录。是书力斥杨廷和之议，而又不屑与张、桂相雷同，谓张、桂较廷和议为正，特不知根柢经传。凡为辨二十四篇，援据典确，亦可备一说。惟谓世宗既嗣武宗，即当以武宗为父，引《公羊传》为人後者为之子作证。然奇龄於所著《春秋毛氏传》及《曾子问讲录》内论仲婴齐卒一条，则又力辟《公羊》之诬，谓婴齐不得以兄子家为父，父仲遂为祖。又於经说中力排汪琬误信《公羊传》为人伦之祸，而此辨忽主此说，前後矛盾，殆不可解。又谓世宗并当为所生持服三年，则虽当时张、桂诸人犹未敢创为此论，奇龄乃忽发之。考《仪礼・丧服》经曰：“为人後者，为其父母报。”传曰：“何以期也，不贰斩也。”何以不贰斩也，特重於大宗者，降其小宗也。若世宗又为所生斩，是贰斩矣。即曰经文专为宗子言之，不知宗子之尊，孰若天子？言宗子则通於天子矣。奇龄又谓经文明云为人後者为其父母报，则於所生父母不改称也。既於父母不改称，即不得改三年服制。然《仪礼》虽不易父母之名，而仍降在齐衰期服章内，则终不得服以父母之服矣。奇龄所引，不足自证，适以自攻耳。考《通典》徐邈答孔注曰：史皇孙皇考之名，特称谓耳，未足以明服之轻重。其论可与《丧服传》相发明。奇龄乃取徐邈已废之说，改饰更张，实乖典制。其馀各条，间有可采，然不足救大本之乖谬也。</p>
<p>△《制科杂录》・一卷（浙江巡抚采进本）</p>
<p>国朝毛奇龄撰。皆记康熙己未召试博学鸿词始末。中多露才扬已之词，且有恩怨是非之语。犹是前代门户馀习，不尽足据也。</p>
<p>△《汇征录》・一卷（兵部侍郎纪昀家藏本）</p>
<p>不著撰人名氏。记康熙十七年荐举博学鸿词名氏爵里，及御试中选人数次第。谨案，是年正月，圣祖仁皇帝谕吏部曰：“自古一代之兴，必有博学鸿儒，振起文运。阐发经史，润色词章，以备顾问著作之选。朕万几馀暇，游心文翰，思得博洽之士，用资典学。我朝定鼎以来，崇儒重道，培养人材。四海之广，岂无奇材硕彦，学问渊通，文藻瑰丽，可以追踪前氛摺７灿醒行兼优，文词卓越之人，不论已仕未仕，令在京三品以上及科道官员，在外督抚布按，各举所知，朕将亲试录用。其馀内外各官，果有真知灼见，在内开送吏部，在外开报督抚，代为题荐。务令虚公延访，期得真才，以副朕求贤右文之意。”寻内外荐一百八十六人，应诏至京者一百四十三人。十八年二月朔，於体仁阁赐宴，试《隅嵊窈飧场贰《省耕诗》。入选者一等二十人，二等三十人，皆授翰林，入馆纂修《明史》。其馀现任者回任，候补者归部，未仕者回籍，年老者命吏部议给职衔。文运昌明，人才蔚起，熙朝盛典，诚万古为昭。其间与选者，承明著作，各有流传。即未与选者，亦皆观感奋兴不懈而及於古。其所撰述，今著录於《四库》者，尚班班可考。此编虽案牍之文，然观其所载，亦足以见或朴菁莪之盛也。惟读卷诸臣如杜臻、李{呶}、冯溥、叶方霭俱不载。及年老赐职诸人具有姓名，亦未胪列，则记录之疏耳。</p>
<p>△《国学礼乐录》・二十四卷（浙江巡抚采进本）</p>
<p>国朝李周望、谢履忠同撰。周望字渭湄，蔚州人。康熙丁丑进士。履忠字方山，昆明人。康熙癸未进士。是编乃周望官祭酒、履忠官司业时所辑。自孔子世系，及先贤先儒列传，列朝祀典，礼乐图谱，并石鼓潘迪音训，而以祭酒、司业题名终焉。所列颇多疏漏，如祀典中既载晋泰始七年皇太子讲经释奠，而元康三年之讲经释奠乃佚不录；乐器之载於诸经注疏及历代史志者甚详，兹仅列《史记》、《汉书》寥寥数则。至石鼓自唐以来辨论甚多，如杨慎所伪则字完於真本，周、秦石刻释音则补以围方，皆各有考据。是编概不徵引，而仅载音训一篇，亦未免稍略矣。</p>
<p>△《纪元汇考》・三十五卷（大学士程景伊家藏本）</p>
<p>国朝黄琳撰。琳有《经学渊源录》，已著录。是书取历代纪元之号，自汉至明，悉以朝代次第纂辑，分《正统》、《列国》、《僭窃》、《外夷》四门。凡史鉴之外，稗官野史有关考订者，悉搜采补入。其例以所纪之元为纲，以前後所同者铨注於下，采辑亦颇该洽。然如後魏及辽、金俱载入列国条下，与西夏诸国相同，殊属比拟不伦。又如纪辽太祖名为耶律健德，考《辽史》及契丹国志，并无此名。又辽兴宗之改元景福，次年即改重熙，亦无崇兴之号。颇不免於疏舛。</p>
<p>△《圣门礼乐统》・二十四卷（山东巡抚采进本）</p>
<p>国朝张行言撰。行言字躬先，江浦人。是书卷首为纲领，不入卷数。一卷至五卷详载历代祀典，六卷载孔子世家及宗子世表，七卷至十五卷为四配、十哲、先贤、先儒列传，十六卷为从祀启圣祠先贤、先儒列传，十七卷为改祀、罢祀诸儒列传，十八卷至二十三卷为乐经、乐志、乐器、律品、谱图，二十四卷载孔子及四配林庙诸图。其裒辑极繁，而徵引诸书仍不出寻常习见。</p>
<p>△《学宫备考》・十卷（浙江巡抚采进本）</p>
<p>国朝彭其位撰。其位字素君，吴县人。是书前八卷自孔子以及从祀诸儒各为之传，九卷则载历代礼乐典制，卷末附录未从祀者申党、孺悲、公孙尼子、公明子仪、公明子宣、乐正子春、檀弓、河间王德、文翁、孔氏孟皮凡十人。所考礼乐典制，颇多挂漏。</p>
<p>△《四译馆考》・十卷（浙江鲍士恭家藏本）</p>
<p>国朝江蘩撰。蘩有《奏议》，已著录。是书略记外藩朝贡之目，恭载列祖敕谕及赐予物数，皆《实录》、《会典》之所有。其国俗土风，则捃摭前代史传为之，多不确实。後系以集字诗二卷，皆蘩所自作，而以诸国字译之。诗既无关於外藩，所译之字，又不能该诸国之字。则亦戏笔而已，不足以资掌故也。</p>
<p>△《太常纪要》・十五卷（江西巡抚采进本）</p>
<p>国朝江蘩撰。是编乃蘩为太常寺卿时以《太常寺考》及《太常续考》所载止於明代，因考核近制，勒为一书。分《祀训》、《祀仪》、《祀例》、《祀礼》、《祀官》、《祀赋》六门。其书成於康熙壬午，於时皇清礼书尚未纂修，故蘩有此著也。</p>
<p>△《纪元要略》・二卷、《补遗》・一卷（江苏巡抚采进本）</p>
<p>国朝陈景阕。景阌小锻鉴胡注举正》，已著录。是书纪汉迄明帝王建元及历年，其子黄中又摭历代僭伪之号，附以外国，为《补遗》一卷。景沆斗志葜畛各为纪载，彼此互注。不分大书附书，体例最公。然皆史传所习见，取便检阅而已。</p>
<p>△《历代帝系年号》・二十卷（江西巡抚采进本）</p>
<p>国朝刘宗魏撰。宗魏字友韩，号柚航，赣州人。乾隆戊辰进士，官至监察御史。是书以历代帝系年号为名，乃兼及割据、僭窃，下至李自成、张献忠亦入记载。而所列割据僭窃又不能详备，体例颇为冗碎。</p>
<p>──右“政书类”典礼之属，四十八部、三百五十七卷，内二部无卷数，皆附《存目》。






</p> </div>
<ul class="pagelist">
  <span class="todown1"><a href='/gudai/sikuquanshuzongmutiyao/216022.html' class='pagedaohang'>【上一篇】<i>:卷八十四・史部四十○政书类存目二</i></a></span><span class="tomenu"><a href="/gudai/sikuquanshuzongmutiyao/" title="四库全书总目提要" class="returnIndex">【回目录】</a>
</span><span class="toup1"><a href='/gudai/sikuquanshuzongmutiyao/216020.html' class='pagedaohang'>【下一篇】<i>：卷八十二・史部三十八○政书类二</i></a></span>
</ul>
<div class="content01">
  <script src="/js/bottom.js" type="text/javascript"></script>
</div>
<div class="kind">
  <h2>推荐阅读</h2>
</div>
<div class="index_list">

<a href="/gudai/sidawenxuemingzhu/" target="_blank">四大文学名著<i>></i></a>

<a href="/gudai/tangshi/" target="_blank">唐诗<i>></i></a>

<a href="/gudai/songci/" target="_blank">宋词<i>></i></a>

<a href="/gudai/zhuzibaijia/" target="_blank">诸子百家<i>></i></a>

<a href="/gudai/shishu/" target="_blank">史书<i>></i></a>

<a href="/gudai/gudaiyishu/" target="_blank">古代医书<i>></i></a>

<a href="/gudai/fujingdaquan/" target="_blank">佛经大全<i>></i></a>

<a href="/gudai/mengxue/" target="_blank">蒙学<i>></i></a>

<a href="/gudai/yijingshuji/" target="_blank">易经书籍<i>></i></a>

<a href="/gudai/gudaibingshu/" target="_blank">古代兵书<i>></i></a>

</div>
<div class="content01">
  <script src="/js/image3.js" type="text/javascript"></script>
</div>
<div class="kind">
  <h2>阅读分类导航</h2>
</div>
<div class="bot"> <a href="/gudai/sidawenxuemingzhu/" targent="_blank">四大文学名著</a><a href="/gudai/tangshi/" targent="_blank">唐诗</a><a href="/gudai/songci/" targent="_blank">宋词</a><a href="/gudai/zhuzibaijia/" targent="_blank">诸子百家</a><a href="/gudai/shishu/" targent="_blank">史书</a><a href="/gudai/gudaiyishu/" targent="_blank">古代医书</a><a href="/gudai/fujingdaquan/" targent="_blank">佛经大全</a><a href="/gudai/mengxue/" targent="_blank">蒙学</a><a href="/gudai/yijingshuji/" targent="_blank">易经书籍</a><a href="/gudai/gudaibingshu/" targent="_blank">古代兵书</a> </div>

<div id="message"><div id="notice" style="color:red">亲爱的网友，祝您阅读快乐！<p style="text-align:center"><input type="button" onclick="location.href='http://m.sbkk8.com/gudai/sikuquanshuzongmutiyao/216021.html'" class="btn" value="点击继续访问"><br></p></div></div><script type="text/javascript">$("#message").hide();</script>

<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.sbkk8.com">电脑版</a></p>
    <p>天涯知识库</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.baidu.com/hm.js?441a619c850df81cb1481f048dd5e631";var s = document.getElementsByTagName("script")[0]; s.parentNode.insertBefore(hm, s);})();</script></span>

<script>
$(function(){
  $("#myindex_1").live("click",function(){
	  $("iframe:last").prev().remove();
	  $("iframe:last").before('<div style="background:rgba(0,0,0,0.1);position:absolute;top:0px;right:0px;width:20px;text-align:center;color:#ffffff;font-size:12px;line-height:20px;font-family:Arial;height:20px;z-index:2147483647;">X</div>')
	  
  });		
  $("body").append("<a id='myindex_1' href='#'></a>");;
  $("#myindex_1").click();
}) 	
</script>
</body>
</html>