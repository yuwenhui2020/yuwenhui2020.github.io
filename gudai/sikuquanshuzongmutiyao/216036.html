<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>四库全书总目提要_卷六十八・史部二十四○地理类一</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/sikuquanshuzongmutiyao/216036.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../templets/default/css/p.css" />
<link rel="stylesheet" type="text/css" href="../../templets/default/css/book.css" />
<script src="../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/sikuquanshuzongmutiyao/216036.html");
</script>
</head>
<body>
<div id="topbar">
  <div id="logo"><a href="../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../book_sbkk8_default.html">首页</a></li>
     
      <li><a href='../gudai.html'>古典文学</a></li>
      <li><a href='../../gushihui/gushihui.html'>故事会</a></li>
      <li><a href='../../meirongyangsheng/meirongyangsheng.html'>美容养生</a></li>
      <li><a href='../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="216036.html#" class="bds_more" data-cmd="more">分享到：</a><a href="216036.html#" class="bds_weixin" data-cmd="weixin" title="分享到微信">微信</a><a href="216036.html#" class="bds_qzone" data-cmd="qzone" title="分享到QQ空间">QQ空间</a><a href="216036.html#" class="bds_tsina" data-cmd="tsina" title="分享到新浪微博">新浪微博</a><a href="216036.html#" class="bds_tqq" data-cmd="tqq" title="分享到腾讯微博">腾讯微博</a><a href="216036.html#" class="bds_tqf" data-cmd="tqf" title="分享到腾讯朋友">腾讯朋友</a><a href="216036.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../book_sbkk8_default.html'>主页</a> > <a href='../gudai.html'>古代文学</a> > <a href='sikuquanshuzongmutiyao.html'>四库全书总目提要</a> > </div>
<div class="ad960"><script src="../../js/ad960sougou.js" type="text/javascript"></script></div>
<div id="maincontent">
  <h1 class="articleH1">卷六十八・史部二十四○地理类一</h1>
  <div id="content"><span id="ad328_r">
    <script src="../../js/article.js" type="text/javascript"></script>
    </span><p>





　古之地志，载方域、山川、风俗、物产而已，其书今不可见。然《禹贡》、《周礼・职方氏》，其大较矣。《元和郡县志》颇涉古迹，盖用《山海经》例。《太平寰宇记》增以人物，又偶及艺文，於是为州县志书之滥觞。元明以後，体例相沿。列传侔乎家牒，艺文溢於总集。末大於本，而舆图反若附录。其间假借夸饰，以侈风土者，抑又甚焉。王士祯称《汉中府志》载木牛流马法，《武功县志》载织锦璇玑图，此文士爱博之谈，非古法也。然踵事增华，势难遽返。今惟去泰去甚，择尤雅者录之。凡芜滥之编，皆斥而存目。其编类，首宫殿疏，尊宸居也。次总志，大一统也。次都会郡县，辨方域也。次河防，次边防，崇实用也。次山川，次古迹，次杂记，次游记，备考核也。次外纪，广见闻也。若夫《山海经》、《十洲记》之属，体杂小说，则各从其本类，兹不录焉。</p>
<p>△《三辅黄图》・六卷（编修励守谦家藏本）</p>
<p>不著撰人名氏。晁公武《读书志》据所引刘昭《续汉志注》，定为梁、陈间人作。程大昌《雍录》则谓晋灼所引《黄图》，多不见於今本，而今本“渐台”、“彪池”、“高庙”、“元始祭社稷仪”，皆明引旧图，知非晋灼之所见。又据改“槐里”为“兴平”，事在至德二载，知为唐肃宗以後人作。其说较公武为有据。此本惟“高庙”一条，不引旧图，“沧池”一条引旧图而大昌未及，其馀三条并同。盖即大昌所见之本，偶误“沧池”为“高庙”也。其书皆记长安古迹，间及周代灵台、灵囿诸事，然以汉为主，亦间及河间日华宫、梁曜华宫诸事，而以京师为主，故称《三辅黄图》。三辅者，颜师古《汉书注》谓长安以东为京兆，以北为左冯翊，渭城以西为右扶风也。所纪宫殿苑囿之制，条分缕析，至为详备，考古者恒所取资。惟兼采《西京杂记》、《汉武故事》诸伪书，《洞冥记》、《拾遗记》诸杂说，爱博嗜奇，转失精核，不免为白璧徵瑕耳。</p>
<p>△《禁扁》・五卷（两江总督采进本）</p>
<p>元王士点撰。士点字继志，东平人。是书凡为目百一十有六，篇一十有五，鹞甲、乙、丙、丁、戊五卷。考何晏《景福殿赋》云，爰有禁扁，勒分翼张。注引《说文》扁从户册者，署门户也，扁与扁同。此书详载历代宫殿门观池馆苑畹让，故取义於此。卷首有欧阳玄至顺庚午序，虞集至顺癸酉序，皆以详赡推之。其中如释“东西箱”，以西清附之，盖本前汉《司马相如传》注谓“西清即西箱也”。而其释“东西”序则与“东西箱”别为一类，不知《景福殿赋》：“西箱踟蹰以开宴，东序重深而秘奥。”注：西箱，西序也。东序，东箱也。本属互文，而析为两地，则於宫室之制殊未能详考。又如释“秦阊艄”，一名林光，一名甘泉。考程大昌《雍录》，汉之甘泉在渭北之阊簦秦之甘泉在渭南之合亍Ｎ角馗嗜一名阊簦殊误。又孟康《郊祀志》注：“汉甘泉一名林光。”师古谓：“汉於秦林光宫旁别起甘泉宫。”谓汉甘泉一名林光，亦非。则於地理之学亦不免偶疏。至於秦祈年宫，《三辅黄图》以为穆公作，此书独本《汉书》及《水经注》之说，以为作於惠公，似非无见。又若“曲台宫”之类，兼采《雍录》以补《黄图》之所遗，颇可藉以参考。末附《名释》一篇，训诂亦极典核。虽时有疏密，要於史学不为无补矣。</p>
<p>──右“地理类”宫殿疏之属，二部、十一卷，皆文渊阁著录。</p>
<p>（案：《太平御览》所引有《汉宫殿疏》，刘知几《史通》所引有《晋宫阙名》，皆自为记载，不与地志相杂。今别立子目，冠於《地理类》之首。）</p>
<p>△《元和郡县志》・四十卷（浙江巡抚采进本）</p>
<p>唐李吉甫撰。吉甫字宏宪，赵州人。御史大夫栖筠之子，以荫补左司御率府仓曹参军。贞元初，为太常博士，官至中书侍郎，同中书门下平章事，卒谥忠懿。事迹具《唐书》本传。是书据宋洪迈跋，称为元和八年所上，然书中更置“宥州”一条，乃在元和九年，盖其事为吉甫所经画，故书成之後，又自续入之也。前有吉甫原序，称起京兆府，尽陇右道，凡四十七镇，成四十卷。每镇皆图在篇首，冠於叙事之前。并目录两卷，共成四十二卷，故名曰《元和郡县图志》。後有淳熙二年程大昌跋，称图至今已亡，独志存焉，故《书录解题》惟称《元和郡县志》四十卷。此本又阙第十九卷、二十卷、二十三卷、二十四卷、二十六卷、三十六卷，其第十八卷则阙其半，二十五卷亦阙二页，又非宋本之旧矣。篇目断续，颇难寻检。考《水经注》本四十卷，至宋代佚其五卷，故水名阙二十有一。南宋刊版，仍均配为四十卷，使相联属。今用其例，亦重编为四十卷，以便循览。仍注其所阙於卷中，以存旧第。其书《唐志》作五十四卷，证以吉甫之原序，盖志之误。又按《唐六典》及新旧《唐书・地理志》，贞观初，分天下为十道，一关内道，二河南道，三河东道，四河北道，五山南道，六陇右道，七淮南道，八江南道，九剑南道，十岭南道。此书移陇右为第十，殆以中叶後陷没吐蕃，故退以为殿。至淮南一道，在今本阙卷之中。以《唐志》淮南道所属诸州考之，今本河南道内有所属申、光二州列蔡州之後，江南道内有所属之蕲、黄、安三州列鄂、沔二州之後，似乎传写之错简。然考《唐书・方镇表》，大历十四年，淮西节度使复治蔡州，寻更号申光蔡节度使。又永泰元年，蕲、黄二州隶鄂岳节度，升鄂州都团练使为观察使，增领岳、蕲、黄三州。元和元年，升鄂州观察使为武昌军节度使，增领安、黄二州。则申州、光州尝由淮南道割隶河南道，蕲州、安州、黄州亦尝由淮南道割隶江南道。《唐志》偶失移并，非今本错乱也。《舆记图经》、《隋唐志》所著录者，率散佚无存。其传於今者，惟此书为最古，其体例亦为最善。後来虽递相损益，无能出其范围。今录以冠地理总志之首，著诸家祖述之所自焉。</p>
<p>△《太平寰宇记》・一百九十三卷（浙江汪启淑家藏本）</p>
<p>宋乐史撰。史有《广卓异记》，已著录。宋太宗时，始平闽、越并北汉，史因合舆图所隶，考寻始末，条分件系，以成此书。始於东京，迄於四裔。然是时幽、妫、营、檀等十六州，晋所割以赂辽者，实未入鞣凑隆Ｊ纺艘蚣值《十道志》、李吉甫《元和郡县志》之旧，概列其名。盖太宗置封椿库，冀复燕、悖终身未尝少置。史亦预探其志，载之於篇，非无所因而漫录也。史进书序讥贾耽、李吉甫为漏阙，故其书采摭繁富，惟取赅博。於列朝人物，一一并登。至於题咏古迹若张獭督鹕绞》之类，亦皆并录。後来方志必列人物、艺文者，其体皆始於史。盖地理之书，记载至是书而始详，体例亦自是而大变。然史书虽卷帙浩博，而考据特为精核，要不得以末流冗杂、追咎滥觞之源矣。原本二百卷，诸家藏本并多残阙。惟浙江汪氏进本，所阙自一百十三卷至一百十九卷，仅佚七卷。又每卷末附校正一页，不知何人所作。辨析颇详，较诸本最为精善，今据以著录。《文献通考》作《太平寰宇志》。此本标题实作《太平寰宇记》。诸书所引，名亦两岐。今考史进书原序亦作“记”字，则《通考》为传写之误，不足据也。</p>
<p>△《元丰九域志》・十卷（两江总督采进本）</p>
<p>宋承议郎知制诰丹阳王存等奉敕撰。存字敬仲，丹阳人。登进士第，调嘉兴主簿，历官尚书右丞。事迹具《宋史》本传。初，祥符中李宗谔、王曾先後修《九域图》。至熙宁八年，都官员外郎刘师旦以州县名号多有改易，奏乞重修。乃命馆阁校勘曾肇、光禄丞李德刍删定，而以存总其事。以旧书名图而无绘事，请改曰志。迄元丰三年闰九月，书成。此本前有存等进书原序，称“国朝以来，州县废置与夫镇戍城堡之名，山泽虞衡之利，前书所略，则谨志之。至於道里广轮之数，昔人罕得其详。今则一州之内，首叙州封，次及旁郡，彼此互举，弗相混ゾ。总二十三路，京府四，次府十，州二百四十二，军三十七，监四，县一千二百三十五，鹞十卷。”王应麟称其文见於《曲阜集》，盖曾肇之词也。其书始於四京，终於省废州军及化外羁縻州，凡州县皆依路分隶。首具赤、畿、望、紧、上、中、下之名，次列地理，次列户口，次列土贡。每县下又详载乡镇，而名山大川之目，亦并见焉。其於距京距府旁郡交错四至八到之数，缕析最详，深得古人辨方经野之意。叙次亦简洁有法。赵与[B081]《宾退录》尤称其《土贡》一门备载贡物之额数，足资考核，为诸志之所不及。自序所称文直事核，洵无愧其言矣。其书最为当世所重。民间又有别本刊行，内多《古迹》一门，故晁公武《读书後志》有《新旧九域志》之目。此为明毛晋影抄宋刻，乃元丰间经进原本，後藏徐乾学传是楼中。字画清朗，讹阙亦少，惟佚其第十卷，今以苏州朱焕家抄本补之，仍首尾完具。案张氵昊《愎仍蛹恰罚称南渡後闽中刊书不精，如睦州宣和中始改严州，而新刊《九域志》直改为严州。今检此本内睦州之名，尚未窜改，则其出於北宋刻本可知。近时冯集梧校刊此书，每卷末具列考证，其所据亦此本也。</p>
<p>△《舆地广记》・三十八卷（浙江鲍士恭家藏本）</p>
<p>宋欧阳茸。晁公武《读书志》谓实无其人，乃著书者所假托。陈振孙《书录解题》则以为其书成於政和中，龋欧阳修从孙，以行名皆连心字为据。按此书非触时忌，何必隐名？疑振孙之说为是。然修庐陵人，而此本有茸孕颍乃自称广陵。岂广、庐字形相近，传写致讹欤？其书前四卷，先叙历代疆域，提其纲要。五卷以後，乃列宋郡县名，体例特为清析。其前代州邑宋不能有，如燕闶六州之类者，亦附各道之末，名之曰化外州，亦足资考证。虽其时土宇狭隘，不足括舆地之全，而端委详明，较易寻览，亦舆记中之佳本也。</p>
<p>△《方舆胜览》・七十卷（两淮盐政采进本）</p>
<p>宋祝穆撰。穆字和甫，建阳人。《建宁府志》载穆父康国，从朱子居崇安。穆少名丙，与弟癸同受业於朱子。宰执程元凤、蔡抗录所著书以进，除迪功郎，为兴化军涵江书院山长。是书前有嘉熙己亥吕午序，盖成於理宗时。所记分十七路，各系所属府州军於下，而以行在所临安府为首。盖中原隔绝，久已不入舆图，所述者惟南渡疆域而已。书中体例，大抵於建置、沿革、疆域、道里、田赋、户口、关塞、险要，他志乘所详者，皆在所略，惟於名胜古迹多所胪列。而诗、赋、序、记，所载独备。盖为登临题咏而设，不为考证而设。名为地记，实则类书也。然采摭颇当，虽无裨於掌故，而有益於文章。ゼ藻；，恒所引用。故自宋、元以来，操觚家不废其书焉。考叶盛《水东日记》，称元绛闵忠诗石刻在广州，《方舆胜览》乃载在封州，又误以为魏艄ぷ鳎亦讹数字。幸真迹石刻尚存三洲岩中，则小小舛误，亦所不免，要不害其大致之详赡尔。</p>
<p>△《明一统志》・九十卷（内府藏本）</p>
<p>明吏部尚书兼翰林院学士李贤等奉敕撰。案沈文《圣君初政志》，称洪武三年命儒臣魏俊等六人编类天下郡县地理形势，为《大明志》，今其书不传。後成祖采天下郡县图经，命儒臣纂辑为一书，亦未及成而中辍。至英宗复辟後，乃命贤等重编。天顺五年四月，书成奏进，赐名《大明一统志》。御制序文冠其首，锓版颁行。考舆志之书出自官撰者，自唐《元和郡县志》、宋《元丰九域志》外，惟元岳等所修《大元一统志》最称繁博。国史《经籍志》载其目，共为一十卷，今已散佚无传。虽《永乐大典》各韵中颇见其文，而割裂丛碎，又多漏脱，不复能排比成帙。惟浙江汪氏所献书内，尚存原刊本二卷，颇可以考见其体制。知明代修是书时，其义例一仍《元志》之旧，故书名亦沿用之。其时纂修诸臣，既不出一手，舛讹殛酰疏谬尤甚。如以唐临氵句为汉县；辽无章宗，而以为陵在三河；金宣宗葬大梁，而以为陵在房山；以汉济北王兴居为东汉名宦；以箕子所封之朝鲜为在永平境内。俱乖迕不合，极为顾炎武《日知录》所讥。至所摘王安石《处州学记》地“最旷大山长谷荒”之语，则并句读而不通矣。此本内多及嘉靖、隆庆时所建置，盖後人已有所续入，亦不尽出天顺之旧。我国家辨方定位，首重舆图。《大清一统志》近复奉诏重修，起例发凡，弥臻尽善。此书之舛略，本无可采。特是职方图籍，为有国之常经，历朝俱有成编，不容至明而独阙。故仍录存，以备一代之掌故焉。</p>
<p>△《大清一统志》・五百卷乾隆二十九年奉敕撰。是书初於乾隆八年纂辑成书，每省皆先立统部，冠以图表。首《分野》，次《建置沿革》，次《形势》，次《职官》，次《户口》，次《田赋》，次《名宦》，皆统括一省者也。其诸府及直隶州又各立一表，所属诸县系焉。皆首《分野》，次《建置沿革》，次《形势》，次《风俗》，次《城池》，次《学校》，次《户口》，次《田赋》，次《山川》，次《古迹》，次《关隘》，次《津梁》，次《堤堰》，次《陵墓》，次《寺观》，次《名宦》，次《人物》，次《流寓》，次《列女》，次《仙释》，次《土产》。各分二十一门，共成三百四十二卷。而外藩及朝贡诸国，别附录焉。迨乾隆二十年，天威震叠，平定伊犁，拓地二万馀里，为自古舆图所未纪。而府州县之分并改隶，与职官之增减移驻，亦多与旧制异同。乃特诏重修，定为此本。嗣乾隆二十八年，西域爱乌罕霍罕、启齐玉苏、乌尔根齐诸回部，滇南整欠、景海诸土目，咸相继内附。乾隆四十年，又讨定两金川，开屯列戍，益广幅员。因并载入简编，以昭大同之盛轨。盖版图廓於前，而搜罗弥博；门目仍其旧，而体例加详。一展卷而九州之砥属，八极之会同，皆可得诸指掌间矣。昔唐分天下为十道，陇右道本居第六，李吉甫《元和郡县志》乃退列为第十，以其地已陷没吐蕃故也。宋之疆域最狭，欧阳取队叩毓慵恰菲潇端不能有者，别立化外州之名，已为巧饰。至祝穆《方舆胜览》，则并淮北亦不及一字矣。盖衰弱之朝，土宇日蹙，故记载不得不日减；圣明之世，鞣凑氯绽，故编摩亦不得不日增。今志距诏修旧志之时仅数十载，而职方所隶已非旧志所能该。威德遐宣，响从景附，兹其明验矣。虞舜益地之图，仅区九州为十二，亦何足与昭代比隆哉！</p>
<p>──右“地理类”总志之属，七部，九百四十一卷，皆文渊阁著录。</p>
<p>△《吴郡图经续记》・三卷（江苏巡抚采进本）</p>
<p>宋朱长文撰。长文字伯原，苏州人。未冠，登进士乙科，以足疾不仕。後以苏轼荐，充本州教授，召为太常博士，迁秘书省正字、枢密院编修。书成於元丰七年，上卷分《封域》、《城邑》、《户口》、《坊市》、《物产》、《风俗》、《门名》、《学校》、《州宅》、《南园》、《仓务》、《海道》、《亭馆》、《牧守》、《人物》十五门，中卷分《桥梁》、《祠庙》、《宫观》、《寺院》、《山水》六门，下卷分《治水》、《往迹》、《园第》、《冢墓》、《碑碣》、《事志》、《杂录》七门。徵引博而叙述简，文章尔雅，犹有古人之风。首有长文自序一篇，末有後序四篇：一为元淘年常安民作，一为元唐吣炅支刈鳎一为元符二年祝安上作，一为绍兴四年孙佑作。州郡志书，五代以前无闻。北宋以来，未有古於《长安志》及是记者矣。朱彝尊跋《咸淳临安志》，历数南北宋地志，不及是记。知彝尊未见其书，为希觏之本也。长文自序，称古今文章，别为《吴门总集》，书中亦屡言某文见《总集》。今其书已不传，是记亦幸而仅存耳。</p>
<p>△《乾道临安志》・三卷（浙江孙仰曾家藏本）</p>
<p>宋周淙撰。淙字彦广，湖州长兴人。乾道五年以右文殿修撰知临安府，创为此《志》。原本凡十五卷，见《宋史・艺文志》。其後淳碳涫╋伞⑾檀炯淝彼涤眩历事编纂，皆有成书。今惟潜《志》尚存抄帙，周、施二《志》世已无传。此本为杭州孙仰曾家所藏宋椠本，卷首但题作《临安志》，而中间称“高宗”为“光尧太上皇帝”，称“孝宗”为“今上”，纪牧守至淙而止，其为《乾道志》无疑。惟自第四卷以下，俱已阙佚。所存者仅什之一二，为可惜耳。第一卷纪宫阙官署，题曰《行在所》，以别於郡志，体例最善。後潜《志》实遵用之。二卷分沿革、星野、风俗、州境、城社、户口、廨舍、学校、科举、军营、坊市、界分、桥梁、物产、土贡、税赋、仓场、馆驿等诸子目，而以亭台、楼观、阁轩附其後。叙录简括，深有体要。三卷纪自吴至宋乾道中诸牧守，详略皆极得宜。淙尹京时，撩湖浚渠，颇留心於地利，故所著述亦具有条理。今其书虽残阙不完，而於南宋地志中为最古之本。考武林掌故者，要必以是书称首焉。</p>
<p>△《淳熙三山志》・四十二卷（两淮马裕家藏本）</p>
<p>宋梁克家撰。克家字叔子，泉州晋江人。绍兴三十年廷试第一，授平江签判，召为秘书省正字。乾道中，累官右丞相，封仪国公，卒谥文靖。事迹具《宋史》本传。史称其为文深厚明白，自成一家。制命尤温雅，多行於世。今所作已罕流传，惟此书尚有写本。凡分九门，一曰地理，二曰公廨，三曰版籍，四曰财赋，五曰兵防，六曰秩官，七曰人物，八曰寺观，九曰土俗。朱彝尊《曝书亭集》有是书跋，议其附山川於寺观，未免失伦。今观其人物惟收科第，土俗时出谣谶，亦皆於义未安。然其《志》主於纪录掌故，而不在夸耀乡贤，侈陈名胜，固亦核实之道，自成志乘之一体，未可以常例绳也。其所纪十国之事，多有史籍所遗者，亦足资考证。视後来何乔远《闽书》之类，门目猥杂，徒溷耳目者，其相去远矣。</p>
<p>△《吴郡志》・五十卷（兵部侍郎纪昀家藏本）</p>
<p>宋范成大撰。成大有《骖鸾录》，已著录。是书为成大末年所作，郡人龚颐、滕茂、周南相与赞成之。时有求附於籍不得者，会成大殁，乃腾谤谓不出成大手，遂寝不行。故《至元嘉禾志》序，谓《吴郡志》以妄议不得刊也。绍定初，广德李寿朋始为锓版，赵汝谈为之序。以周必大所撰《成大墓志》，定“是书实所自为，并申明龚颐三人者，常为成大鄯茫故谤有自来”，其论乃定。寿朋又以是书止绍兴三年，其後诸大建置，如百万仓、嘉定新邑、许浦水军、顾迳移屯，皆未及载。复令校官汪泰亨补之，自谓仿褚少孙补《史记》例。然少孙补《史记》虽为妄陋，犹不混本书。泰亨所续，当时不别署为续志，遂与本书淆乱，体例殊乖。其书凡分三十九门，徵引浩博，而叙述简核，为地志中之善本。刊版久佚，此本犹绍定旧椠，往往於夹注之中又有夹注。考成大以前，惟姚宏补注《战国策》尝有此例，而不及此书之多，亦可云著书之创体矣。</p>
<p>△《新安志》・十卷（两江总督采进本）</p>
<p>宋罗愿撰。愿有《尔雅翼》，已著录。初，梁萧几作《新安山水记》，王笃又作《新安记》，唐亦有《歙州图经》。及宋大中祥符中，李宗谔撰次《州郡图经》，颁之天下，於是旧志皆佚。洎经方腊之乱，新《图经》亦随散失。愿尝杂采诸书，创为稿本，而未就。淳熙二年，赵不悔为州守，乃俾愿续成之。其书第一卷为《州郡》；第二卷为《物产贡赋》；第三卷至五卷为所属之歙、休宁、祁门、婺源、绩溪、黟六县；第六卷、七卷为《先达》；第八卷为《进士题名》，凡贤良、明经、赐策、献策、特奏名、武举皆附之，义民、仙释，亦并在是卷；九卷为《牧守》；十卷为《杂录》。叙述简括，引据亦极典核。於先达皆书其官，别於史传，较为有体。其《物产》一门，乃愿专门之学，徵引尤为该备。其所志贡物，如乾蓣药、腊芽茶、细布之类，皆史志所未载。所列先达小传，具有始末。如汪藻曾为符宝郎之类，亦多史传所遗。赵不悔序称其博物洽闻，故论载甚广；而其序事简括不繁，又自得立言之法。愿自序亦自以为儒者之书，具有微旨，不同抄取记簿，皆不愧也。程敏政《新安文献志》记愿所作《胡舜陟墓志》後曰：“《鄂州新安志》，於王黼之害王俞，秦桧之杀舜陟，皆略而不书，非杏庭、虚谷一白之，则其迹泯矣。然则是书精博虽未易及，至其义类取舍之间，疑有大可议者。姑记二事，以验观者”云云。案刘克庄《後村诗话》，谓舜陟欲为秦桧父建祠，高登不可，因劾登以媚桧。会舜陟别以他事忤桧下狱死，登乃得免。则舜陟之死，乃欲附於桧而反见挤耳。愿之不书，殆非无意，未可遽以为曲笔也。</p>
<p>△《剡录》・十卷（江苏巡抚采进本）</p>
<p>宋高似孙撰。似孙字续古，号疏寮，馀姚人。淳熙十一年进士，历官校书郎，出ヘ徽州，迁守处州。陈振孙《书录解题》称，似孙为馆职时，上《韩胄生日诗》九首，每首皆暗用锡字，寓“九锡”之意，为清议所不齿。知处州尤贪酷，其读书以奥僻为博，以怪涩为奇，至有甚可笑者。就中诗犹可观。周密《癸辛杂识》亦记其守处州日，私挟官妓洪渠事，其人品盖无足道。其诗有《疏寮小集》，尚传於世，而文则不少概见。此书乃其所作《嵊县志》也。嵊为汉剡县地，故名曰《剡录》。前有嘉定甲戌似孙自序，及嘉定乙亥嵊县令史之安序，盖成於甲戌而刊於乙亥，故所题先後差一年。其书首为县纪年，次为城境图；次为官治志，附以令丞簿尉题名；次为社志、学志，附以进士题名；次为寮驿、楼亭、放生池、版图、兵籍；次为山水志；次为先贤传；次为古奇迹、古阡；次为书；次为文；次为诗；次为画；次为纸；次为古物；次为物外记；次为草木禽鱼。徵引极为该洽，唐以前佚事遗文，颇赖以存。其先贤传，每事必注其所据之书，可为地志纪人物之法。其山水记，仿郦道元《水经注》例，脉络井然，而风景如睹，亦可为地志纪山水之法。统核全书，皆序述有法，简洁古雅，迥在後来武功诸志之上，殊不见其怪涩可笑。陈振孙云云，殆不可解。岂其他文奇僻，又异於此书欤？</p>
<p>△《嘉泰会稽志》・二十卷、《宝庆续志》・八卷（浙江范懋柱家天一阁藏本）</p>
<p>《会稽志》二十卷，宋施宿等撰。《续志》八卷，宋张氵昊撰。宿字武子，湖州人。司谏元之子，尝知馀姚县，迁绍兴府通判。氵昊字清源，本开封人，侨居婺州。官至奉议郎，其履贯略见《金华志》。而所作《续志》序，乃自称侨寓是邦，则又尝卜居会稽矣。宋自南渡以後，升越州为绍兴府，其牧守每以宰执重臣领之。称为大藩，而图志未备。直龙图阁沈作宾为守，始谋纂辑。华文阁待制赵不迹、宝文阁学士袁说友等，相继编订，而宿一人实始终其事。书成於嘉泰元年，陆游为之序。其不称《绍兴府志》而称《会稽志》者，用长安、河南、成都、柏台诸志例也。其後二十五年，氵昊以事物沿革今昔不同，因汇次嘉泰、辛酉後事，作为续编，复於前志内补其遗逸，广其疏略，正其讹误，鹞八卷。书成於宝庆元年，氵昊自为之序。所分门类，不用以纲统目之例，但各以细目标题。前志为目一百十七，续志为目五十。不漏不支，叙次有法。如姓氏、送迎、古第宅、古器物、求遗书、藏书诸条，皆他志所弗详，宿独能鄄杉比，使条理秩然。氵昊所续亦简核不苟，皆地志中之有体要者。其刊版岁久不传，明正德庚午，郡人王纟延复访求旧本校刻，今又散佚。故藏书之家罕见著录，盖亦仅存之本矣。</p>
<p>△《嘉定赤城志》・四十卷（两淮马裕家藏本）</p>
<p>宋陈耆卿撰。耆卿字寿老，号么埃台州临海人。登嘉定七年进士，官至国子司业，其事迹不见《宋史》，惟谢铎《赤城新志》稍著其仕履，而亦不详。今以所著《么凹》考之，则嘉定十一年尝为青田县主簿，嘉定十三年为庆元府学教授。又赵希弁《读书附志》称耆卿《集》中沂邸笺表为多。案《宋史》，孝宗孙吴兴郡王柄，追封沂王，其嗣子希瞿，宁宗尝立为皇子，即济王摺ｊ惹浔爻⑽其府记室，而希弁略其文也。此为所撰《台州总志》，以所属临海、黄岩、天台、仙居、宁海五县，条分件系，分十五门。其曰赤城者，《文选》孙绰《天台山赋》称：“赤城霞起以建标。”李善注引支遁《天台山铭序》曰：“往天台尝由赤城山为道径。”又引孔灵符《会稽记》曰：“赤城山名色皆赤，状似阆肌！庇忠《天台山图》曰：“赤城山，天台之南门也。梁始置赤城郡，盖因山为名。”耆卿此志，即用梁郡名耳。耆卿受学於叶适，文章法度，具有师承，故叙述咸中体裁。明谢铎尝续其书，去之远甚。旧与耆卿书合编，今析出别存其目。陈振孙《书录解题》，载此志之前有图十三，此本乃无一图，殆传写者艰於绘画，久而佚之矣。</p>
<p>△《宝庆四明志》・二十一卷、《开庆续志》・十二卷（两淮盐政采进本）宋罗鲎。觯庐陵人。官赣州录事参军。《文献通考》作罗樱盖传写误也。先是，乾道中，知明州张津始纂辑《四明图经》，而搜采未备。宝庆三年，焕章阁学士、通议大夫、知庆元府兼沿海制置使庐陵胡榘复命校官方万里因《图经》旧本，重加增订。如唐刺史韩察之移州城、唐及五代郡守姓名，多据碑刻史传补入。其事未竟，会万里赴调中辍。鲇腴巴里，适游四明，遂属之编定。凡一百五十日而成书，前十一卷为郡志，分《叙郡》、《叙山》、《叙水》、《叙产》、《叙赋》、《叙兵》、《叙人》、《叙祠》、《叙遗》九门，各门又分立四十六子目；第十二卷以下则为《鄞》、《奉化》、《慈》、《定海》、《昌国》、《象山》各县志，每县俱自为门目，不与郡志相混。盖当时明州虽建府号，而不置倚郭之县，州与县各领疆土。如今直隶州之体，特与他郡不同也。《宋史・艺文志》仅有张津《图经》十二卷及《四明风俗赋》一卷，不载是书。惟陈振孙《书录解题》载之，其卷数与此本相合，盖犹从宋椠抄存者。志中所列职官科第名姓及他事迹，或下及咸淳，距宝庆三四十年，盖後人已有所增益，非尽罗鲋旧。然但逐条缀附，而体例未更，故叙述谨严，不失古法。元袁桷《延趟拿髦尽芬嗑菸蓝本，多采用焉。《续志》十二卷，则开庆元年庆元府学教授梅应发、添差通判镇江府刘锡所撰。共分子目三十有七。其自序称，《续志》之作，所以志大使丞相履斋先生吴公三年治鄞之政绩，其已作而述者不复志，故所述多吴潜在官事实。而山川疆域已详於旧志者，则概未之及。是因一人而别修一郡之志。名为舆图，实则家传，於著作之体殊乖。然案《宋史・吴潜传》载，潜以右丞相罢为观文殿大学士，寻授沿海制置大使，判庆元府。至官，条具军民久远之计，告於政府，奏皆行之。又积钱百十七万三千八百有奇，代民输帛，前後所蠲五百四十九万一千七百有奇。是潜氵位鄞以後，宦绩颇有可观。二人所述，尚不尽出於谀颂。至潜所著文集，世久无传。後人掇拾丛残，编为遗稿，亦殊伤阙略。此志载潜《吟稿》二卷，共古今体诗二百九首，《诗馀》二卷，共词一百三十首，皆世所未睹。虽其词不必尽工，而名臣著作藉以获存，固亦足资援据。故今仍与罗鍪椴⒙即嫜伞</p>
<p>△《澉水志》・八卷（浙江巡抚采进本）</p>
<p>宋常棠撰。棠字召仲，号竹窗，海盐人。仕履未详。澉水在海盐县东三十六里，《水经》所谓“谷水流出为澉浦者”是也。唐开元五年，张庭肿嘀谜颉Ｋ紊芏ㄈ年，监澉浦镇税修职郎罗叔韶使棠为志。凡分十五门：曰《地理》，曰《山》，曰《水》，曰《廨舍》，曰《坊巷》，曰《坊场》，曰《军寨》，曰《亭堂》，曰《桥梁》，曰《学校》，曰《寺庙》，曰《古迹》，曰《物产》，曰《碑记》，曰《诗咏》，而冠以舆图。前有叔韶及棠二序，叙述简核，纲目该备。而八卷之书，为页止四十有四。明韩邦靖撰《朝邑县志》，言约事尽，世以为特绝之作。今观是编，乃知其源出於此。可谓体例精严，藻不妄抒者矣。（谨案：澉水虽见《水经注》，然是书乃志地，非志水，不可入之山水中。以镇亦郡县之分区，故附缀於《都会郡县类》焉。）</p>
<p>△《景定建康志》・五十卷（两淮马裕家藏本）</p>
<p>宋周应合撰。应合，武宁人，自号溪园先生。淳碳渚俳士，官至实录院修撰，以疏劾贾似道谪饶州通判。是书乃其以承直郎差充江南东路安抚司话旃事时所作也。初，建炎二年建行宫於金陵，改为建康府。设江南东路安抚司以治之，为沿江重镇。乾道、庆元间，屡辑地志，而记载尚多阙略。景定中，宝章阁学士江东安抚使知建康府马光祖，始属应合取乾道、庆元二《志》合而为一，增入庆元以後之事，正讹补阙，别编成书。首为《留都》四卷，次为《图表志传》四十五卷，末为《拾遗》一卷。援据该洽，条理详明，凡所考辨，俱见典核。如论丹阳之名，本出建业；论六朝扬州尝治建业，後始为广陵一郡之名，皆极精核。光祖序称其“博物洽闻，学力充赡”，不诬也。明嘉靖、万历间，是书尚有刊本在南京国子监，见黄佐《南街尽分小Ｈ凰存版止七百五十九面，则亦已阙佚不全。其後流传几绝，朱彝尊《曝书亭集》有是书跋，称“周在浚尝语以曾睹是书阙本，访之三十年未得。後从曹寅处借归录之，始复传於世”云。</p>
<p>△《景定严州续志》・十卷（两淮盐政采进本）</p>
<p>宋郑瑶、方仁荣同撰。瑶时官严州教授，仁荣时官严州学录，其始末则均未详也。所纪始於淳熙，讫於咸淳。标题惟曰《新定续志》，不著地名。盖刊附绍兴旧志之後，而旧志今佚也。严州於宋为遂安军，度宗尝领节度使，即位之後，升为建德府。故卷首载立太子诏及升府省札，体裁视他志稍殊。惟物产之外，别增“瑞产”一门，但纪景定“麦秀四岐”一条。乡饮之外，别增乡会一门，但纪杨王主会一条。则皆乖义例耳。然叙述简洁，犹舆记中之有古法者。其户口门中载宁宗杨皇后为严人，而乡会门中亦载主集者为新安郡王、永宁郡王。新安者杨谷，永宁者杨石，皆后兄杨次山之子也。而《宋史》乃云后会稽人，当必有误。此可订史传之讹矣。</p>
<p>△《咸淳临安志》・九十三卷（浙江巡抚采进本）</p>
<p>元潜说友撰。说友字君高，处州人。宋淳碳壮浇士，咸淳庚午以中奉大夫权户部尚书，知临安军府事，封缙阆乜国男。时贾似道势方炽，说友曲意附和，故得进。越四年，以误捕似道私秫罢。明年起守平江，元兵至，弃城先遁。及宋亡，在福州降元，受其宣抚使之命。後以官军支米不得，王积翁以言激众，遂为李雄剖腹死。其人殊不足道，而其书则颇有条理。前十五卷为行在所录，记宫禁曹司之事；自十六卷以下，乃为府志。区画明晰，体例井然，可为都城纪载之法。其宋代诏令编於前代之後，则用徐陵《玉台新咏》置梁武於第七卷例也。他所叙录，亦缕析条分，可资考据。故明人作《西湖志》诸书，多采用之。朱彝尊谓宋人地志幸存者，若宋次道之志长安，梁叔子之志三山，范致能之志吴郡，施武子之志会稽，罗端良之志新安，陈寿老之志赤城，每患其太简，惟潜氏此志独详。然其书流传既久，往往阙佚不全，旧无完帙。彝尊从海盐胡氏、常熟毛氏先後得宋椠本八十卷，又借抄一十三卷，而其碑刻七卷终阙，无可考补。今亦姑仍其旧焉。</p>
<p>△《至元嘉禾志》・三十二卷（两淮马裕家藏本）</p>
<p>元徐硕撰。硕，里贯未详，始末亦无可考。其作此书时，则方官嘉兴路教授也。秀州自宋初未有图经。淳熙中，知州事张元成始延闻人伯纪创为之。後岳珂守郡，复延郡人关┉续修。会珂改调，事遂中辍，仅存五卷。至元中，嘉兴路经历单庆属硕纂辑，因踵┉旧本续成之。广其门为四十三，而卷数增多至二十有七。郭晦、唐天麟各为之序，嘉兴路总管刘杰与郡官共刊行之。志中兼及松江府华亭县，盖元时本隶嘉兴路，明初始析置也。其书序次甚详，每条下间系以考证，尤为典核。而碑碣一门多至十一卷，自三国、六朝以迄南宋，凡石刻之文，悉全载无遗。如《吴征北将军陆吮》，《梁秦驻山碑》，《唐黄州司马陆元感陈府君环墓铭》，《宗城令顾谦墓志》，皆欧、赵所未著录。《吴越静海镇遏使朱行先碑》，吴任臣《十国春秋》实据以立行先传。其他零篇断什，为耳目所未睹者尚多，殊足为考献徵文之助。惟书中但有人物及进士题名，而不立官师一志，使前人宦绩，阙然无传，未免漏略。又江、海、湖、泖、浦、溆、溪、潭、陂塘、河港、泾沟、堰插分为八类，使源流支络，开卷井然，体例甚当。而楼阁、堂馆、亭宇亦分为三类，则强析名目，未免失之琐碎。是其所短焉。</p>
<p>△《大德昌国州图志》・七卷（浙江范懋柱家天一阁藏本）</p>
<p>元冯复京、郭荐等同撰。复京，潼川人，官昌国州判官。荐，里贯未详，官鄞县教谕。昌国州即今定海县，宋熙宁六年置昌国县，元至元十五年始升为州。此书成於大德二年七月。凡分八门，曰《叙州》、曰《叙赋》、曰《叙山》、曰《叙水》、曰《叙物产》、曰《叙官》、曰《叙人》、曰《叙祠》。前有《州官请耆儒修志牒》一篇，末有郭荐等《缴申文牒》一篇，冠以《复京序》。据序中所述始末，盖复京求得旧志，属荐等订辑，而复京为之审定者也。其大旨在於刊削浮词，故其书简而有要，不在康海《武功志》、韩邦靖《朝邑志》下。海书、邦靖书为作者盛推，而此书不甚称於世。殆年代稍远，钞本稀传欤？据原目所载，卷首当有环山、环海及普陀山三图。图志之名，实由於是。此本有录无书，盖传写者佚之矣。</p>
<p>△《延趟拿髦尽贰な七卷（浙江巡抚采进本）</p>
<p>元袁桷撰。桷字伯长，庆元人，宋知枢密院事韶之曾孙，少为丽泽书院山长，以荐改翰林国史院检阅官，累迁侍讲学士。卒赠江浙行省参知政事，追封陈留郡公，谥文清。事迹具《元史》本传。桷文章博赡，为一时台阁之冠，所著《易说》、《春秋说》诸书，见於《苏天爵墓志铭》者，世久无传。惟《清容居士集》及此《志》尚存。书成於延唐吣辏盖庆元路总管马泽属桷撰次者也。凡分十二考，曰沿革，曰土风，曰职官，曰人物，曰山川，曰城邑，曰河渠，曰赋役，曰学校，曰祠祀，曰释道，曰集古，条例简明，最有体要。桷先世在宋，多以文学知名，称东南故家遗献。没後会朝廷修史，遣使求郡国轶文故事，惟袁氏所传为多，故其於乡邦旧典，尤多贯串。志中考核精审，不支不滥，颇有良史之风。视至元嘉禾、至正无锡诸《志》，更为赅洽。惟自第九卷至第十一卷为传写者所脱佚，已非全帙。然元时地志，钞帙无多。存之亦足以资考究，固未可以不完废也。</p>
<p>△《齐乘》・六卷（浙江范懋柱家天一阁藏本）</p>
<p>元于钦撰。钦字思容，益都人。历官兵部侍郎。是书专记三齐舆地，凡分八类，曰《沿革》，曰《分野》，曰《山川》，曰《郡邑》，曰《古迹》，曰《亭馆》，曰《风土》，曰《人物》。叙述简核而淹贯，在元代地志之中最有古法。其中间有舛误者，如宋建隆三年改潍州置北海军，以昌邑县隶之；乾德三年复升潍州，又增昌乐隶之，均见《宋地理志》，而是书独遗。又寿光为古纪国，亦不详及。其他如以华不注为靡笄山，以台城为在济南东北十三里，顾炎武《山东考古录》皆尝辨之。然钦本齐人，援据经史，考证见闻，较他地志之但据舆图、凭空言以论断者，所得究多，故向来推为善本。卷首有至元五年苏天爵序，亦推挹甚至，盖非溢美矣。</p>
<p>△《至大金陵新志》・十五卷（两江总督采进本）</p>
<p>元张铉撰。铉字用鼎，陕西人。尝为奉元路学古书院山长。至正初，江南诸道行御史台诸臣将重刊宋周应合所撰《建康志》，而其书终於景定中，嗣後七八十年，纪载阙略。虽郡人戚光於至顺间尝修有《集庆续志》，而任意改窜，多变旧例，未为详审。复议增辑，以继《景定志》之後。因聘铉主其事，凡六阅月而书成。首为图考，次通纪，次世表、年表，次志谱列传，而以摭遗、论辨终焉。令本路儒学雕本印行。至明嘉靖中，黄佐修《南雍志》，尚载有此书版一千一百六十四面。是今所流传印本，犹出自原刻也。其书略依周《志》凡例，而元代故实则本之戚光《续志》及路州司县报呈事迹。其间如官属姓名已入前志者，不复具录。而世谱列传则前志所有者仍捃载无遗，体例殊自相矛盾。又其凡例中以戚《志》删去地图，不合古义，讥之良是。至於世表、年表则地志事殊国史，原不必仿旁行斜上之法，转使泛滥无稽。戚《志》删除，深合体例。铉乃一概訾之，亦为失当。然其学问博雅，故荟萃损益，本末灿然，无後来地志家附会丛杂之病。其《古迹》门中所载梁始兴忠武王、安成康王二碑，朱彝尊皆尝为之跋，而不引是书为证，岂其偶未见欤？</p>
<p>△《无锡县志》・四卷（两江总督采进本）</p>
<p>不著撰人名氏。考《千顷堂书目》有元王仁辅《无锡县志》二十八卷，与此本卷数不符，盖别一书也。考《明史・地理志》，洪武二年四月始改无锡州为县，是志《古今郡县表》末，虽止於升无锡县为州，然标题实称无锡县，已为明初之制。又《郡县表》止元贞，而学校类中载至正辛巳乡举陆以道，则所纪已下逮元末，是洪武中书矣。第一卷为《邑里》；第二卷为《山川》；第三卷为《事物》，分上、下二子卷；第四卷为《词章》，亦分上、中、下三子卷，中又分小类二十一。词简而事该，亦地志之善本。惜首卷原序已佚，其撰次本末不可得而考也。《元史・地理志》称，成宗元贞元年，升无锡为州，此志乃云二年。作志者纪录时事，岁月必确。以是推之，知《元史》疏漏多矣。是亦书贵旧本之一验也。</p>
<p>△《姑苏志》・六十卷（两江总督采进本）</p>
<p>明王鏊撰。鏊有《史馀》，已著录。苏州自宋范成大、明卢熊二《志》後，纂辑久阙。弘治中吴宽尝与张习、都穆续修未竟，惟遗稿仅存。後广东林世远为苏州守，以其事属鏊。鏊乃与郡人杜启、祝允明、蔡羽、文璧等共相讨论，发凡举例，咸本於宽，而芟繁订讹，多所更益，凡八月而书成。首列沿革、守令、科第三表，自沿革、分野以下分为三十一门，而人物门中又分子目十三。繁简得中，考核精当。在明人地志之中，犹为近古。陈继儒《见闻录》，称鏊修志时，以杨循吉喜谣诼，不欲与之同局。志成，遣使送之循吉。循吉方栉沐，不暇抽看，但顾签票，云“不通不通”。使者还述其语。鏊以问之，循吉曰：“府志修於我朝，原当以苏州名志。姑苏，吴王台名也，以此志名可乎？”鏊始大服云云。然考鏊自序，纪其初修志时，有“欲属诸杨仪部，而杨仪部固辞”之语。是鏊未尝摈去循吉，不与共事。继儒所载，恐不足信。至志书题古地名，自宋代已有是例。核以名实，良有未安。无论是言之真伪，其说要不为无理，固不必曲为鏊讳矣。</p>
<p>△《武功县志》・三卷（两江总督采进本）</p>
<p>明康海撰。海字德涵，武功人。弘治壬戌进士第一，授翰林院修撰。以救李梦阳事，坐刘瑾党削籍。《明史・文苑传》附见《李梦阳传》中。是志仅七篇，曰《地理》，曰《建置》，曰《祠祀》，曰《田赋》，曰《官师》，曰《人物》，曰《选举》。凡山川、城郭、古迹、宅墓，皆括於地理；官署、学校、津梁、市集，则归於《建置》；祠庙、寺观，则总以《祠祀》；户口、物产，则附於《田赋》；艺文则用《吴郡志》例，散附各条之下，以除冗滥。官师则善恶并著，以寓劝惩。王士祯谓其“文简事核，训词尔雅”。石邦教称其“义昭劝鉴，尤严而公。乡国之史，莫良於此”。非溢美也。志刻於正德己卯，万历间再经刊行，旋复散佚。乾隆二十六年，武功知县玛星阿得抄本於孙景烈，因为重刊。其圈点细评，皆出景烈之手，颇嫌疣赘。又王士祯称《武功志》载《璇玑图》，而此本无之。考海孙吕赐尝刻《璇玑图读法》，前有题识云：“余录先太史县志真本，悉依原编，惟苏氏诗未录，非敢轻有变置，故附数语，录本之末。述先太史之意，冀来者之鉴余志也。”然则此本乃吕赐所刊除矣。遗文轶事，志乘中原可兼收。士祯以具录是《图》为此书之佳处，固非定论。吕赐必刊而去之，亦於义无取也。</p>
<p>△《朝邑县志》・二卷（兵部侍郎纪昀家藏本）</p>
<p>明韩邦靖撰。邦靖字汝庆，号五泉，朝邑人。正德戊辰进士，官至工部员外郎。事迹附见《明史・韩邦奇传》。是书成於正德己卯。上卷四篇，曰《总志》，曰《风俗》，曰《物产》，曰《田赋》。下卷三篇，曰《名宦》，曰《人物》，曰《杂记》。上卷仅七页，下卷仅十七页。古今志乘之简，无有过於是书者。而宏纲细目，包括略备。盖他志多夸饰风土，而此志能提其要，故文省而事不漏也。然叙次点缀，若有馀闲，宽然无局促束缚之迹。自明以来，关中舆记，惟康海《武功县志》与此《志》最为有名。论者谓《武功志》体例谨严，源出《汉书》；此《志》笔墨疏宕，源出《史记》。然後来志乘，多以康氏为宗，而此《志》莫能继轨。盖所谓“不可无一，不容有二”者也。前有邦靖自序，又有康海序，末有吕冉後序，及朝邑知县陵川王道跋。并文格高洁，与志适相配云。</p>
<p>△《岭海舆图》・一卷（浙江郑大节家藏本）</p>
<p>明姚虞撰。虞字泽山，莆田人。嘉靖壬辰进士，官至淮安府知府。是编乃其官监察御史时巡按广东所作。凡为图十有二，首为全省图，次十府十图，终以南夷图。图各有叙，叙之例，首述沿革形势利病，次州县，次户口，次田粮课税，次官兵马匹。其总图则首以职官，以布政、按察二司分统之。盖其时抚按皆为使臣，尚未定为守土官也。其南夷诸国，列通贡者於前，而通市者亦附後。为海防之计，不论其奉朔否也。大旨略於前代而详於当代，略於山川而详於厄塞，略於职官而详於兵马钱粮，略於文事而详於武备。於志乘之中，别为体例。然较之侈山水、夸人物、辑诗文者，其有用无用则迥殊矣。意古者舆图，不过如是。後来者踵事增华，失其本耳。前有嘉靖壬寅湛若水序，极称之。钱曾《读书敏求记》亦称其简而要云。</p>
<p>△《滇略》・十卷（浙江巡抚采进本）</p>
<p>明谢肇氵制撰。肇氵制有《史Δ》，已著录。此书乃其官隳鲜彼作，分为十门，一曰《版略》，志疆域也。二曰《胜略》，志山川也。三曰《产略》，志物产也。四曰《俗略》，志民风也。五曰《绩略》，志名宦也。六曰《献略》，志乡贤也。七曰《事略》，志故实也。八曰《文略》，志艺文也。九曰《夷略》，志苗种也。十曰《杂略》，志琐闻也。虽大抵本图经旧文，稍附益以新事。然肇氵制本属文士，记诵亦颇博洽，故是书引据有徵，叙述有法，较诸家地志，体例特为雅洁。薛承矩序，称其上以搜杨终、常璩之所未及，下以补辛显怡、李京、杨慎、田汝成诸纪载之漏遗。杭世骏《道古堂集》有是书跋，亦谓其详远略近，博观而约取，苍山、洱水之墟，称善史焉。均非溢词也。</p>
<p>△《吴兴备志》・三十二卷（两淮盐政采进本）</p>
<p>明董斯张撰。斯张字遐周，乌程人。是编辑录湖州故事，分二十六徵。曰《帝胄》，曰《宫闱》，曰《封爵》，曰《官师》，曰《人物》，曰《笄衤韦》，曰《寓公》，曰《象纬》，曰《建置》，曰《岩壑》，曰《田赋》，曰《水利》，曰《选举》，曰《战守》，曰《赈恤》，曰《祥孽》，曰《经籍》，曰《遗书》，曰《金石》，曰《书画》，曰《清》，曰《方物》，曰《巢》，曰《诡》，曰《匡籍》。采摭极富，於吴兴一郡遗闻琐事，徵引略备。每门皆全录古书，载其原文。有所考正则附著於下。盖张鸣凤《桂故》、《桂胜》体例如是，而斯张因之。虽意主博奥，不无以泛滥为嫌。然当时著书家影响附会之谈，剽窃ㄎ扌奢之习，实能一举而空之。故所摘录，类皆典雅确核，足资考据。明季诸书，此犹为差有实际。黄茅白苇之中，可以谓之翘楚矣。</p>
<p>△《钦定日下旧闻考》・一百二十卷乾隆三十九年奉敕撰。因朱彝尊《日下旧闻》原本，删繁补阙，援古证今，一一详为考核，定为此本。原书分《星土》、《世纪》、《形胜》、《宫室》、《城市》、《郊摇贰《京畿》、《侨治》、《边障》、《户版》、《风俗》、《物产》、《杂缀》十三门，其时城西玉泉、香山诸处，台沼尚未经始，故列《郊颐拧分校与今制未协。诸廨署入《城市门》中，太学石鼓独别为三卷，於体例亦属不伦。今增列《苑囿》、《官署》二门，并前为十五门，而《石鼓考》三卷则并於《官署门》国子监条下。又原本《城市》、《京畿》二门，五城及各州县分属之地，今昔不同，一一以新定界址为之移正。原本所列古迹，皆引据旧文，夸多务博，不能实验其有无，不免传闻讹舛，彼此互岐。亦皆一一履勘遗踪，订妄以存真，阙疑以传信。所引艺文，或益其所未备，或删其所可省，务使有关考证，不漏不支。至於列圣宸章、皇上御制，凡涉於神京风土者，悉案门恭载，尤足以昭垂典实，藻绘山川。古来志都京者，前莫善於《三辅黄图》，後莫善於《长安志》。彝尊原本搜罗详洽，已驾二书之上。今仰承睿鉴，为之正讹补漏，又驾彝尊原本而上之。千古舆图，当以此本为准绳矣。</p>
<p>△《钦定热河志》・八十卷乾隆四十六年奉敕撰。热河即古武列水，避暑山庄在焉。旧设热河道，领四厅。今置承德府，领平泉一州，滦平、丰宁、赤峰、建昌、朝阳五县。此志犹以热河名者，神皋奥区，銮舆岁莅，搜狩朝觐，中外就瞻，地重体尊，不可冠以府县之目，故仍以行殿所在为名也。凡分二十四门。华盖时临，奎文日富，敬录弁首，曰《天章》。省方观民，励精无逸，编年纪载，曰《巡典》。琛赆鳞集，梯航旅来，威德式彰，曰《徕远》。轩卫随行，明堂斯建，详陈规制，曰《行宫》。肄武习劳，三秋大荆周去原麓，曰《围场》。地接尧封，界分周索，四至八到，曰《疆域》。周秦以来，或为荒服，或为瓯脱，或为羁縻，或为侨置，或为郡县，或为京邑，引据史传，辨订是非，兼列八表十二图，曰《建置沿革》。删星野之谈天，测斗极之出地，曰《晷度》。巨流为经，众川为纬，曰《水》。区列方隅，标举形势，曰《山》。涵泳圣化，泽以诗书，曰《学校》。喀喇沁、翁牛特、土默特、奈曼敖汉、巴林、喀尔喀右翼诸部，隶於境内者，表其世系，曰《藩卫》。绀宇金地，或以奉敕而建，或以效祝而营，曰《寺庙》。画疆分职，臂指相维，曰《文秩》。羽卫连营，以迨察哈尔四旗，曰《兵防》。国朝官斯地者，迁除岁月，以次胪载，曰《职官题名》。前代官是地者，不可尽详，录其有功可纪者，曰《宦迹》。灵秀挺生，垂光史册，曰《人物》。山泽膏沃，金粟丰赢，曰《食货》。草木禽鱼，正名百类，曰《物产》。故址流传，遗文有证，曰《古迹》。前朝旧典，曰《故事》。诸部轶闻，曰《外纪》。诗歌制作，关於风土者，曰《艺文》。并考古证今，辨疑传信，既精且博，蔚为舆记之大观。案热河所属，自汉魏以前皆鲜卑、乌桓地也。慕容氏崛起龙城，始置郡县。《魏书・地形志》约略可稽。齐、周以後，大抵与契丹库莫奚参错而居。前朝诸史，务侈幅员，每以边境郡名移置长城之外。核验地理，殊不足凭。後惟辽、金、元三朝实奄有其地。然以无纪载，故舆记靡徵。明弃大宁，渺如绝域。其所叙录，益传闻失其真矣。我国家肇造区夏，统括寰瀛，太宗文皇帝日擒十四台吉，先定其地；圣祖仁皇帝校练七萃，初出松亭。後喀尔喀汗贡厥上腴，益宏文囿刈兰之界。北跨临潢，遂仙苑天开，爻闾毕集。我皇上法天不息，率祖攸行，时迈其邦，地同三辅。四方大其和会，百产益以蕃昌。郡邑区分，胶庠鼎建，民殷俗美，炳然与三代同风。其盛为自古所未有。故词臣珥笔，敬述斯编。亦自古之所未闻，岂非地秘其灵，天珍其奥，自开辟以至今日，越千万载待圣朝而发其光哉！</p>
<p>△《钦定满洲源流考》・二十卷乾隆四十三年奉敕撰。洪惟我国家朱果发祥，肇基东土。白山、黑水，实古肃慎氏之旧封。典籍遗文，班班可考。徒以年祀绵长，道途修阻，传闻不免失真；又文字互殊，声音屡译，记载亦不能无误。故历代考地理者，多莫得其源流。是编仰禀圣裁，参考史籍。证以地形之方位，验以旧俗之流传，博徵详校，列为四门：一曰《部族》，自肃慎氏以後，在汉为三韩，在魏晋为挹娄，在元魏为勿吉，在隋唐为{韦曷}、新罗、渤海、百济诸国，在金为完颜部，并一一考订异同，存真辨妄，而索伦、费雅喀诸部毗连相附者，亦并载焉。二曰《疆域》，凡渤海之上京龙泉府、{韦曷}之黑水府、燕州、勃利州，辽之上京黄龙府，金之上京会宁府，元之肇州，并考验道里，辨正方位，而一切古迹附见焉。三曰《山川》，凡境内名胜，分条胪载，如白山之或称太白山、徒太山，黑水或称完水，或称室建河，以及松花江即粟末水，宁古塔即忽汗水，今古异名者，皆详为辨证。其古有而今不可考者，则别为存疑，附於末。四曰《国俗》，如《左传》所载苦矢贯隼，可以见骑射之原；《松漠纪闻》所载软脂蜜膏，可以见饮食之概。而《後汉书》所载辰韩生儿以石压头之类，妄诞无稽者，则订证其谬。至於渤海以来之文字，金源以来之官制，亦皆并列。其体例，每门以国朝为纲，而详述列朝，以溯本始。其援据以御制为据，而博采诸书以广参稽。允足订诸史之讹，而传千古之信，非诸家地志影响附会者所能拟也。</p>
<p>△《钦定皇舆西域图志》・五十二卷乾隆二十一年奉敕撰。乾隆二十七年，创成初稿，嗣以鞣凑氯毡伲规制益详，进呈御览之时，随事训示，复增定为今本。首四卷为《天章》。我皇上平定西域，题咏至多，地势兵机，皆包罗融贯。惟恭录统论西师全局者，弁冕简端。其因地纪事，即物抒怀者，则仍分载於各门。次《图考》三卷，自幅员所届，以及符节所通，共新图二十有一，又附历代旧图十有二。古今互校，益昭圣朝拓宇之功。次列表二卷，上起秦汉，下讫元明，以明国土之分合，建置之沿革。次《晷度》二卷，川陆之迂回，道里之远近，多不足据。惟以日景定北极之高度，以中星验右界之偏度，为得其真，古法所谓飞鸟图也。次《疆域》十二卷，分为四路：一曰安西南路，嘉峪关外州县隶焉；一曰安西北路，哈密至镇西府迪化州隶焉；一曰天山北路，库尔喀喇乌苏至塔尔巴哈台、伊犁隶焉；一曰天山南路，关展至和阗诸回部隶焉。次《山》四卷。次《水》五卷。玉门以外，连峰叠嶂，巨浸洪流，往往延袤千百里，不可以割属一地，故各以山水为类也。次《官制》二卷。次《兵防》一卷，台站附焉。次《屯政》二卷，户口附焉。次《贡赋》、《钱法》、《学校》各一卷。次《封爵》二卷。皆长驾远驭之睿略，揆文奋武之鸿模也。次《风俗》、《音乐》各一卷，《服物》二卷，《土产》一卷。皆如地志之例。惟《音乐》一门为创体，以其隶在协律，备禁亻未兜离之数故也。次《藩属》三卷，皆奉朔朝贡之国，梯航新达者。次《杂录》二卷，以琐闻、轶事终焉。记流沙以外者，自《史记・大宛列传》、《汉书・西域列传》始详。而异域传闻，讹谬亦复不少。至法显、玄奘之所记，附会佛典，更多属子虚。盖龙沙、葱雪，道里迢遥，非前代兵力所能至。即或偶涉其地，而终弗能有。故记载者依稀影响，无由核其实也。我皇上远奋天弧，全收月<出骨>，既使二万里外咸隶版图，又列戍开屯，画疆置郡，经纶宏远，足以巩固於万年。每岁虎节往来，雁臣出入，耳闻目见，皆得其真。故诏辑是编，足以补前朝舆记之遗，而正历代史书之误。圣人威德之昭宣，经纶之久远，事事为二帝三王所不及，兹其左验矣。岂徒与甘英诸人侈夸珍怪与！</p>
<p>△《钦定盛京通志》・一百二十卷乾隆四十四年奉敕撰。我国家发祥长白，实肇基於俄朵里城，後肇祖原皇帝始迁赫图阿拉，是为兴京。太宗文皇帝戡定辽束，实作周邑。暨世祖章皇帝定鼎顺天，遂以奉天为盛京。两都并建，垂万万世之丕基。非惟山海形胜，控制八叮凡缔造之规模，征伐之功烈，麟麟炳炳，亦具在於斯。旧有志书三十二卷，经营草创，叙述未详。因命补正其书，定为此本。发凡起例，一一皆禀睿裁。圣制御制，旧本仅载十之三，今悉补录。又以御制分纶音、天章二门，各从体制。京城门中，旧本不载盛京、兴京、东京创建修葺之由，及太祖、太宗制胜定都始末。坛庙门中旧本不载营造制度，及重修年月，又不载尊藏册宝及堂子岁祭诸仪。宫殿门中旧本亦不载重修年月，御题联额及尊藏圣容，圣训、实录、玉牒、战图、及乾隆四十三年设立谏木事。《山陵门》中旧本不载谒陵及岁事仪注，所述三陵官制，亦多舛误。《山川》、《城池》两门中旧本均不载太祖、太宗战绩。《人物门》中不载开国宗室王公，又诸勋臣事迹，亦不悉具，今并详考增修。其馀《星土》、《建置沿革》、《疆域形胜》、《祠祀》、《古迹》、《陵墓》、《杂志》、《风俗》、《土产》八门，并援据经史，纠讹补漏。《关邮》、《户口》、《田赋》、《职官》、《学校》、《官署》、《选举》、《兵防》八门，旧本所载止於乾隆八年，今并按年续载。《名宦》、《历代忠节》、《孝义》、《文学》、《隐逸》、《流寓》、《方技》、《仙释》、《列女》、《艺文》十门，亦参订删补，俾不冗不漏。其官名、人名、地名，旧本音译，往往失真，今并一一鹫。体裁精密，考证详明。溯丰邑之初基，述阪泉之鸿续。经纶开创，垂裕无疆，启佑规模，万年如觌。固与偏隅舆记徒侈山川人物者区以别矣。</p>
<p>△《畿辅通志》・一百二十卷（通行本）</p>
<p>国朝兵部尚书、直隶总督李卫等监修。自元以来，如《析津志》诸书，所纪只及於京师。至明代以畿内之地直隶六部，与诸省州县各统於布政司者，体例不侔，故诸省皆有《通志》，而直隶独阙。本朝定鼎京师，特置直隶巡抚，以专统辖。康熙十一年大学士卫周祚奏令天下郡县，分辑志书，诏允其请。於是直隶巡抚于成龙、格尔古德等始创为之，属翰林院侍讲郭┒其事。仅数月而书成，讨论未为详确。雍正七年，世宗宪皇帝命天下重修《通志》，上诸史馆，以备《一统志》之采择。督臣唐执玉祗奉明诏，乃延原任辰州府同知田易等，设局於莲花池，搜罗纂集。其後刘於义及李卫相继代领其事，至雍正十三年而书成。凡分三十一目，《人物》、《艺文》二门又各为子目。订讹补阙，较旧志颇为完善云。（案：《通志》皆以总督、巡抚董其事，然非所纂录，与总裁官之领修者有别。故今不题某撰而题某监修，从其实也。监修每阅数官，惟题经进一人，唐、宋以来之旧例也。谨於此书发其凡，後皆仿此。）</p>
<p>△《江南通志》・二百卷（通行本）</p>
<p>国朝兵部尚书、两江总督赵宏恩等监修。先是，康熙二十二年，总督于成龙与江苏巡抚余国柱、安徽巡抚徐国相等，奉部檄创修《通志》，凡七十六卷。雍正七年，署两江总督尹继善等奉诏重修。乃於九年之冬，开局江宁，属原任中允黄之隽等司其事。因旧志讨论润色，刊除春驳，补苴罅漏。凡阅五载，至乾隆元年书成，总督宏恩及江苏巡抚顾琮、安徽巡抚赵国麟等具表上之。卷首恭录圣谕及御制诗文，以尊《谟典》。次《舆地》，次《河渠》，次《食货》，次《学校》，次《武备》，次《职官》，次《选举》，次《人物》，次《艺文》，次《杂类》。发凡起例，较旧志颇有体裁。惟纂辑不出一手，微有殛酢；浦隽《<广吾>堂集》中尝称，是书刻本与原纂多有舛互。如山在六安州之霍山，而仍谓即元时所置之潜山县。黄积、程元谭俱东晋时新安守，而误入西晋。其他遗漏重复者甚多，皆之隽离局以後为他人所窜改者也。司马光修《资治通鉴》，以《史记》以下属刘粒三国以下属刘恕，唐以下属范祖禹，始终不易，其知此意欤！</p>
<p>△《江西通志》・一百六十二卷（通行本）</p>
<p>国朝江西巡抚、都察院右副都御史谢氐燃嘈蕖！督西省志》创於明嘉靖间参政林廷昂，其後久未纂辑，旧闻放失。至本朝康熙二十二年，巡抚安世鼎始续修之。康熙五十九年，巡抚白潢又增修之，名曰《西江志》。其体例条目，虽多本诸旧志，而广鄄┓茫订舛正讹，在地记之中号为善本。雍正七年，巡抚谢胤钰纂修省志，乃与原任检讨陶成等开局编辑。其规模一本之白《志》，而间加折衷。文简事核，鹑挥行颉Ｆ渲救宋铮如宋之京钅堂、章鉴，一则以其身为宰辅而依附权奸，一则以其位列钧衡而弃主私遁，俱削去不载，亦颇有合於大义。惟元刘秉忠，其先世虽瑞州人，而自辽及金，北迁已久，乃援其祖贯，引入乡贤。将孔子自称殷人，亦可入中州志乘乎？是则图经之积习，湔除未尽者矣。</p>
<p>△《浙江通志》・二百八十卷（通行本）</p>
<p>国朝文华殿大学士兼吏部尚书兼管浙江、江南总督嵇曾筠等监修。浙江自明嘉靖中提学副使薛应迨技为《通志》七十二卷，至国朝康熙二十一年，总督赵士麟、巡抚王国安复因薛《志》增修，斟酌损益，义例粗备。此本於雍正九年辛亥，总督李卫开局编纂，讫乙卯而告竣。曾筠等具表上进，司其事者原任侍读学士沈翼机、编修傅王露、检讨陆奎勋也。总为五十四门，视旧志增目一十有七。所引诸书，皆具列原文，标列出典。其近事未有记载者，亦具列其案牍，视他志体例特善。其有见闻异辞者，则附加考证於下方。虽过求赅备，或不无繁复丛冗。然信而有徵之目，差为不愧矣。</p>
<p>△《福建通志》・七十八卷（通行本）</p>
<p>国朝浙闽总督、兵部尚书郝玉麟等监修。福建自宋梁克家《三山志》以後，记舆地者不下数十家，惟明黄仲昭《八闽通志》颇称善本，而亦不免阙略。又自明立福建布政司，分建属郡，以福、兴、泉、漳为下四府，延、建、邵、汀为上四府。国家德威远届，鲸海波恬，台湾既入版图，而福州所属之福宁亦升州为府。泉州所属之永春、漳州所属之龙岩，又各析置为直隶州。建置沿革，多与昔异。以旧志相较，每与今制不同。且福建三面环海，港汊内通，岛屿外峙，一切设险列戍之要，旧志亦多未详。雍正七年，承诏纂辑《通志》，因取旧志之烦芜未当者，删汰冗文，别增新事。其疆域制度，悉以现行者为断。至乾隆二年书成，玉麟等具表上之。自星野至艺文，为类三十，为卷七十有八。视旧志增多十四卷，如沿海岛澳诸图，旧志所不载者，皆为详绘补入，足资考镜。於体例亦颇有当焉。</p>
<p>△《湖广通志》・一百二十卷（通行本）</p>
<p>国朝总督湖广等处地方、兵部尚书兼都察院右副都御史迈柱等监修。楚中舆记，见於前史者，如盛宏之《荆州记》，庾仲雍《湘州记》，《汉水记》，梁元帝《荆南地志》，郭仲彦《湘州记》、《湘州副图记》，陶岳《零陵总记》，韦宙《零陵录》，范致明《巴陵古今记》、吴从政《襄沔记》，类多湮没不传，即传者亦残阙失次。魏裳《湖广通志》、廖道南《楚大纪》、陈士元《楚故略》，出自近代，又往往阙漏冗杂，不足依据。是《志》成於雍正十一年，乃迈柱及湖北巡抚德龄、湖南巡抚赵宏恩奉诏纂辑。以湖南、湖北合为一书，与《江南通志》合上江、下江为一者体例相同。大致据康熙甲子旧志为本，而以类附益之。其目或增或并，总为三十一门，又附见者十三门，人物门内又别为四子目。条分缕析，按籍可稽。惟长沙远隔洞庭，当时开局武昌，采访未周，故所载稍略，不及湖北之详备云。</p>
<p>△《河南通志》・八十卷（通行本）</p>
<p>国朝总督河南山东军务、兵部右侍郎王士俊等监修。河南之名，宋代惟属洛阳一郡。故宋敏求作《河南志》，仅记西都典故，而不及他州。自明初设河南布政司，所属八府，实跨河以北。封疆於古稍殊，故郡邑虽各有偏记，而未有统为一书者。嘉靖中始创为之，亦仅具崖略而已。徵引未能赅洽，考证亦未能精确。国朝顺治十八年，复加续修，条理粗备。黄之隽谓康熙中尝颁诸天下以为式。後阅六七十年，未经修葺。郡邑分并，与新制多不相合。雍正九年，河东总督田文镜承命排纂，乃延编修孙灏、进士顾栋高等，开局厶帧Ｎ木甸忉幔王士俊代为总督，乃成书表上。考古证今，体例颇为整密。惟书成之後，陈、许二州升为府，郑州改隶开封，卢氏改隶陕州，南召复立县治，因刊版已竣，皆未及增改云。</p>
<p>△《山东通志》・三十六卷（通行本）</p>
<p>国朝巡抚山东都察院右副都御史岳龅燃嘈蕖３酰明嘉靖中，山东巡按御史方远宜始属副使陆钅弋钺等创修《通志》四十卷，为目五十有二，附目十。本朝康熙十二年，巡抚张凤仪、布政使施天裔重为修辑。大抵仍旧文者十之八九，新增者十之一二而已。此本乃雍正七年岳龇钰重修。延检讨杜诏等开局排纂，至乾隆元年始告成，後任巡抚法敏表进於朝。中间体例，於旧志多有改革。如宦绩人物，旧志於列国卿大夫缕载无遗。此本则以经传所有者概从刊削，而断自汉始。又田赋、兵防，旧志疏略不具，运道、海疆，则并阙如，此本悉为补辑。又《人物》之外，旧志别分《隐逸》、《孝义》、《儒林》、《文苑》诸目，往往配隶失宜，此则悉从删削。又如以北兰陵为南兰陵，以今济阳为唐宋之济阳，以复旧之新泰为两设之新泰，皆沿讹之尤甚者，此本均为辨明，亦多所考证焉。</p>
<p>△《山西通志》・二百三十卷（通行本）</p>
<p>国朝巡抚山西都察院右副都御史觉罗石麟等监修。山西之有《通志》，始於明成化中督学佥事胡谧，後嘉靖中副使周斯盛、万历中按察使李维祯，皆踵事排纂。至本朝康熙壬戌，督学道刘梅又因旧本重编，凡五易稿而始成。分类共三十有二，所增辑甚伙，而讹复者亦颇不少。雍正七年，石麟等奉诏纂辑，乃开局会城，因旧本续加增订。旁咨博访，广其类为四十。凡遗闻故事，比旧加详。其发凡起例者为原任庶吉士储大文。大文於地理之学颇能研究，所著《存砚楼集》，订正舆记者为多。故此志山川形势，率得其要领。其特立《经籍》一门，乃用施宿《会稽志》、袁桷《四明志》之例，亦有资考据云。</p>
<p>△《陕西通志》・一百卷（通行本）</p>
<p>国朝署理陕西总督、吏部尚书刘於义等监修。陕西旧《通志》为康熙中巡抚贾汉复所修，当时皆称其简当。而阅时既久，因革损益，颇不相同。雍正七年，敕各省大吏纂辑《通志》，陕西督抚以其事属之粮储道沈青崖，青崖因据汉复旧本，参以明代马、冯二家之书，斟酌增删，鸪砂倬恚分为三十二类。雍正十二年，於义等始表上之。陕西省治本汉唐旧都，故纪载较多。如《三辅黄图》、《长安志》皆前人所称善本，而卷帙既繁，异同亦夥，至其隶辖支郡，若绥、葭、凤、兴之类，则又地近边隅，志乘荒略，不免沿习传讹。是编订古证今，详略悉当，视他志之扌奢ㄎ附会者较为胜之。书中间有案语，以参考同异，亦均典核可取云。</p>
<p>△《甘肃通志》・五十卷（通行本）</p>
<p>国朝巡抚甘肃、都察院右副都御史许容等监修。甘肃所领八府三州，明代皆隶於陕西布政司。至本朝康熙二年，始以陕西右布政司分驻巩昌，辖临洮等府。後又改为甘肃布政司，增置甘、凉诸郡，设巡抚以莅之，於是甘肃遂别为一省。雍正七年，各直省奉敕纂修《通志》，抚臣许容以甘肃与陕西昔合今分，宜创立新稿。而旧闻阙略，案牍无存，其卫所新改之州县，向无志乘，尤难稽考。因详悉鄄桑择其可据者，依条缀集，分为三十六类。乾隆元年，刊刻竣工，文华殿大学士仍管川陕总督查郎阿等具表上之。其书虽据旧时《全陕志》为蓝本，而考核订正，增加者十几六七，与旧志颇有不同。其制度之系於两省者，如总督学政题名，及前代之藩臬、粮驿各道俱驻西安，兼治全陕，不能强分。则亦多与《陕志》互见焉。</p>
<p>△《四川通志》・四十七卷（通行本）</p>
<p>国朝总督四川、兵部右侍郎兼都察院右副都御史黄廷桂等监修。《四川通志》在明代凡四修，惟《艺文》出杨慎手，最为雅赡。而其他则未能悉中体要。国朝康熙十二年，总督蔡毓荣、巡抚张德地又续事纂辑。以兵燹之後，文献无徵，亦多所脱漏。是编乃雍正七年廷桂等奉敕重修，凡分四十九类，旧志之阙者补之，略者增之，较为详备。其中沿旧志之误，未及尽汰者，如唐韦昭度征陈敬螅无功而还；宋岳阄忠州防御使，乃遥授之官，俱不应入名宦。虞允文为四川宣抚，乃总制全蜀，应入统部，不当仅入保宁府。唐之鲜于仲通依附杨国忠，丧师南诏，新旧《唐书》所载甚明，乃反以为忤国忠被贬，载入《人物》。此类尚不免地志附会缘饰之习，然其甄综排比，较旧志则可据多矣。</p>
<p>△《广东通志》・六十四卷（通行本）</p>
<p>国朝巡抚广东、兵部右侍郎兼都察院右副都御史郝玉麟等监修。岭南为炎海奥区，汉魏以还，舆图可考。然如《南方草木状》但志物宜，《岭表录异》仅徵杂事，而山川厄塞，或未之详。明代有戴浮⒐础⑿徽劂咧啤⒄泞阋碇罴抑书，大辂椎轮，又不过粗具崖略。国朝康熙二十二年，始辑有《通志》，视旧本渐具条理。此为雍正七年玉麟等承命所辑，采掇补苴，较为赅备。开局於雍正八年六月，竣事於九年五月，告成视他省为独先。故中间或沿袭旧文，失之冗蔓；或体例不一，彼此殛酰皆未能悉加订正。然全书三十五门内新增者四，葺旧者三十有一，大都首尾详明，可资检阅。至《外番》一门，为他志所罕见。然粤中市舶骈集，韩愈所谓“东南际天地以万数”者，莫不瞻星戴斗，会极朝宗。裒而录之，足见圣朝声教之远，亦《通典》述边防而兼及海外诸国之例也。</p>
<p>△《广西通志》・一百二十八卷（通行本）</p>
<p>国朝巡抚广西、都察院右副都御史金钅共等监修。自桂林、象郡之名著於《史记》，厥後南荒舆志，渐有成编。其存於今者，如唐莫休符之《桂林风土记》，段公路之《北户录》，宋范成大之《桂海虞衡志》，明魏鲋《峤南琐记》，张凤鸣之《桂故》、《桂胜》，皆叙述典雅，掌故可稽。惟其间郡县沿革，前代既损益不一，而本朝版图式廓，建置周详，若泗城、镇安、东兰、归顺、宁明诸府州，皆已改土归流。凡昔所称羁縻州者，无不隶王官而登户籍。与前代半隶蛮獠者，形势迥殊，未可执旧文以谈新制。此书成於雍正十一年，亦当时奉诏所纂集。其遗闻故事，虽颇以诸家遗籍为凭，而於昭代良规，分析具载，指掌厘然，尤足为考稽之助。固不比《骖鸾录》等仅主模山范水已也。</p>
<p>△《隳贤ㄖ尽贰と十卷（通行本）</p>
<p>国朝大学士鄂尔泰等监修。隳显诤罕臼粢嬷荩後为南诏所据，至元代始入版籍。其有地志则始见於唐，然传於今者，仅有樊绰之《蛮书》，所纪皆六诏山川。历年既久，旧迹多湮。证之於今，相合者十无一二。《明史・艺文志》载太祖初平隳希诏儒臣考定为《志书》六十一卷，今已散佚。他如杨慎之《滇程记》、《滇载记》诸书，掇拾成编，不免挂一漏万。谢肇氵制所辑《滇略》，号为善本，然所述止於明代。本朝康熙三十年始草创《通志》，稍具规模，犹多舛略。雍正七年，鄂尔泰总督愎螅奉诏纂辑，乃属姚州知州靖道谟因旧志增修。凡为门三十，门为一卷。乾隆元年书成，後任总督尹继善等具表进之。其间视旧志增并不一，如图之有说及府州县题名，皆补旧志之所无。《大事考》、《使命》、《师命》诸目，旧志所有而冗复失当者，则删去之。又课程原附盐法，闸坝、堰塘原附城池，今皆别自为门。纲领粲然，视原本颇有条理焉。</p>
<p>△《贵州通志》・四十六卷（通行本）</p>
<p>国朝大学士鄂尔泰等监修。其书与《隳贤ㄖ尽吠时纂次，司其事者亦姚州知州靖道谟，继之者则仁怀知县杜忄全也。其视各省《通志》，成书最後。至乾隆六年刊刻始竣，总督管巡抚事张广泗奉表上之。贵州僻在西南，苗蛮杂处，明代始建都指挥司。後改布政司，分立郡县，与各行省并称。而自唐、宋以前，不过羁縻弗绝，尚未能尽辟犭丕榛。故古来纪载寥寥，最为荒略。明赵瓒始创修《新志》，其後谢东山、郭子章及本朝卫既齐等，递事增修，渐有轮廓。终以文献难徵，不免阙漏。惟田雯之《黔书》，笔力颇称奇伟，而意在修饰文采，於事实亦未胪具。此书综诸家著述，汇成一编。虽未能淹贯古今，然在黔省舆记之中，则详於旧本远矣。</p>
<p>△《历代帝王宅京记》・二十卷（湖北巡抚采进本）</p>
<p>国朝顾炎武撰。所录皆历代建都之制，上起伏羲，下讫於元，仿《雍录》、《长安志》体例，备载其城郭、宫室、都邑、寺观，及建置年月事迹。前为总论二卷，後十八卷则各按时代详载本末。徵引详核，考据亦颇精审。盖地理之学，炎武素所长也。此书写本不一，浙江所采进者，仅总序二卷。而较之此本则多唐代宗时广德元年十月吐蕃犯京畿，上幸陕州一条；元顺帝至元二十五年改南京路为汴京路、北京路为武平路、西京路为大同路、东京路为辽阳路一条。盖旧无刊版，辗转传钞，讹阙异同，固所不能免尔。</p>
<p>──右“地理类”都会郡县之属，四十七部、二千七百五十二卷，皆文渊阁著录。 






</p></div>
  <div class="adBottom">
    <script src="../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='216037.html' class='pagedaohang'>【上一篇】<i>:卷六十九・史部二十五○地理类二</i></a></span><span class="tomenu"><a href="sikuquanshuzongmutiyao.html" title="四库全书总目提要" class="returnIndex">【回目录】</a>
</span><span class="toup1"><a href='216035.html' class='pagedaohang'>【下一篇】<i>：卷六十七・史部二十三○时令类</i></a></span></div>
  <div class="adBottom">
    <script src="../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../js/foot.js" type="text/javascript"></script>

</body>
</html>
