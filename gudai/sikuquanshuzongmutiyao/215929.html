<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>四库全书总目提要_卷一百七十五・集部二十八○别集类存目二</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/sikuquanshuzongmutiyao/215929.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../templets/default/css/p.css" />
<link rel="stylesheet" type="text/css" href="../../templets/default/css/book.css" />
<script src="../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/sikuquanshuzongmutiyao/215929.html");
</script>
</head>
<body>
<div id="topbar">
  <div id="logo"><a href="../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../book_sbkk8_default.html">首页</a></li>
     
      <li><a href='../gudai.html'>古典文学</a></li>
      <li><a href='../../gushihui/gushihui.html'>故事会</a></li>
      <li><a href='../../meirongyangsheng/meirongyangsheng.html'>美容养生</a></li>
      <li><a href='../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="215929.html#" class="bds_more" data-cmd="more">分享到：</a><a href="215929.html#" class="bds_weixin" data-cmd="weixin" title="分享到微信">微信</a><a href="215929.html#" class="bds_qzone" data-cmd="qzone" title="分享到QQ空间">QQ空间</a><a href="215929.html#" class="bds_tsina" data-cmd="tsina" title="分享到新浪微博">新浪微博</a><a href="215929.html#" class="bds_tqq" data-cmd="tqq" title="分享到腾讯微博">腾讯微博</a><a href="215929.html#" class="bds_tqf" data-cmd="tqf" title="分享到腾讯朋友">腾讯朋友</a><a href="215929.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../book_sbkk8_default.html'>主页</a> > <a href='../gudai.html'>古代文学</a> > <a href='sikuquanshuzongmutiyao.html'>四库全书总目提要</a> > </div>
<div class="ad960"><script src="../../js/ad960sougou.js" type="text/javascript"></script></div>
<div id="maincontent">
  <h1 class="articleH1">卷一百七十五・集部二十八○别集类存目二</h1>
  <div id="content"><span id="ad328_r">
    <script src="../../js/article.js" type="text/javascript"></script>
    </span><p>





△《明宣宗诗文》・一卷（浙江范懋柱家天一阁藏本）</p>
<p>按《明史・艺文志》载《宣宗文集》四十四卷，今未见传本。此册仅《广寒殿记》一篇、《玉簪花赋》一首、诗歌词曲三十九首，非其全帙也。朱彝尊《明诗综》所录宣宗诗，多此册所未载，意者彝尊尚及见其集欤？</p>
<p>△《御制回文诗》・一卷（左都御史张若氵桂家藏本）</p>
<p>案此集载朱当氵眄所辑《国朝典故》中，惟题曰“御制”，不著朝代。《明史・艺文志》不著录，不知何帝所作。其诗以春夏秋冬四景为题，有龙文、连环、八卦诸体，凡二十八首。盖偶然游戏之作，流传於外，与他书宣示颁赐，见诸国史者有殊，故史不载也。</p>
<p>△《元宫词》・一卷（浙江巡抚采进本）</p>
<p>不著撰人名氏。前有《自序》，称“永乐元年钦赐余家一老妪，年七十矣，乃元宫之乳姆。女知宫中事为最悉。闲尝细访之，一一备陈其事。故余诗中所录，皆元宫之实事”云云。末题“永乐四年夏四月朔日，兰雪轩制”。後有《毛晋跋》，亦不知为何许人。案朱彝尊《静志居诗话》曰：“《元宫词》百首，宛平刘效祖序，称周恭王所撰。”考定王以洪武十四年之国，洪熙元年薨。序题永乐四年，则为定王无疑矣。定王名肃，太祖第五子也。《明史・周王肃传》用彝尊之说，盖以所考为允矣。诗凡一百首。其中如《东风吹绽牡丹芽》一首、《灯月交光照绮罗》一首、《玉京凉早是初秋》一首、《深宫春暖日初长》一首、《二十馀年备掖庭》一首、《月明深院有霜华》一首、《珊枕冷象牙床》一首、《金鸭烧残午夜香》一首、《恻恻轻寒透凤帏》一首、《憔悴花容只自知》一首、《小楼春浅杏花寒》一首、《御沟春水碧如天》一首、《燕子泥香红杏雨》一首、《春情只在两眉尖》一首、《白露横空殿宇凉》一首、《纤纤初月鹅黄嫩》一首、《梦觉银台画烛残》一首、《晓灯垂焰落银痢芬皇祝寻常宫怨之词。殆居五分之一。非惟语意重复，且历代可以通用，不必定属於元，颇为冗泛。其他切元事者皆无注释，後人亦不尽解，不及杨允孚《氵栾京杂咏》多矣。</p>
<p>△《枫林集》・十卷（安徽巡抚采进本）</p>
<p>明朱升撰。升有《周易旁注》，已著录。是编前八卷皆诗文，而以《官诰》及《太祖手敕》编入第一卷首，与升文相连，殊为非体。第九卷载《徽州府志》本传一首、廖道南所撰《诗赞》一首，并《翼运节略》十馀则。第十卷为《附录》，皆当时投赠诗文也。升於明兴之初，参赞帷幄，兼知制诰，一切典制，多出其手，与陶安、宋濂等名望相埒。陈敬则《明廷杂记》尝称其李善长、徐达、常遇春、刘基四诰，惜《明文衡》未及收入。《明史》本传载太祖大封功臣，制词多升撰，时称典核，盖据是文。然统观全集，文章乃非所长。诗学《击壤集》而不成，颇近鄙俚。故朱彝尊《明诗综》绝不登其一字，况升身本元臣，曾膺爵禄，而《贺平浙东赋序》肆言丑诋，毫无故君旧国之思，是尤不可为训也。</p>
<p>△《槎翁集》・八卷（两淮马裕家藏本）</p>
<p>明刘崧撰。崧有《槎翁诗集》，已著录。是编乃其文集，罗允升所校正，而吉安知府徐士元为之刊版。其文颇伤流易，殊不及其诗。</p>
<p>△《野庄集》・六卷（两淮马裕家藏本）</p>
<p>明王钝撰。钝字士鲁，太康人，元至正丙午进士。洪武初徵授礼部主事，历官浙江布政使。建文中召为户部尚书。燕王篡立，仍故官。後以布政使勒致仕。事迹具《明史》本传。是集凡诗二卷、文四卷，皆未能入格。前有《王崇庆序》，谓嘉靖中其後裔曰朝献者，始谋梓之。盖集中多称建文为今上皇帝，故靖难後惧触语禁，久而不敢出也。</p>
<p>△《沧浪棹歌》・一卷（浙江范懋柱家天一阁藏本）</p>
<p>明陶宗仪撰。宗仪有《国风尊经》，已著录。是编诗词合为一卷。前有正德丁丑松江《唐锦序》，称其集不传，惟得此一卷为宗仪所自编。今考其中诗词皆已载《南村集》中。惟《题卞庄子刺虎图》七言古诗一首、《题岳王庙》七言长律十四韵一首，为《南村集》所未载耳。又《对月》七言律诗“甘旨未能娱彩侍”句，《南村集》作“娱彩服”，疑此本为误。《南浦词序》中“一水并九山，南过村外以入於海”句，《南村集》作“一水兼九山”，则《南村集》误也。</p>
<p>△《危学士全集》・十四卷（江西巡抚采进本）</p>
<p>明危素撰。素有《草庐年谱》，已著录。其原集本五十卷，世久无传。明归有光得其手稿，因编为《说学斋稿》，凡一百三十馀篇。又所作诗名《懔旨》，乃纳新所编。此本文十三卷、诗一卷，乃其乡人取二集汇辑而成。虽名全集，实非原本。故今仍录《说学斋稿》、《懔旨》以存其旧，此本则附《存目》焉。</p>
<p>△《元释集》・一卷（编修汪如藻家藏本）</p>
<p>明释克新撰。克新姓余氏，字仲铭，自号江左外史，又称为雪庐和尚，鄱阳人。元末住嘉兴水西寺。洪武初召至南京，尝奉诏往西域招谕吐番。所著有《雪庐南询稿》。此本别题《元释集》，仅古今体诗六十馀首。考赖良《大雅集》载有克新诗四首，而此本皆无之。盖後人於《雪庐集》中摘录抄存，非其全稿也。</p>
<p>△《爱礼集》・十卷（浙江巡抚采进本）</p>
<p>明刘驷撰。驷字宗道，龙人。洪武初徵秀才入试者八千人，驷为第一，授都御史，寻坐事徙滇卒。门人私谥爱礼先生，故以名集。凡文三卷、诗二卷、《中庸说》一卷、书启三卷、附录一卷。驷宗陈淳之学，诗文多涉性理，略似语录之体。《中庸说》乃讲授口义，亦无所发明。集为弘治六年浙江参政林进卿所刊。附录《慎独翁行状》，纪驷父宝与驷平生行实颇具，乃其门人漳州陈拯所述。又附《赵先生书》一首。则驷之师赵彦进也。</p>
<p>△《坦斋文集》・二卷（江苏巡抚采进本）</p>
<p>明刘三吾撰。三吾字如孙，自号坦坦翁，茶陵人，洪武中官翰林学士，事迹具《明史》本传。案郑晓、雷礼、王世贞并谓三吾於洪武三十年以罪诛死。蒋一葵又谓三吾以作大诰漏言赐死。《明史》则称以考试不实戍边，建文初召还。今集中有《赖下御制大明一统赋》，实建文时所撰，与《史》相合。是晓等所载皆不确。知其集在明代不甚传，故以晓等熟於掌故者亦未之见矣。此本乃成化中桐江俞荩官茶陵时所刊。万历戊寅，茶陵知州韩城贾缘又重刊之。三吾於洪武中典司文章，颇被恩遇。然其文钩棘而浅近，未能凌轹一时也。</p>
<p>△《一斋集》・十六卷（福建巡抚采进本）</p>
<p>明朱善撰。善有《诗解颐》，已著录。是集首载聂铉所作《墓志》，称名善继。然集中自称曰朱善，而《诗经解颐》亦题曰朱善，则“继”字殆刊本误也。是编《前集》十卷，《後集》五卷。又《广游集》一卷，附刊於後。善以文章为明太祖所知。然核其品第，究不能与宋濂诸人雁行。</p>
<p>△《甘白集》・六卷（浙江汪启淑家藏本）</p>
<p>明张米。米肿有，苏州人。明初以儒士徵，授水部郎中，旋放归。见集中所作其妻《沈氏龉阒尽贰６其《祭西平侯文》则自署“隳系岢赜婵嗡敬笫埂薄Ｊ呛槲淠┯殖⒐佗隳希故集中每自称“滇池老渔”也。集为正统丁卯其子收所编。文体修洁，而未造深厚。如在嘉、隆以後则为雅音，在元、明之间则未能与诸家壁垒相当也。</p>
<p>△《秫坡诗稿》・七卷、《附录》・一卷（浙江孙仰曾家藏本）</p>
<p>明黎贞撰。贞字彦晦，秫坡其自号也，新会人。洪武初举邑训导，不就。坐事戍辽东，寻放归。《明史・文苑传》附见《孙ナ传》中。是集初刻於嘉靖庚戌，岁久散佚。国朝康熙丙寅，其後人搜辑重刊。凡诗词赋三卷、杂文四卷，卷八附以赠言。贞少从孙ナ学诗，ナ集即其所编次。虽所造未深，而风格尚为遒上。惜此本掇拾於残阙之馀，其菁华已不概见矣。</p>
<p>△《竹居集》・一卷（两淮马裕家藏本）</p>
<p>明王珙撰。珙字廷郑常熟人。是集为其曾孙仲申所辑，其六世孙古始刊版。朱彝尊《明诗综》不载其名，盖偶未见也。其诗多用《洪武正韵》，盖当时功令使然。大致出入於月泉吟社一派，亦时有秀句。而边幅单窘，兴象未深，数首之後，语意略同。观卷中绝无古体，其根柢可知矣。</p>
<p>△《别本袁海叟诗集》・四卷（江苏巡抚采进本）</p>
<p>明袁凯撰。凯有全集，已著录。此本乃正德元年陆深同李梦阳所删定，而何景明授其门人孙继芳刊於松江，深及梦阳、景明各为之序。其版久佚，今所存者传钞之本也。後有万历己丑《王俞跋》，已佚其前半，不能考见始末。惟篇终有“偶续前刊，辄附数言”之语，似乎俞又有所续入。然题下多注“选入诗综”字，又似朱彝尊以後之本，非其旧编矣。</p>
<p>△《安分斋集》・十卷（江苏巡抚采进本）</p>
<p>明郑本忠撰。本忠自号安分先生，鄞县人。洪武癸丑举明经，不起。郡教授赵思盛荐，授昌国训导，寻升秦府教授。是集乃永乐中其子复言、永言所编。凡记三卷、序二卷、赋诗四卷、杂文一卷。《宁波府志》称本忠少笃学，从乡先生舒卓受《尚书》。方国珍据浙东三郡，擅爵禄人，本忠义不食其粟，杜门不仕。益务综览，涵濡氵亭蓄，为文必中矩度。又称同时有郑恕者，字本忠，亦为昌国训导。建文四年，靖难兵至，不屈死。事载《逊国名臣传》，疑为一人。然考是集诗文有作於永乐间者，姓字官爵偶尔相同，未可合而为一也。</p>
<p>△《三畏斋集》・四卷（浙江汪启淑家藏本）</p>
<p>明朱吉撰。吉字季宁，吴县人。洪武初官中书舍人。是集凡诗二卷、杂文二卷。据其《後序》，当时盖尝刊版。今印本久佚，惟抄本存。元末明初，作者林立，吉之所著，殊未能伯仲其间，所以世不甚传欤。</p>
<p>△《新本白石山房稿》・五卷（浙江巡抚采进本）</p>
<p>明张孟兼撰。孟兼有《白石山房逸稿》，已著录。是编乃其十一世孙思煌所重编。《思煌序》称孟兼旧有《白石山房文稿》二十卷，与《蜀山遗集》并遭回禄，无片纸只字之存。及观焦摺豆史经籍志》，载《孟兼集》六卷，乃知万历初犹存文渊阁。（案呤樗涿《国史经籍志》，实钞合诸史《艺文志》及诸家书目而成，非明文渊阁所贮之书，杨士奇、张萱二目可以互勘，思煌此语殆误，谨附订於此。）然秘之内府，人间不得而观。兹不过残编断简中采而辑之，仅存什一於千百云云。今计编中五言古诗九首、七言古诗三首、排律一首、五言律三首、七言律六首、七言绝句四首、乐歌八章、联句二首、记四首、行状二首、传一首、杂文一首，皆掇拾他书而得者。附以诸家跋语，分为二卷。其三卷至五卷皆载同时投赠及後人诗文传志。卷帙虽增於旧本，而孟兼之著作则无所增也。</p>
<p>△《静芳》・一卷（两淮马裕家藏本）</p>
<p>明张羽撰。羽有《静居集》，已著录。此本删存原集四分之一，改名《静芳》，不知何人所选，其去取未为精当。</p>
<p>△《陈竹山文集》・四卷（江西巡抚采进本）</p>
<p>明陈诚撰。诚有《使西域记》，已著录。是集分内、外二篇。《内篇》二卷，皆其奉使时所撰述，仅文十馀首、诗一百三十馀首。《外篇》二卷，则皆当时投赠诗文并其先世诸状也。</p>
<p>△《退芬鸥濉贰て呔恚两淮马裕家藏本）</p>
<p>明邓林撰。林初名彝，又名观善，字士齐，後成祖为改今名，新会人。洪武丙子举人，任浔州府贵县教谕。秩满入京，预修《永乐大典》。凡五年，出为南昌教授。後又秩满试高等，迁吏部主事。宣宗时以事谪杭州。在杭多湖山之游，倡和甚富，田汝成作《西湖志》多采之。此本乃太常寺少卿会稽陈贽为广东参议时掇拾遗稿而成也。</p>
<p>△《尹讷芬鸥濉贰ぐ司怼《附录》・二卷（江西巡抚采进本）</p>
<p>明尹昌隆撰。昌隆字彦谦，泰和人，洪武丁丑进士，永乐二年擢左春坊右中允，改礼部主事。为尚书吕震诬构见杀，事迹具《明史》本传。昌隆死非其罪，史称其为厉鬼以报震。然当燕王构逆之初，昌隆即劝惠帝以禅让，其说甚谬。燕王篡立之後，独以是奏得贷死，则其人亦不甚可重。是集为其八世孙应中所梓，邹元标序之。《附录》二卷，则载其诏敕、行状、序传之属也。传中称为中允时进讲，有《穿杨集》，仁宗命其家录进，中途舟覆没於水云云。朱彝尊《明诗综》只称有集而不载其名，盖未见此本。然所选《送孟潜阳先生教授邵武府学》五言古诗一首，是编亦不录。盖采自他书，编此集者又未见也。</p>
<p>△《黄介芳》・十一卷（浙江汪启淑家藏本）</p>
<p>明黄淮撰。淮有《省愆集》，已著录。案《千顷堂书目》载淮所著有《介芳》、《归田稿》，均不著卷数。此本总名《介芳》，而分《退直》、《入觐》、《归田》三稿。疑黄虞稷未见此本，但据传闻载入也。据《目录》，本十二卷。今第七卷已佚，故以十一卷著录焉。</p>
<p>△《冢宰文集》・一卷（浙江范懋柱家天一阁藏本）</p>
<p>明张ヨ撰。ヨ有《隳匣务钞黄》，已著录。此集为嘉靖中富平训导王道所编。《道序》称烽火之馀，仅存什一於千百，盖其所遗者仅此也。卷首有道所纂《宦绩》一篇，言ヨ以永乐之故，勺水不入口，如是者七日，终於吏部後堂。考《明史》本传，成祖咎建文之改官制者，乃令ヨ解职务，月给半俸居京师。ヨ惧，自经於吏部後堂。妻子相牵，投池中死。道所云云，固善善从长之意，然非其实也。</p>
<p>△《王天游集》・十卷（两江总督采进本）</p>
<p>明王达撰。达有《笔畴》，已著录。是集乃其门人王孚所编。卷末又有其门人《翟厚跋》，谓其馆阁钜制及《诸子辨》等篇，咸未见录，乃重为增补编次，仍为十卷云云。则厚所重定，非孚之旧本矣。据孚称达所著有《天游小稿》、《梅花百咏》、《古今孝子赞》，俱已梓行。《诗书二经心法》，学者多传之。又有《耐轩杂录》五卷、《问津集》一卷、《南归集》一卷、《通书发明》一卷、《天游诗集》十卷、《文集》三十卷，今皆未见。惟《景仰撮书》一卷、《笔畴》二卷，附於此集之末者，今尚有别本行世，盖即从此集抄出云。</p>
<p>△《黄忠宣集》・八卷（两淮马裕家藏本）</p>
<p>明黄福撰。福字如锡，号後乐翁，昌邑人，洪武甲子举人，官至南京户部尚书，兼掌兵部，参赞留都机务，事迹具《明史》本传。是集为其子琮所编。冠以奉使安南水程，殊乖体例。馀多手札公牍，皆不入格。盖福本以政续传也。</p>
<p>△《坦肺募》・八卷（江西巡抚采进本）</p>
<p>明梁本之撰。本之名混，以字行，坦菲浔鸷乓病Ｌ┖腿恕：槲渲形瑞州府学训导，迁溧阳教谕，改鲁王府纪善。本之与其兄潜齐名。萧脸扑作泓氵亭澄深，端重典则，盖庄人学者之文。然规模与其兄相近，骨力根柢则皆不及其兄也。</p>
<p>△《桐屿集》・四卷（浙江汪启淑家藏本）</p>
<p>明释德祥撰。德祥字麟洲，号止罚钱塘人。洪武中住持径山。吴之鲸《武林梵刹志》称德祥以《西园诗》忤上意。今观集中所载《夏日西园》一律，有“热时无处可乘凉”，又有“林木三年未得长”诸句，语意颇近讥讽，之鲸说当有所据。都穆《南濠诗话》曰：“国初诗僧称宗泐、来复。同时有德祥者，亦工於诗。其《送僧东游诗》云：‘与闱锉鹚拢同月夜行船。’《咏蝉》云：‘玉貂名并出，黄雀患相连。’泐、复不能道也”云云。今案《送僧》一联，乃四灵之末派；《咏蝉》一联，尤落滞相。穆之所品，殊属乖方。朱彝尊《明诗综》於此集虽多所采录，然气格薄弱，终不能与泐等并驱也。卷首有福建布政使富春《姚肇序》，称诗集一卷。今本实四卷，又集外诗一首。其为何人所分析，则不可考矣。</p>
<p>△《松月集》・一卷（两淮盐政采进本）</p>
<p>明释睿略撰。睿略字道权，号简罚苏州人。尝以“松月”匾其轩，人呼为松月翁，因以名集。前有洪武癸酉《俞贞序》。後载姚广孝《塔铭》，称其诗格高趣远，绝肖唐人制作，无一点尘俗气。今观其集，大致亦承九僧、四灵之派，而陶冶之力则不及古人。故边幅浅狭，意言并尽。五首以外，规模略同。广孝之言未为笃论也。</p>
<p>△《林公辅集》・三卷（编修汪如藻家藏本）</p>
<p>明林右撰。右字公辅，临海人。洪武中官中书舍人，进春坊大学士，辅导皇太孙，以事谪中都教授。是集多记序酬应之作，惟题後数则间及史事，亦无特识。至於故国旧君，动多诋斥。其视徐铉撰《李煜碑》但陈运数有归者，用心之厚薄尤相去远矣。</p>
<p>△《逃虚子集》・十一卷、《类稿补遗》・八卷（浙江范懋柱家天一阁藏本）明姚广孝撰。广孝，长洲人。初为僧，名道衍，字斯道。洪武中以僧宗泐荐，选侍燕邸。燕王谋逆，资其策力居多。篡立之後，乃使复姓赐今名。爵至资善大夫、太子少师，封荣国公。然迄未改僧服。事迹具《明史》本传。广孝为高启北郭十友之一。所著初名《独芳》，没後吴人合刻其诗文，曰《逃虚子集》。後人掇拾放佚，谓之《补遗》。其诗清新婉约，颇存古调，然与严嵩《钤山堂集》同为儒者所羞称。是非之公，终古不可掩也。附载《道馀录》二卷，持论尤无忌惮。《姑苏志》曰：“姚荣国著《道馀录》，专诋程、朱。少师亡後，其友人张洪谓人曰：‘少师与我厚，今死矣，无以报之。但每见《道馀录》，辄为焚弃’。”云云。是其书之妄谬，虽亲髂湔卟荒芮讳矣。</p>
<p>△《光芳》・二卷（两淮马裕家藏本）</p>
<p>明王宾撰。宾字仲光，长洲人。博闻强记，尤精医学。隐居奉母，以孝行称。少与姚广孝相善。《吴中往哲记》称“广孝既贵，归访宾，宾弗与见。方盥，掩面而走”。黄姬水《贫士传》所记相同。《明史・广孝传》中亦略载其事。然观宾集有所作《赈灾记》，称广孝为少师，铺陈功德甚至。宾没後，广孝为之传，亦极称誉。是两人交契，终始如一。盖流俗欲推尊宾者造作此言，殊非事实。集凡文一卷，後附诸家赞颂及《吴中古迹诗》一卷。诗共一百三十七首，各有小序。其文务为奇崛之语，间伤冗赘，未能成家。诗词亦颇伤流易。卷首记唐钰、林德俣事，全录旧文，而无所论断。或宾尝手书此二节，後人不考，误编入集欤。</p>
<p>△《别本东里文集》・二十五卷（江苏巡抚采进本）</p>
<p>明杨士奇撰。士奇有《代言录》，已著录。是集记二卷、序六卷、题跋四卷、碑铭十卷、杂文三卷。末一卷题曰《方外》，凡为二氏所作悉别编焉，盖用杨杰《无为集》例，疑即《怀麓堂诗话》所谓士奇自定之本。以不及全集之完备，故附存其目焉。</p>
<p>△《胡文穆集》・二十卷（江西巡抚采进本）</p>
<p>明胡广撰。广有《胡文穆杂著》，已著录。是集其裔孙张书等所刻。凡诗八卷、应制诗文一卷、各体文七卷、题跋二卷、《扈从诗》及《扈从北征日记》一卷，其第十九卷即所谓《杂著》也。朱彝尊《明诗综》录其《杨白花》一首，谓世传袁景文赋此题。盖缘让皇逊国而作，不无故主之思。集中过颜平原、文信国、余青阳祠，辄有吊古之作。其题宋思陵所书《洛神赋》，词意凄惋，不类牧猪奴云云。似有意为广湔洗。又卷首《米嘉绩序》，极论靖难之事，斥死节诸臣之非，而以广之迎降为是。然公论久定，要非可以他说解也。集中论汉高祖初入关，秦王子婴献传国玺。王莽篡汉，亦从孺子婴取传国玺。其受传相似，所谓天时，非人力所致。又论李若水乃宋之贼，岂可以列之《忠义》，《宋史》失讨贼之公云云。持论殊为倒置。惟记《高昌碑》有裨史事，《李元忠神道碑》所载事迹颇详，亦足备唐史之阙耳。</p>
<p>△《节芳》・八卷、《续编》・一卷（浙江巡抚采进本）</p>
<p>明高得僮。得僮纸诂罚钱塘人，迁居临安。洪武间有司以文学荐，三为校官。永乐初擢为宗人府经历，充《永乐大典》副总裁。是集首杂著一卷，次各体诗七卷。邹济《墓志》谓其生平稿多不存，故所录仅止於此。《志》又称得儆胄蕖队览执蟮洹罚分掌《三礼》，编摩有方。今核所纂《三礼》诸条，於前人经说，去取尚为精审。盖亦博识之士。其诗文以清丽为宗，如曲涧回溪，莹澈见底，而一往清激，尚少氵亭蓄之致。《姚广孝序》乃以“江汉奔流，曲折千里”拟之，过其实矣。</p>
<p>△《存轩集》・（无卷数，江苏巡抚采进本）</p>
<p>明赵友同撰。友同字彦如，浦江人，徙居长洲。洪武末官华亭训导。永乐初用荐授御医，与修《永乐大典》、《五经大全》诸书。集首结衔称修职郎、太医院御医兼文渊阁副总裁。盖明初官制如此也。其集皆赋颂记序杂文，而无诗，共一百四十四翻。篇首虽标“卷一”，而书中实不分卷数。其文沿南宋馀习，颇为平衍，在明初未为作手。</p>
<p>△《澹然集》・五卷（两江总督采进本）</p>
<p>明陈敬宗撰。敬宗字光世，号澹然居士，慈人。永乐甲申进士。选庶吉士，预修《永乐大典》。官至国子监祭酒，赠礼部侍郎，谥文定。事迹具《明史》本传。敬宗与李时勉同举进士，同时为南北祭酒。时勉立朝刚劲，而待诸生则平恕；敬宗亦立身端直，而待诸生则甚严。然同以德望为士林师范，世不得而优劣之。惟文章质朴太甚，又逊於时勉耳。所著诗文集，《明史・艺文志》作十八卷。此本乃万历四十四年慈知县吴门陈其柱所编，仅诗三卷、文二卷，亦非完本也。</p>
<p>△《寅芳》・三卷、《外集》・四卷、《附录》・一卷（两淮马裕家藏本）明罗肃撰。肃字汝敬，号寅罚以字行，庐陵人，永乐甲申进士，官至陕西巡抚。是集为其玄孙廷相所编。诗文无诡僻之习，亦无精深之致。《外集》四卷，皆诰敕、像赞、诔祭之词。《附录》一卷，为《桃林四景》诗文，盖罗氏聚族之地也。</p>
<p>△《觉非集》・十卷（浙江巡抚采进本）</p>
<p>明罗亨信撰。亨信字用实，号乐素，东莞人，永乐甲申进士，官至左副都御史。亨信居谏垣有直声。其巡抚大同、宣府，值英宗北狩，捍城有功。生平著述，每不留稿。是集乃其後人收拾散逸，而邱觥⑵钏澄之诠次。其中颂美中官之文至十馀篇，编录者略不删汰，殊不可解也。</p>
<p>△《西墅集》・十卷（浙江朱彝尊家曝书亭藏本）</p>
<p>明曾撰。字子，永丰人，永乐甲申进士第一，官至少詹事。文章捷敏，信笔千百言立就。刘昌《悬笥琐探》称成祖尝御试《天马歌》，文先成，词旨浏亮，成祖赐以玛瑙带，其思速可见。然集中一题百首，往往才气用事，而按切肌理，不耐推敲，是亦速成之过也。此本乃万历中永丰知县德清吴期端选录，虽颇为简汰，而菁华终鲜。郑瑗《井观琐言》曰：“曾子诗，佳处不减昆体。”曹安《谰言长语》亦曰：“曾学士《巢睫集》，绝似唐人。”殆未确焉。</p>
<p>△《东墅诗集》・六卷（浙江范懋柱家天一阁藏本）</p>
<p>明周述撰。述字崇述，东墅其别号也，吉水人，永乐甲申进士，官至左春坊左庶子，事迹具《明史》本传。述及第时，与从弟孟简同榜，成祖至比之二苏。史亦称其文章雅赡，然其诗不出当时台阁之体也。</p>
<p>△《质肺募》・（无卷数，浙江汪启淑家藏本）</p>
<p>明章敞撰。敞字尚文，会稽人，永乐甲申进士，由庶吉士授刑部主事，官至礼部侍郎，尝与修《永乐大典》及《五经》、《四书》、《性理大全》，事迹具《明史》本传。其集本四十卷，其子瑾等所编。因倭乱散失，兹编所存不及十之二三，乃其裔孙元纶所奂也。凡赋四篇；诗百馀首；文仅三篇，二篇为记，一篇为叙；又一篇并不标题。皆错杂於诗中，殊无伦次。又《明诗综》载敞《长安雪夜归兴》绝句，集中无之，则舛漏亦殊不少。末附录《祝寿诗》一卷，亦非古法也。</p>
<p>△《南斋摘稿》・十卷（浙江巡抚采进本）</p>
<p>明魏骥撰。骥字仲房，号南斋，萧山人，永乐乙酉举人，以进士副榜授松江训导，召修《永乐大典》，擢太常寺博士，官至南京吏部尚书，谥文靖，事迹具《明史》本传。是编为其孙婿福建布政使钱塘洪锺所编。《前集》四卷，两京居官时所作；《後集》六卷，自景泰辛未归田至成化辛卯所作。盖骥年九十八始卒，故身历七朝，各有著述也。前有《锺序》云：“公为文，一本诸性情所发，初不事雕刻，务奇巧。其稿具存，皆公亲书。但其简帙浩繁，未易遍刻。再阅原稿，凡题上有点注者，皆公墨迹。玩其词意，皆有益於事者也。因摘取以付诸梓，名曰《摘稿》。”黄虞稷《千顷堂书目》别载有《骥前後集》二十卷，盖其未摘之全稿，今未见传本，其存佚不可考矣。</p>
<p>△《东冈集》・十卷（两淮盐政采进本）</p>
<p>明柯暹撰。暹字启晖，更字用晦，建德人。永乐乙酉领乡荐，年仅十六。明年与修《永乐大典》，选入翰林。知机宜文字，进《元兔诗》，授户科给事中。以三殿灾，应诏陈言，谪交轧戎葜州。累迁隳习床焓梗致仕归。事迹附见《明史・邹缉传》。是集乃暹晚年所手订。《刘定之序》称其诗文奇崛，出人意表。今观所作，文豪迈有馀，而落笔太快，少氵萦洄氵亭蓄之致；诗亦矢口即成，不耐咀咏；是亦登科太早，才高学浅之效欤。</p>
<p>△《石潭存稿》・三卷（两江总督采进本）</p>
<p>明刘髦撰。髦有《易传撮要》，已著录。是编上卷为诗，中卷即《易传撮要》，下卷为《义方录》。《义方录》者，皆寄其子定之之手札，而定之汇髯涑杀嗾咭病</p>
<p>△《若金集》・二卷（江西巡抚采进本）</p>
<p>明彭百炼撰。百炼字若金，泰和人，永乐乙未进士，官至广西道监察御史。是编前有《任敬敏序》，称遗文分为十四卷。而是编仅二卷，文三十九首、诗四首，後附他人所为碑志题咏而已。考其族孙《敏求跋》，盖散佚之馀，後复重抄成帙也。</p>
<p>△《岁寒集》・二卷（浙江汪启淑家藏本）</p>
<p>明孙孀。孀衷贞，以字行，德兴人，永乐乙未进士，官至兵部尚书。是编乃其孙孚吉等所编，凡文一卷、诗一卷。前有《李东阳序》，称其诗平正通达，无钩棘险怪之态。今观诸作，大抵纯任自然，不事结构，韩愈所谓“此诗有何好有何恶”也。</p>
<p>△《芳洲集》・十卷（江西巡抚采进本）</p>
<p>明陈循撰。循字德遵，泰和人，永乐乙未进士第一，官至户部尚书、华盖殿大学士。英宗复辟，谪戍铁岭。石亨败後，循上疏自讼，诏放还。事迹具《明史》本传。是编其裔孙以跃所辑。《附录》一卷，则谕祭文、志铭、祭文、趺馐、乞恩复官疏及祀乡贤文移。首列奏对而无章疏。其自讼疏本传尚载其略，乃削而不存，未喻何故，殆久而佚其稿耶。</p>
<p>△《东行百咏集句》・九卷、附《芳洲年谱》・一卷（浙江汪汝栗家藏本）明陈循撰。是编乃其被谪东行时集古人诗句以成七绝。初得三百首，复叠和其韵至千馀首。集句皆不著姓名，颇多窜易牵就。和韵诸作，更多累句。後附《年谱》一卷，乃其门人王翔所录。当时敕谕及循所进诗颂，俱载入其中，亦非体例也。</p>
<p>△《袜线集》・十五卷（江西巡抚采进本）</p>
<p>明萧仪撰。仪字德容，乐安人，永乐乙未进士，官吏部主事，以疏论迁都北京不便，忤旨见杀，《明史》附见《夏原吉传》中。是集乃其子超进所编。据其原目，凡文十卷、诗十卷。此本仅十五卷，盖诗佚其五卷矣。其文有纡徐曲折之致，而意境不深。其诗为朱彝尊《明诗综》所不录，殆偶未见欤。</p>
<p>△《半隐集》・十卷（浙江汪汝栗家藏本）</p>
<p>明陈衡撰。衡字克平，淳安人，永乐丁酉举人，官亳州学正。是集序四卷、记一卷、说一卷、诗四卷，附杂文於後。末有其甥方汉所撰行状。诗文皆不入格，与明初诸人为未能方轨并鹜也。</p>
<p>△《石溪文集》・七卷、《附录》・一卷（江西巡抚采进本）</p>
<p>明周叙撰。叙字功叙，吉水人，永乐戊戌进士，官至南京翰林院侍讲学士，事迹具《明史》本传。是编诗三卷、赋颂词一卷、文三卷，又以诰敕志传为《附录》一卷。史称叙初选庶吉士，作《黄鹦鹉赋》称旨，得授编修。今观所作，虽有舂容宏敞之气，而不免失之肤廓。盖台阁一派，至是渐成矣。其集编次无法，至以五言六句别标一体，区之古诗之外，而五言长律反入於古诗之中，殊乖体例。</p>
<p>△《寻乐文集》・二十卷（江西巡抚采进本）</p>
<p>明习经撰。经字嘉言，号寅清居士，晚自号寻乐翁，新喻人，永乐戊戌进士，官至詹事府詹事。经於成祖时亦以试《黄鹦鹉赋》称旨，擢授编修。其赋今在集中。又有《皇都大一统赋》，朱彝尊撰《日下旧闻》未经收入，盖未见此集也。集为其子兴化府同知襄所编。其文结构颇有法，而意境太狭，往往失於枯寂，未可云似澹而腴。诗则七言长句，清婉颇似东阳，而他体未能悉称也。</p>
<p>△《松瞿集》・二十八卷（江西巡抚采进本）</p>
<p>明曾鹤龄撰。鹤龄字延年，一字延之，泰和人，永乐辛丑进士第一，官至侍讲学士。诗多牵率之作，命意不深，而措词结局，往往为韵所窘，殆非所擅长。文则说理明畅，次序有法，大抵规无欧阳，颇近王直《抑芳》，而沉著则不及也。直为作墓志，於其文章亦无所称誉云。</p>
<p>△《河汾诗集》・八卷（浙江汪汝栗家藏本）</p>
<p>明薛笞。笥小抖潦槁肌罚已著录。是集第一卷载赋五篇，馀皆古今体诗。其孙礻基於成化间裒拾遗稿而成，门人阎禹锡为之序。今考所载诗赋，皆已编入全集中，此犹其初出别行之本也。</p>
<p>△《啸台集》・二十卷、《木天清气集》・十四卷（浙江汪汝栗家藏本）明高秉撰。秉一名廷礼，字彦恢，号漫士，福建长乐人，永乐间自布衣徵为翰林待诏，升典籍，《明史・文苑传》附见《林鸿传》中，“闽中十子”之一也。其山居时所作名《啸台集》，入京後所作名《木天清气集》。秉尝选《唐诗品汇》，专主唐音，实与闽县林鸿共开晋安一派。沿习既久，学者剽窃形似，日益庸廓，并创始者受诟厉焉。今观《啸台集》诗八百首，尚稍见风骨。至《木天清气集》六百六十馀首，大率应酬冗长之作。“清气”之云，殆名不副实。其初与林鸿齐名，日久论定，鸿集尚见传录，而秉集几於覆瓿，盖亦有由矣。</p>
<p>△《道山集》・六卷（浙江汪汝栗家藏本）</p>
<p>明郑棠撰。棠字叔美，浦阳人，永乐中官翰林院检讨。是集编次猥杂。第一卷为赋；二卷为辞颂、铭赞、四言五言古体诗、歌行、乐府、七言绝句、填词，而附以论二篇；三卷为记序，而附以五七言律诗、五言绝句，後又附以杂文，殊漫无体例。卷四为经筵讲义，卷五、卷六为《元史评》，以杂著附入，则固唐以来例也。棠以文章选入翰林，由典籍至检讨，而於诗殊不擅长。朱彝尊作《明诗综》，不登一字，盖非疏漏矣。</p>
<p>△《恒轩集》・六卷（浙江汪启淑家藏本）</p>
<p>明韩经撰。经字本常，山阴人，宋太尉琦之十二世孙。以行谊称於乡里。屡徵不出，家居教授以终。是集为其子监察御史阳所编，凡古体诗二卷、近体诗四卷。语多质直，主於抒写己意而止，非屑屑以文字求工者也。</p>
<p>△《西涧文集》・十六卷（浙江巡抚采进本）</p>
<p>明熊直撰。直字敬方，吉水人。永乐中举人，以子概贵，赠右都御史。是集诗二卷、文十四卷。有宣德五年《杨士奇序》称：“苏明允父子，一时皆有文名。而明允老成岿然，时号老苏，其官位竟不显。暨子贵，乃进身後之命。敬方亦今之明允乎？”今观其文，视明初宋濂、王耍去之尚远，似未容上拟眉山也。</p>
<p>△《凤鸣後集》・十卷（浙江汪汝栗家藏本）</p>
<p>明郑楷撰。楷字叔度，浦阳人，官蜀府左长史。是集第一卷中载近体诗数首，馀皆杂文。前後无序跋。其曰《後集》，当尚有《前集》也。朱彝尊《明诗综》载义门郑氏有延、大、弧⑼┧娜耍而不及楷。今观其《谢银钞笺》中称家长兄唬则楷为坏堋４因不以诗名，故彝尊佚之，抑或偶未之见耶。</p>
<p>△《贯珠编贝集》・五卷（两淮盐政采进本）</p>
<p>明沈行撰。行字履德，钱塘人。是编前有《魏骥序》，则当在永乐、宣德间也。是编皆集句之诗，兼取唐、宋、元人之作。“贯珠”言其声之和，“编贝”言其材之富，然牵强凑合，在所不免。视後来《香屑集》之类，其工巧自然，百不及一矣。</p>
<p>△《敝帚集》・二卷（江苏巡抚采进本）</p>
<p>明陈益撰。益字启行，自号行素，高安人，永乐间以五经教授於其乡，至景泰甲戌始卒。是集乃弘治乙未其子杨所刊，後毁於火，万历中其裔孙德又重刊之。所载皆古今体诗，杂文仅寥寥数篇。其意境颇清，而歉於深厚，文亦如之。末以同时诸人哀趺庵作别为一卷，附於集末，则皆德所裒集也。</p>
<p>△《草窗集》・一卷（浙江范懋柱家天一阁藏本）</p>
<p>明刘溥撰。溥字原博，草窗其别号也，长洲人，宣德初授惠民局副使，後调太医院吏目，事迹具《明史・文苑传》。史称溥耻以医自名，日以吟咏为事。其诗初拟西昆，晚更奇纵，与汤允埂⑺掌健⑺照、沈愚、王淮、晏铎、邹亮、蒋志、王贞庆等称“景泰十才子”，而溥为之首。今九人之集皆未见，惟溥集存。溥际“土木之变”，忠愤悱恻之意，时见於诗，亦颇有足取者。故朱彝尊《静志居诗话》谓其在彼法中犹为差胜。然溥尝语客云“不读二万卷书，看溥诗不得”，则虚╂太甚矣。宋人云“不读万卷书，不行万里路，看杜诗不得”，溥乃更加一倍乎。</p>
<p>△《廖恭敏佚稿》・一卷、《附录》・一卷（江西巡抚采进本）</p>
<p>明廖庄撰。庄字安止，号东山，吉水人，宣德庚戌进士，官至刑部左侍郎，谥恭敏，事迹具《明史》本传。庄为给事中时，尝劾辅臣杨士奇纵子稷恃势稔恶事，下狱。士奇固良相，而溺爱其子，庇之实甚。当其权位严重之日，已为言人所不敢言。景泰中疏请同群臣朝见上皇於南宫，又言皇侄犹子也，宜令亲儒臣，诵经书，以系人心，回天意。疏上，廷杖，贬官定羌驿丞。当新故嫌疑之际，尤为言人所难言。其劲节孤忠，足以震动一世。而文章则非所专门，所著有《东山居士集》，日久散佚，惟《自序》尚存。《千顷堂书目》则载庄《渔梁集》二卷，今亦惟存其《自序》。是两集皆亡，黄虞稷特据所徵各家书目载之耳。此本为庄裔孙仲蔚及其里人李日东所辑，仅奏疏五篇，其大要已见於本传。杂文二十篇、诗五首，则又草草应酬之作，庄固不必藉是以传。《附录》一卷，皆祭文、碑志之属，庄亦不必藉是为重也。</p>
<p>△《澹轩集》・七卷（浙江巡抚采进本）</p>
<p>明马愉撰。愉字性和，临朐人，宣德丁未进士第一，正统五年以侍讲学士入直文渊阁，官至礼部右侍郎，事迹附见《明史・杨溥传》。愉没後，诗文散失。成化庚子，山东参政邢居正命青州知府刘时勉裒集遗亡而刊之。凡诗赋四卷、杂文三卷，第六卷又有歌诗错杂其中。盖随得随编，故先後无序。诗多酬应之作，或佳者多佚耶。然史称愉端重简默，门无私谒，论事务宽厚。又载其清理滞狱及善处蕃使二事，绝不称及其著作，盖不以文采见也。</p>
<p>△《别本澹轩集》・八卷（两淮盐政采进本）</p>
<p>明马愉撰。愉集散佚之後，其乡人都御史迟翔凤购得残本，更於愉家掇拾逸作，补葺刻之，故题曰《续刻》。目中注“续刻”字者，皆翔凤所增也。</p>
<p>△《尚约居士集》・（无卷数，江西巡抚采进本）</p>
<p>明萧磷。磷置锨冢泰和人，宣德丁未进士，官至户部尚书、文渊阁大学士，兼翰林院学士，事迹附见《明史・陈循传》。案廖萧鹏举之子，鹏举学诗於刘崧，敛蛔蛊浼曳āＪ烦破溲问该博，文章尔雅。其门人邱觥缎颉罚称其文正大光明，不为浮诞奇崛，盖洪、宣间台阁之体大率如是也。</p>
<p>△《淡轩稿》・十二卷、《补遗》・一卷（福建巡抚采进本）</p>
<p>明林文撰。文字恒简，莆田人，宣德庚戌进士，官至太常寺少卿，兼翰林院学士，谥襄敏。是集诗三卷、文七卷，其十一、十二两卷乃附录诰敕及行状、神道碑。《补遗》一卷，则又其诗文杂著。凡有二本，初刻者为其孙岳州同知希范，重刻者为其曾孙南京大理寺寺正炳章。此本即炳章所校也。</p>
<p>△《吴竹坡文集》・五卷、《诗集》・二十八卷（江西巡抚采进本）</p>
<p>明吴节撰。节字与俭，竹坡其号也，安成人，宣德庚戌进士，官至太常寺卿，兼侍读学士。是集为其七世孙琦所刊。後附彭华所作行状，称“其为文章，援笔即就，多至数千言，滔滔不竭，无刻苦艰窘态。於诗五七言古今体随题命意，开合起伏，不拘拘摹拟，而自合矩度”云云。今观其诗文，皆直抒胸臆，纵笔所如，无不自达之意。华所论颇得其真。而氵亭蓄深厚，亦遂不及古人。所谓不践迹亦不入室者欤。</p>
<p>△《愦ㄎ募》・六卷、附《恭愍遗文》・一卷（江西巡抚采进本）</p>
<p>明锺复撰。复字彦彰，愦ㄆ浜乓玻永丰人，宣德癸丑进士，官至翰林院侍讲。其诗文不出当时台阁之体。末附其子同遗文四篇，一曰《直言安国疏》，二曰《送叔祖士杰之任序》，三曰《送伯氏世桢南归序》，四曰《友兰轩诗跋》。同，字世京，号待时，景泰辛未进士，官至贵州道监察御史，以疏争建储下诏狱。一时献媚求荣者，欲借以倾动英宗，锻炼炮烙，备极惨毒。而同义不负故主，卒无一语连南内，竟拷毙於狱。天下悲之。事迹具《明史》本传。卷末又附墓志一篇，章纶为撰文，廖庄为书丹皆与同时建言受祸，幸而未死者也。志称同在狱所作诗文稿，纶藏於枕畔，为狱卒窃去，故所存止此。忠臣著作，理宜甄录。以寥寥不成卷帙，故附存其目於此，示表章焉。</p>
<p>△《松冈集》・十一卷（浙江汪汝栗家藏本）</p>
<p>明姜洪撰。洪字启洪，号松冈，江西乐安人，宣德癸丑进士，改庶吉士，除检讨，升修撰，以疾乞归。是集序二卷、记一卷、歌诗二卷、赋颂铭赞表一卷、近体诗五卷。文颇平淡，诗亦妥茫而步趋东里，得其形似，格律未能遒上也。</p>
<p>△《畏庵集》・十卷（两淮马裕家藏本）</p>
<p>明周旋撰。旋字中规，别号畏庵，永嘉人，正统丙辰进士第一，官至左春坊左庶子。是集凡诗赋五卷、杂文五卷。乐清章纶为之序，称其典雅闲淡。然在当时，犹驰驱於流辈之中，未能自辟蹊径。</p>
<p>△《桐山诗集》・十卷（浙江汪汝栗家藏本）</p>
<p>明王伟撰。伟字士英，攸县人，正统丙辰进士，官至兵部侍郎。事迹附见《明史・于谦传》。伟所著有《诗学正蒙》，久已散佚。其《桐山文集》，繁昌吴琛序刻之，今亦未见。此集凡诗九卷，又以伟《引疾告归疏》及赠行之作为《附录》一卷，乃其弟杰所录，其子添桢所重刊出。史称伟喜任智术，既为于谦所引，恐人目己为朋附，乃密奏谦短，冀以自异，後卒以谦党罢官，盖反覆不常之士。又称其年十四，随父戍宣府，宣宗巡边，献《安边颂》，得补安州学生，则亦俊才。然诗多率意酬应，乏研炼之功，盖才士之文往往如斯矣。</p>
<p>△《呆斋集》・四十五卷（浙江巡抚采进本）</p>
<p>明刘定之撰。定之有《易经图释》，已著录。是集《前稿》十六卷、《存稿》二十四卷，皆分类编录。如《代祀录》、《永新人物录》、《经筵讲章》、《策略》，皆在其中。而乡会三场试卷，亦皆附列。《续稿》五卷，则成化乙酉以後所作，不复分类，以一岁为一卷焉。《明史》本传称定之以文学名一时。尝有中旨命制《元宵诗》，内使却立以俟，据案伸纸，立成绝句百首。又尝一日草九制，笔不停书。有质宋人名字者，就列其世次，若谱系然。人服其敏博。然其榛苦勿翦，亦由於此。李东阳《怀麓堂诗话》曰：“刘文安公不甚喜为诗，纵其学力，往往有出语奇崛，用事精当者。如《英庙趺飧琛贰《石锺山歌》等篇，皆可传诵，读者择而观之可也。”其言可谓婉而章矣。</p>
<p>△《完肥集》・一卷（江苏巡抚采进本）</p>
<p>不著撰人名氏。惟篇首有《吴宽序》，称完废壬刘公，少为刑部。属出佥山西按察司事，居三载，弃官归吴中。所与倡和者，武功徐公，参政祝公及隐士沈石田数人。考《江南通志・人物・文苑类》中载，刘珏字廷美，长洲人，正统三年举人，官至山西按察司佥事，老而好学，工於唐律，时人称为“刘八句”。所叙仕履，与《宽序》合。又《艺文类》中载，《完肥集》，长洲刘珏撰，与书名亦合，则此集盖珏所作。然其诗有亮节而乏微情，不能如《志》所称也。</p>
<p>△《刘文介公集》・三十卷（两淮盐政采进本）</p>
<p>明刘俨撰。俨字宣化，吉水人，正统壬戌进士第一，累官太常寺少卿、春坊大学士，掌院事，《明史》附见《周叙传》。称其景泰中典顺天乡试，力持公道，黜大学士陈循、王文之子，几得危祸，盖刚正不挠之士也。是集策表讲章一卷、记四卷、序十四卷、杂著六卷、五七言古今体诗五卷，尚沿台阁旧体，无疵累之可括，亦无精华之可挹。</p>
<p>△《姚文敏集》・八卷（浙江汪汝栗家藏本）</p>
<p>明姚夔撰。夔字大章，桐庐人，正统壬戌进士，官至吏部尚书，谥文敏，事迹具《明史》本传。是集本名《[B243]矗堆稿》，後其子玺刊版，改题此名。夔一代名臣，风裁岳岳，不愧古人，而诗文乃直抒胸臆，不中绳度。如《寄弟诗》云：“嫩韭蒸来香满口，一冫食午膳倍寻常”，太不以词藻为工矣。此所谓人各有能有不能也。</p>
<p>△《兰轩集》・四卷（浙江汪汝栗家藏本）</p>
<p>明沈彬撰。彬字原质，武康人，正统壬戌进士，官至刑部郎中。其居官以恺恢，不以诗文自鸣，遗稿亦多散佚。没後百有馀年，至隆庆己巳，其乡人周维新始序而刻之，以墓志、墓表诸篇附於後。</p>
<p>△《静轩集》・十三卷（浙江汪汝栗家藏本）</p>
<p>明陈宜撰。宜字公宜，静轩其号也，泰和人，正统壬戌进士，官至兵部侍郎。路璧所作《宜小传》，称有《金台集》、《金陵集》、《滇南集》、《金台晚集》存於家。此本其季子佩所编录累朝诰敕、家谱、序与萆鹜对之作，共为七卷，冠於前，并以为佩而作者附载卷内。自第八卷以後，始为宜所著诗文。编次殊无体例。</p>
<p>△《商文毅公集》・十卷（浙江巡抚采进本）</p>
<p>一名《素芳》。明商辂撰。辂有《商文毅疏稿略》，已著录。是编为万历中淳安知县汉阳刘体元所编，凡文九卷、诗一卷，多馆阁应酬之作，不出当时单缓之体。</p>
<p>△《べ竹堂稿》・八卷（两淮盐政采进本）</p>
<p>明叶盛撰。盛有《叶文庄奏议》已著录。是集乃盛所自订，凡诗词四卷、文四卷。诗词皆非所长，文有劲直之气，稍胜於诗，然亦无杰构，惟碑志诸篇什尚颇整饬有法耳。</p>
<p>△《卞郎中诗集》・七卷（浙江汪汝栗家藏本）</p>
<p>明卞荣撰。荣字华伯，江阴人，正统乙丑进士，官至户部郎中。荣在景泰间，盛有诗名。居郎署二十年。朝骑甫归，持牍乞诗者拥塞户限，日应百篇。汤沐《公馀日录》盛称其“状元自是渴睡汉，宰相须用读书人”一联，以为虽有剪裁，浑无痕迹，盖亦俊才。然所作大半皆酬赠哀趺庵章，亦多浅率，盖得之太易也。是集为其门人无锡吴键所刊，附以杂文十馀首，亦非所长。李东阳《怀麓堂诗话》曰：“诗在卷册中易看，入集便难看。古人诗集非大家数，除选出者鲜有可观。卞户部华伯在景泰间盛有诗名，对客挥翰，敏捷无比。近刻为全集，殆不逮所闻。”是当时已有公论矣。</p>
<p>△《白沙诗教解》・十卷、附《诗教外传》・五卷（安徽巡抚采进本）</p>
<p>明陈献章撰，湛若水注。献章有《白沙集》，若水有《二礼经传测》，皆已著录。《白沙诗教》凡一百六十六篇，皆阐发性理之作。《诗教外传》则皆献章语录之类，足与诗相发明者。若水以类排纂，各为之标目。献章於诗家为别调，不妨存备一格。若水务尊师说，必以为风雅正宗，至别撰此书以行。言之似乎成理，而实则不然。王士祯《居易录》曰：“如欲讲学，何不竟作语录。”可谓要言不烦矣。</p>
<p>△《彭文宪集》・四卷（江西巡抚采进本）</p>
<p>明彭时撰。时有《可斋杂记》，已著录。其集原本十卷，岁久散佚。此本乃其六世从孙笃福所刊，掇拾残剩，取盈卷帙，不足见所长矣。</p>
<p>△《刘古直集》・十六卷（浙江汪汝栗家藏本）</p>
<p>明刘ㄗ。ㄗ质逦拢号古直，寿光人，正统戊辰进士，官至户部尚书、谨身殿大学士，谥文和，事迹具《明史》本传。是集乃其子太常寺卿钅允所编，凡诗五卷、文十一卷、志表祭文附於末。ǖ蓖虬病⒘跫等朋比乱政之时，颇能持正。故本传称“安贪狡，吉阴刻。ㄎ稍优，顾喜谈论，人目为狂躁”。又《万安传》称“在内阁者刘吉、刘ā０参首辅，与南人相党附。ㄓ肷惺橐亍⑼踉接忠员比宋党，互相倾轧。然ㄊ枨扯安深鸷，故ㄗ洳荒苁ぁ薄Ｔ螨ㄒ嘁豢推用事，轻率不检者耳。朱彝尊《明诗综》谓其诗率意涂写，不事翦裁，盖肖其为人也。彝尊又引李东阳语，谓“公於诗，兴之所到，笔不能阁，而无毫涞阕荷胍髦病”云云。考《东阳序》中无此语，其语乃在《王承裕序》中。考此本二序皆五页，版心号数相同，装缉者互易其末页。彝尊以仁裕语为东阳语，知所见之本，二序亦互易末页矣。</p>
<p>△《王端毅文集》・九卷（江苏巡抚采进本）</p>
<p>明王恕撰。恕有《玩易意见》，已著录。是集乃嘉靖壬子祥符李濂所编。前六卷为文集，平实浅显，无所雕饰，如其为人。《乔世宁序》称当时以为其文无假英藻，而质厚有馀；不务以闳辨，而归准於躬行。又最称其《答刘太保书》。第七卷即《玩易意见》，八卷曰《石渠意见》，九卷曰《意见拾遗》，皆说经之语，各有别本单行。濂用李石《方舟集》例，又编入集中也。</p>
<p>△《鸣秋集》・二卷（两淮盐政采进本）</p>
<p>明赵迪撰。迪字景哲，怀安人，自号白湖小隐。朱彝尊《静志居诗话》谓：“余宪《百家诗》以迪为山人。徐庸《湖海耆英集》载其《元夕应制诗》。徐泰《明风雅》则云迪宜阳人，官吏部侍郎。然《鸣秋集》有景泰五年迪仲子壮《後序》，中云先人值时多故，投老林泉。而同时闽人均有《趺饷秋山人诗》。则二徐所云，自是别一人矣。”是集即其仲子壮所编。前载《林志序》，称其古诗不下魏晋，而诸作则醇乎唐。今考其诗，古体颇为薄弱，志说殊诬。律诗谐畅，差有唐音，然亦晋安一派也。</p>
<p>△《王文肃集》・十二卷（浙江孙仰曾家藏本）</p>
<p>明王亻与撰。亻与有《毗陵志》，已著录。此集亦名《思轩稿》。卷首载李东阳所作传，谓其官吏部尚书时，上疏陈八事，多见采纳。今其疏不见集中，止存《经筵进讲》、《文华进讲》二卷。殆有所避而不载欤，抑东阳溢美也。</p>
<p>△《王太傅集》・二卷（浙江汪汝栗家藏本）</p>
<p>明王越撰。越字世昌，鱿厝耍景泰辛未进士，官至兵部尚书，以功封威宁伯，谥襄敏。此集称王太傅者，其赠官也。考《明史》越本传，功名颇有可观。惟以前结汪直，後依李广，为士论所轻。是集分体编辑，附录杂文。前有嘉靖九年吴江吴洪《序》，称其遗稿散佚不传，有郢人高德崇录所见闻，刻之於学舍，乃行於世。後越曾孙绍思，别辑全集。其跋中所称“在楚有太傅诗文集”者，即此本也。</p>
<p>△《王襄敏集》・二卷、《续集》・一卷（浙江汪汝栗家藏本）</p>
<p>明王越撰。是编即其曾孙绍思所辑。第一卷为疏议，皆处置边务及奏报捷音。第二卷为杂文。《续集》一卷，为诗及诗馀，而以李东阳所作墓志、崔铣所作神道碑，附录於末。越本魁杰之才，其诗文有河朔激壮之音，而往往伤於粗率。</p>
<p>△《野肺募》・十卷（江西巡抚采进本）</p>
<p>明吴宣撰。宣字师尼，野菲浔鸷乓玻崇仁人。景泰癸酉举人，授左军督府经历，坐劾长官不法系狱，十年始得释。改中府，升镇远府知府，道病卒。其文落落有气，而格律未严。是集乃其门人王君谟等所编，未经刊行，其玄孙道南复订正藏於家。前有道南《自述颠末》一篇。</p>
<p>△《奉使录》・二卷（两江总督采进本）</p>
<p>明张宁撰。宁有《方洲集》，已著录。是集乃宁天顺四年出使朝鲜所作，已编入《方洲集》内。此其初出别行之本也。上卷首叙奉使召对及奏稿数篇，馀皆途中留题之作。下卷则至朝鲜以後篇什，题曰《皇华集》，注云“朝鲜刻本”。前有《崔恒序》，乃奉国王李柔命编次而序之者也。朱彝尊《静志居诗话》载宁两使朝鲜，水馆星邮，留题殆遍。馆伴朴元亨诗篇唱和，殊不相下。及偕登太平馆楼，宁成七律六十韵。元亨诵至“溪流残白春前雪，柳折新黄夜半风”之句，乃阁笔曰“不敢属和矣”。然其诗纵调骋情，才思虽捷，而少沉思，故王世贞谓宁诗如小棹急流，一瞬而过，无复雅观也。</p>
<p>△《彭文思集》・六卷（江西巡抚采进本）</p>
<p>明彭华撰。华字彦实，安福人，景泰甲戌进士，官至吏部侍郎，入内阁，逾年以风疾去，卒谥文思，事迹附见《明史・万安传》。所著有《素芳》九卷。《李东阳序》称其文严整峭洁，力追古作者。今未见传本。此本为其六世孙笃福所编，视原集仅十之三矣。</p>
<p>△《耻芳》・十卷（浙江汪汝栗家藏本）</p>
<p>明陈炜撰。炜字文曜，别号耻罚闽县人，天顺庚辰进士，官至浙江左布政使。炜风裁峻整，为御史时劾罢锦衣指挥门达。在江西平反疑狱，为民兴利除弊，具有实绩。诗文非所注意。是集乃正德初其从子墀为东莞知县时所刊，嘉靖中其孙全之复补辑之，而以赞趺庵钍附於其末。</p>
<p>△《礼庭吟》・二卷（衍圣公孔昭焕家藏本）</p>
<p>明孔承庆撰。承庆字永祚，曲阜人，至圣六十代孙也。年三十一，未及袭封而卒。其外祖王惟善为裒其遗诗以成此集，有景泰间同郡许彬《序》，又有天顺丁丑长洲刘铉《序》，岁久散佚。康熙庚辰，衍圣公孔毓圻检校先世遗稿，又得而重刊之。</p>
<p>△《耕石斋石田集》・九卷（两江总督采进本）</p>
<p>明沈周撰。周有《石田杂记》，已著录。是集乃瞿式耜所删定，凡诗八卷、文一卷。其诗与华汝德本互有出入，文则华本所未收。然周诗犹以天趣胜，文则更非所长，徒为赘疣矣。</p>
<p>△《桂坡集》・十五卷（浙江汪汝栗家藏本）</p>
<p>明左赞撰。赞字时翊，南城人，天顺丁丑进士，官至广东布政使。是编凡《前集》五卷、《後集》八卷，皆诗赋杂文，而以所作《方外》诸篇别为一卷，附於末，盖用杨杰《无为集》例。至於《乐府》一卷之中，如《关山月》、《杨白华》之类，皆古题，而忽以词曲续其後，则从来无此体例。殆以宋人词曲亦标乐府之名，故合为一。不知源流递变，格律各殊，不可以宋之乐府竟当古乐府也。赞尝删定《李觏集》，盖亦颇留心诗古文者。然所作质朴而不能健，清浅而不能腴，其於古格，仅仅具体云尔。</p>
<p>△《别本彭惠安公文集》・七卷、《附录》・一卷（两江总督采进本）</p>
<p>明彭韶撰。韶有《政训》，已著录。所著诗文名《从吾滞稿》，已散佚不存。是集乃御史陈时周所重编，已多所刊削，非尽精要。《附录》一卷，则杨守陈、陈献章等赠言及府志传论也。</p>
<p>△《馀力稿》・十二卷（副都御史黄登贤家藏本）</p>
<p>明徐贯撰。贯字元一，淳安人，天顺丁丑进士，官至工部尚书，谥康懿。是集乃贯所自定，前有弘治己未《自序》。其子颐初刊於舒城，间有遗佚。嘉靖壬子，其次子健ヘ归州时，复增订梓行。诗文皆平实，亦大半应酬之作也。</p>
<p>△《栗芬鸥濉贰ざ卷（浙江汪汝栗家藏本）</p>
<p>明郑环撰。环字瑶夫，号栗罚仁和人，天顺庚辰进士，官至太常寺少卿。是集有其子《孟绳跋》，称环集本十卷，不戒於火，兹集乃其搜辑另编者。杨守陈作环墓碑，称其文章典雅赡密。今此本所存无多，体亦不备，不足以见其全。守陈所论，难遽定其确否也。</p>
<p>△《东白集》・二十四卷（浙江孙仰曾家藏本）</p>
<p>明张元祯撰。元祯五岁能诗，宁靖王召见，名之曰元徵。巡抚韩雍为改今名，字廷祥，南昌人。天顺庚辰进士。官至吏部左侍郎，兼翰林院学士，掌詹事府。天启初追谥文裕。事迹具《明史》本传。是集凡诗文二十三卷，末卷则附录事实祭文。元祯以讲学为事。其在讲筵，请增讲《太极图》、《西铭》、《通书》。夫帝王之学，与儒者异，讵可舍治乱兴亡之戒，而谈理气之本原。史称後辈癫嵝ζ溆乩，殆非无因矣。其诗文朴椅藁，亦刻意摹拟宋儒，得其形似也。</p>
<p>△《定芳》・五卷（两淮盐政采进本）</p>
<p>明张悦撰。悦字时敏，华亭人，天顺庚辰进士，官至南京兵部尚书，谥庄简，事迹具《明史》本传。是集凡诗一卷、文四卷，大抵流易有馀，而颇乏隽永之味。</p>
<p>△《巽川集》・十六卷、《附录》・二卷（浙江孙仰曾家藏本）</p>
<p>明祁顺撰。顺字致和，巽川其号也，东莞人，天顺庚辰进士，官至江西左布政使。其集前载有韵之文，次为诗词，次为散体，末附张元正所作墓志、贾宏所作墓表，各为一卷。</p>
<p>△《东园诗集续编》・八卷（浙江范懋柱家天一阁藏本）</p>
<p>明郑纪撰。纪有《东园文集》，已著录。是编其诗集也。初，纪子主一、主敬尝编其诗为十二卷，今未见传本。此本乃其少子忠奂遗篇，故题曰《续集》。集中如“古堑斜连江树没，饥乌恒傍野人飞”、“桥头雨歇径初溜，天际闶丈浇ザ唷钡染洌亦颇有南宋风格，然亦止於如此耳。</p>
<p>△《东泷遗稿》・四卷（江西巡抚采进本）</p>
<p>明彭教撰。教字敷五，号东泷，吉水人，天顺甲申进士第一，官至翰林院侍讲。集中诗文，类多应酬之作。《李东阳序》云：“敷五年仅四十馀，编摩考校之外，无由自试，而文又不尽其蕴。”盖亦微词也。</p>
<p>△《闵庄懿集》・八卷（浙江巡抚采进本）</p>
<p>明闵肿。肿殖英，乌程人，天顺甲申进士，官至南京刑部尚书、左都御史，事迹具《明史》本传。是编乃其诗集。集中七言律诗多至六卷，大抵皆酬赠之作。盖掷铣沙种兀治狱平允，为当代名臣，後以不阿刘瑾告归。其立身自有本末，吟咏则非所留意云。</p>
<p>△《桃溪净稿》・八十四卷（江苏巡抚采进本）</p>
<p>明谢铎撰。铎有《赤城论谏录》，已著录。是集凡诗四十五卷、文三十九卷。盖李东阳因其旧本再取而芟之，故以《桃溪净稿》为名。然瑕瑜参半，犹不能悉为刊除也。</p>
<p>△《沧洲集》・十卷、《续集》・二卷（浙江汪汝栗家藏本）</p>
<p>明张泰撰。泰字亨父，太仓人，天顺甲申进士，官至翰林院修撰，事迹具《明史・文苑传》。泰为人恬淡，独喜为诗。初与李东阳齐名。後东阳久持文柄，所学弥老弥深，而泰不幸早终，未及成就，故声华销歇，世不复称。今观是集，大抵圆转流便，而短於含蓄，正如清水半湾，洮洮易尽，视东阳《怀麓堂集》实相去迳庭。故东阳作序亦云：“将极於古人，而不意其遽止云。”</p>
<p>△《西山类稿》・五卷（两淮马裕家藏本）</p>
<p>明谢复撰。复字一阳，祁门人。少从吴与弼游，与陈献章为同门友，而笃实胜於献章。故集中有《书献章诗後》一篇，颇诋其晚涉於佛、老。其宗旨可见。然其诗文则不出讲学之门径，与谈艺家又别论云。</p>
<p>△《陈剩夫集》・四卷（福建巡抚采进本）</p>
<p>明陈真晟撰。真晟字晦德，改字剩夫，又自号曰布衣，家本泉州，以父隶镇海卫戍籍，遂为漳州人。天顺中，尝诣阙上书，献所撰《程朱正学纂要》，兼上书执政，均不见收。又上书当路，献所撰《正教正考会通》，亦不见省而罢。又作《学校正教文庙配享疏》，拟诣阙再上，未及行而卒。事迹具《明史・儒林传》。是集乃真晟卒後其乡人林祺所编。康熙己丑，仪封张伯行官福建巡抚，乃为序而刻之。所献二书，今皆载集中。其《程朱正学纂要》，首为《程氏学制》。次为《推明朱子兼补之法》。次为《心学图说》，其图凡二，一为六十四卦圆图，图下大书一“心”字；一为《太极图》，图下亦大书“心”字。次为《立师说》、《补正学》、《辅皇储》、《隆教本》、《振风教》五条。其《正教正考会要》首列《朱子学校贡举私议》，次《敕谕大略》，次《程氏学制》，次《吕氏乡约》，次《德业过违》二条，次《立师》、《考德》、《考文》三条。大意以为天下之事莫大乎此。故次卷载所上当路书曰：“朱子抱哭其书四百年矣，曾无一人怜而省之者。此魏鹤山、真西山、许鲁斋、吴草庐诸儒不能无大罪也。既读其书，宗其道，则实吾师也、父也。岂有视父师之哭而弟子能恝然耶？”又谓宋、元两朝皆以不用程、朱之学，故上干天怒，夺其命以与明，持论颇僻。又《题玉堂赏花集後》，诋讠其执政，谓不赏其《程朱纂要》，而群聚赏花，後世不免谓之俗相，尤为褊激。林雍作真晟行实，称其既无所遇，每四顾结澹不能自释，亦异乎寻孔、颜之乐者矣。</p>
<p>△《履坦幽怀集》・二卷（编修祝德麟家藏本）</p>
<p>明祝淇撰。淇字汝渊，号梦窗，海宁人。以子萃贵，封刑部主事。《明诗综》作“祝祺”，云“或作淇”。此本乃其家刻，明作“淇”字，则《诗综》误也。是集为馀姚胡培所编，凡文一卷，诗一卷。</p>
<p>△《思元集》・十六卷（浙江汪启淑家藏本）</p>
<p>明桑悦撰。悦有《桑子庸言》，已著录。是编赋一卷、文八卷、诗六卷、诗馀一卷，附刻一卷，则悦之志传也。史称悦为人怪妄，敢为大言以欺人。朱彝尊《静志居诗话》称悦在长沙，著《庸言》，自诩穷究天人之际，非儒者所知，又自称其诗根於太极。则史所云怪妄，不虚也。所作《两都赋》，有名於时，然去班固、张衡实不可道里计。而夸诞如是，浅之乎其为人矣。</p>
<p>△《氵来水集》・二卷（两淮盐政采进本）</p>
<p>明文洪撰。洪字功大，号希素，长洲人，成化乙酉举人，官氵来水县教谕，故以名集。洪为待诏徵明之祖，故朱彝尊《静志居诗话》云：“长洲文氏，世载其德，希素先生实始之。”诗饶有恬淡之致。是集案洪《自序》称，检前後所作，汰之得百篇，盖所自编。然此本末附遗文七篇，则後来又有增入，非手定之旧稿矣。</p>
<p>△《龙皋文集》・十九卷（浙江孙仰曾家藏本）</p>
<p>明陆简撰。简字伯廉，号治斋，龙皋其别号也，武进人，成化丙戌进士，官至詹事府少詹事。是集有文无诗，冠以日讲直解及经筵讲章。李东阳为撰墓志，称其文缜密峻洁，力追古作，而不轻应接，有求之经岁而不得者，又云所著已累百数十卷。今所存者仅若此，则知其佚者多也。其文义蕴未深，而平正朴实，於长沙一派为近。盖何、李未出之前，文格大率如是也。</p>
<p>△《东海文集》・五卷（两江总督采进本）</p>
<p>明张弼撰。弼字汝弼，华亭人，成化丙戌进士，官至南安府知府，事迹具《明史・文苑传》。是集前四卷皆杂文，後一卷皆附录吊趺饷赞之作。考《吴钺序》，称其子辑录诗文若干卷，则其文原与诗合刻，此本偶佚其半也。弼工草书，为世所重。其文则直抒胸臆，不事锻炼。李东阳《怀麓堂诗话》载，弼自评其书不如诗，诗不如文，以为英雄欺人之语。诚笃论云。</p>
<p>△《东皋文集》・十三卷、《附录》・一卷（浙江巡抚采进本）</p>
<p>明陆渊之撰。渊之字克深，上虞人，成化丙戌进士，官至河南布政使。是集为其门人王汝邻所刻。前有其门人《刘瑞序》曰：“读先生之文者，知其大可也。乃若较声律，评矩酰区区於文字家者，亦浅之乎知先生矣。”殆微词欤。</p>
<p>△《张文僖公文集》・十四卷、《诗集》・二十二卷（浙江巡抚采进本）明张钭。钭制粽眩南城人，成化己丑进士第一，官至礼部尚书，事迹具《明史》本传。是编乃其子浙江布政使元锡所刊。前有嘉靖元年《邵宝序》，谓此书本名《柏崖集》。刻成而赐谥之命弥粒遂以名之。然本传不言有谥，或偶漏欤。盍⒊颇著风节，而其文多应酬之作。末附《瀛涯胜览》及《北行录》、《西行录》，皆缕述见闻，无所考证。其诗近体多於古体，而七言近体尤多於五言。是足验其所得矣。</p>
<p>△《使东日录》・一卷（浙江巡抚采进本）</p>
<p>明董越撰。越有《朝鲜赋》，已著录。是集乃弘治元年越为朝鲜颁诏正使途中纪行之诗。考越奉使时官庶子，而刻本首行结衔乃作儒林郎大理寺。“寺”字以下刊版元刂灭，不可辨其姓名，疑或校刊者所题欤。</p>
<p>△《太和堂集》・六卷（浙江汪汝栗家藏本）</p>
<p>明屠勋撰。勋字元勋，平湖人，成化己丑进士，官至刑部尚书，谥康僖。是编诗四卷、文二卷，以神道碑、墓志附於末。《陈懿典序》称合刻屠氏家藏二集，盖其子应鳋嬗小独缄吞眉》，当日合为一编耳。</p>
<p>△《交石类稿》・三卷（两淮盐政采进本）</p>
<p>明吴文度撰。文度字宪之，应天人，成化壬辰进士，官至南京户部尚书，事迹附见《明史・张泰传》。是集诗一卷、文二卷，皆词旨朴亻塞。盖文度官汀州知府时有惠政，汀州人为之刊行以志遗爱，是固不以词采论也。</p>
<p>△《文温州集》・十二卷（浙江巡抚采进本）</p>
<p>明文林撰。林有《琅琊漫抄》，已著录。林尝为温州府知府，故其集以温州名。其中《陈马政》诸篇，皆官南京太仆寺丞时作。总题以温州，从所终也。</p>
<p>△《孙清简公集》・二卷（两江总督采进本）</p>
<p>明孙需撰。需字孚吉，别号冰檗翁，德兴人，成化壬辰进士，官至南京吏部尚书，谥清简，事迹附见《明史・孙原贞传》。需初为南京御史，以劾妖僧继晓，廷杖调外。为礼部尚书，又忤刘瑾罢官。以风节著。巡抚河南、陕西、郧阳，抑权贵，绥流亡，尤具有循绩。诗文则非所长。是集初名《冰檗稿》，其孙世良改今名。末有隆庆庚午世良记曰：“壬戌循例至京师奉遗稿。请瞿昆湖、姜晋斋摘其尤者得四帙。丁卯过常郡，谋诸王百希更为分门别类，厘为上下二卷。是刻岂欲上匹大方，持示海内，第俾子孙异日有所取以承藉云耳。”其言笃实，想见需之家法。《王世贞序》谓其诗文冲然而不为藻采，淡然而若无深思，亦有微词焉。</p>
<p>△《石淙稿》・十九卷（安徽巡抚采进本）</p>
<p>明杨一清撰。一清有《关中奏题稿》，已著录。考《明史・艺文志》载《一清奏议》三十卷、《石淙类稿》四十五卷、诗二十卷。今所传《关中奏题稿》已与三十卷之数不符。此本有诗无文，首《凤池稿》，次《省墓稿》，次《礻覃後稿》，次《西巡稿》，次《北行稿》，次《容台稿》，次《行台稿》，次《归田前稿》，次《自讼稿》，次《制府稿》，次《吏部稿》，次《玉堂稿》，次《归田後稿》，次《督府稿》，次《玉田後稿》，各以类分，止十九卷，与《艺文志》卷目亦不合。惟《督府稿》後别附简札一卷，当为文集中一种，装缉误入於此，史志或并此数之欤。</p>
<p>△《东溪稿》・十卷（两淮盐政采进本）</p>
<p>明邓庠撰。庠字宗周，宜章人，成化壬辰进士，官至南京户部尚书，终苏州巡抚。是编乃其诗集。凡《吟稿》五卷、《入觐联句录》一卷、《续稿》三卷、《别稿》一卷，而以石缶所作小传附焉。</p>
<p>△《梅岩小稿》・三十卷（浙江汪汝栗家藏本）</p>
<p>明张旭撰。旭字廷曙，休宁人，成化甲午举人，历官孝丰、伊阳、高明三县知县。是集凡诗二十二卷、文八卷。其诗长於集句，采摭成语，位置联络，往往如出自然。其所自作，则虽律调工整，而伤於剽利，盖学《长庆集》而不至者也。散体诸文，大抵应俗之作矣。</p>
<p>△《东田漫稿》・六卷（直隶总督采进本）</p>
<p>明马中锡撰。中锡字天禄，别号东田，故城人，成化乙未进士，官至左都御史。事迹具《明史》本传。是集为其子师言所编。同邑孙绪序之，称其诗卑者亦迈许浑，高者当在刘长卿、陆龟蒙之列。而其末力诋窃片语，ㄎ数字，规规於声韵步骤，摹仿愈工，背驰愈远。盖为李梦阳而发。其排斥北地，未为不当。然中锡诗格，实出入於《剑南集》中，精神魄力，尚不能逮梦阳也。</p>
<p>△《别本东田集》・十五卷（直隶总督采进本）</p>
<p>明马中锡撰。是集为国朝康熙丁亥，中锡乡人贾棠所刊，凡文五卷、诗十卷。案《嵩阳杂识》曰：“李空同与韩贯道草疏，刘瑾切齿，必欲置之死，赖康浒西营救而脱。後浒西得罪，空同议论稍过严，人作《中山狼传》以诋之。”王士祯《居易录》亦称中锡《中山狼传》为刺李梦阳负康海而作。今其文在第五卷中。然海以救梦阳坐累，梦阳特未营救之耳。未尝逞凶反噬，如传所云云也。疑中锡别有所指，而好事者以康、李为同时之人，又有相负一事，附会其说也。</p>
<p>△《滇南行稿》・四卷、《附录》・一卷（江西巡抚采进本）</p>
<p>明苏章撰。章字文简，号阊拢馀干人，成化乙未进士，官至延平府知府。初，章官兵部主事时，因星变事劾妖僧继晓、方士李孜省，谪姚安通判。因裒其所作共为一集，故以《滇南行稿》为名。末附词四阕、《祭胡敬斋》文一首。《附录》一卷，则其行实及诸家题跋与入祀乡贤文卷也。章少问学於陈献章之门。尝出胡居仁於狱，与吴与弼亦友善。盖亦刻意讲学者，故所作皆率意而成，不能入格云。</p>
<p>△《七星诗文存》・十二卷（江西巡抚采进本）</p>
<p>明刘鸿撰。鸿字惚恚泰和人。以居七星坳，自号七星居士。成化丁酉举人。屡上公车不第，遂放游山水以终。是集为泰和知县区时行所编。前有正德五年《罗钦顺序》。其文风格疏畅，多自抒抑塞磊落之怀。诗则率意而成，兴寄颇浅。五言绝句中《西州词》第一首，乃全录《西州古词》四句，殊不可解。疑或手书是诗，其後人不考而误收也。</p>
<p>△《碧川文选》・四卷（两江总督采进本）</p>
<p>明杨守宰。守宰治┝，号碧川，鄞县人，成化戊戌进士，官至南京吏部左侍郎，加尚书衔致仕，事迹附见《明史・杨守陈传》。按《明分省人物考》云：“《碧川文抄》二十九卷，《杂文储稿》又若干卷。”此本为其外孙陆兴刻。前有《陈琳序》曰：“杨公自摘手稿凡一百五十三篇，藏於家，陆君厘为四卷”云云。则此为守允侄ㄖ本矣。《明人物考》又云：“守猿⑹槭语於遗稿曰：‘学文师韩吏部，学道师程伊川。’”然其文才力萎弱，不能规无韩笔也。</p>
<p>△《西征集》・（无卷数，浙江汪汝栗家藏本）</p>
<p>明林俊撰。俊有《见素文集》，已著录。是集皆其正德四年再起官四川巡抚，平定巴夔土寇时作，故以“西征”为名，凡诗歌一百二篇、跋二篇、赋一篇、书二十三篇、祭文二十四篇、序四篇、记五篇，末附戴锦所撰《西征传》，述靖乱始末颇详。</p>
<p>△《半江集》・十五卷（两淮马裕家藏本）</p>
<p>明赵宽撰。宽字栗夫，号半江，吴江人，成化辛丑进士，官至广东按察使。是集初为其邑人王思诚所刊，王守仁、费宏皆为之序。《守仁序》不载卷数，但惜其遗稿散佚。《宏序》称诗六卷，文如之。此本凡诗八卷、文七卷，盖其仲子礻龠掇拾补辑，又增三卷也。</p>
<p>△《柴墟斋集》・十五卷（两江总督采进本）</p>
<p>明储嘧。嘧志卜颍号柴墟，泰州人，成化甲辰进士，官至户部侍郎。刘瑾用事，引疾归。瑾诛，复起，调南京吏部侍郎。卒谥文懿。事迹具《明史・文苑传》。是集为其曾孙耀所刊，诗五卷、序文三卷、墓志一卷、杂著二卷、奏疏一卷、书简三卷。喑⒂肜蠲窝簟⒑尉懊鳌⑿祆跚湎喑和。其诗规仿陶、韦，文亦恬雅，至於才力富健，则不及梦阳等也。</p>
<p>△《虚斋先生遗集》・十卷（编修祝德麟家藏本）</p>
<p>明祝萃撰。萃字维真，海宁人，成化甲辰进士，官至广东布政司参政。是集文五卷、诗五卷。文颇舂容，诗亦妥帖，盖成、弘间台阁体之也。</p>
<p>△《蔡文庄集》・八卷（浙江巡抚采进本）</p>
<p>明蔡清撰。清有《易经蒙引》，已著录。其集凡有二本，一为石崖葛氏所刊，即《明史・艺文志》所载五卷之本；一即此本，乾隆壬戌其族孙廷魁所重刊也。自一卷至五卷，仍其旧文而重订其目，又搜辑墨迹遗稿为《补遗》一卷。附以其孙邦驹所集事迹及志书传序为《附录》二卷。集中有《与孙九峰书》，述宁王宸濠讥其不能诗文。《廷魁序》中因反覆辨论，历诋古来文士，而以清之诗文为著作之极轨。夫文以载道，不易之论也。然自战国以下，即已岐为二途，或以义理传，或以词藻见，如珍错之於菽粟、锦绣之於布帛，势不能偏废其一。故谓清之著作主於讲学明道，不必以声偶为诗，以刍嫖文，此公论也。谓文章必以清为正轨，而汉以来作者皆不足以为诗文，则主持太过矣。《廷魁序》又称以家藏《密箴》、善本《太极图说》、《河洛私见》三种附焉，而此本无之。盖本各自为书，故或附载或别行也。</p>
<p>△《雪洲文集》・十四卷（浙江巡抚采进本）</p>
<p>明黄瓒撰。瓒字公献，仪真人，成化甲辰进士，官至南京兵部侍郎。是集乃其子襄所刊。自一卷至六卷为诗，自七卷至十二卷为文，十三、十四两卷题曰《续集》，诗文并列，盖补遗也。诗多伉厉之响，文亦意境未深。集中载为山东巡抚时荐劾方面各官疏，於所纠之人，俱阙其名，殆不欲暴人之短耶。</p>
<p>△《雨村集》・四卷（直隶总督采进本）</p>
<p>明周东撰。东字伯震，号雨村，阜城人，成化甲辰进士，官至大理寺少卿。以伉直忤刘瑾。时铑姆将变，乃使勘事陕西。会乱作，死之。是集诗一卷、杂文一卷，其後二卷为《正论》八篇，盖东所著之子书，编以入集。诗文皆不甚留意。《正论》多刺时之语，盖亦发愤而著书。然东之足不朽者，终在气节也。</p>
<p>△《松筹堂集》・十二卷（两淮盐政采进本）</p>
<p>明杨循吉撰。循吉有《苏州府纂修识异》，已著录。其平生诗文杂著几及千卷，芜累颇甚。是集虽经别裁，尚多俗体。盖循吉任诞不羁，故其词往往近俳云。</p>
<p>△《都下赠僧诗》・一卷（浙江汪汝栗家藏本）</p>
<p>明杨循吉撰。循吉好与方外游。成化丙午，大给祠牒，吴僧多集京师。其所识缁流，时或往访。比其还也，各赋诗以送之，因录为一通。吴宽跋其後。後二年，循吉复摹宽书，刻之持定塔院。</p>
<p>△《菊花百咏》・一卷（浙江汪汝栗家藏本）</p>
<p>明杨循吉撰。以菊花种类，各案其名，系以七言绝句，分为十一类。《天文类》自《满天星》以下三首，《地理类》自《岳州红》以下三首，《人物类》自《状元红》以下二十一首，《宫室类》《金楼子》一首，《珍宝类》自《银绞丝》以下七首，《时令类》自《海棠春》以下六首，《花木类》自《白牡丹》以下三十二首，《身体类》自《金宝相》以下三首，《鸟兽类》自《金凤仙》以下十三首，《衣服类》自《黄叠罗》以下十四首，《器用类》自《蘸金香》以下十八首。</p>
<p>△《斋中拙咏》・一卷（浙江汪汝栗家藏本）</p>
<p>明杨循吉撰。凡古今体诗二十一首，皆循吉官礼部主事，以病乞归，将发京师，及至家後所作，又以成化甲辰、丙午至弘治戊申所作联句诗六首附於末。徐景凤汇刻循吉所著为《南峰逸稿》，此其一种也。</p>
<p>△《灯窗末艺》・一卷、《攒眉集》・一卷（浙江汪汝栗家藏本）</p>
<p>明杨循吉撰。皆所作古文。合两集仅四十馀首，颇宕逸有奇气，而纵横曼衍，亦多不入格。徐景凤亦尝刻入《南峰逸稿》中。</p>
<p>△《东所文集》・十三卷（浙江汪启淑家藏本）</p>
<p>明张诩撰。诩有《白沙遗言》，已著录。是集凡杂文十卷、诗三卷。其学出於新会，故所为《白沙文集序》、《白沙遗言纂要序》、《周礼重言重意互注序》及《学记与友人往复》诸书，大抵皆本陈氏之说。</p>
<p>△《南海杂咏》・十卷（浙江汪汝栗家藏本）</p>
<p>明张诩撰。是集杂咏广州古迹，分为九门。每题之下，各列小序，皆摭志乘为之，无所纠正。诗亦罕逢新语。</p>
<p>△《李大渭》・二十卷、《附录》・一卷（浙江孙仰曾家藏本）</p>
<p>明李承箕撰。承箕字世卿，嘉鱼人。读书大紊剑自号大尉邮俊３苫丙午举人。尝徒步至岭南，从陈献章游。及归，遂隐居黄公山，不复仕进。《明史・儒林传》附载於《献章传》末。是编乃其弟立卿所刻。《明史・艺文志》载《大渭》二十卷，与此本合。前十二卷为诗，後八卷为杂文。《附录》一卷，则墓表、行状及陈献章所赠诗文。前有其兄承芳所作《采菊稿引》。《采菊稿》者，即献章所赠古诗凡十三首，装潢成卷，以其首句有“采菊”二字，因以名焉。然此宜入《附录》，乃以冠诸简端，盖欲假献章以重承箕，殊非体例。且重不重系乎其人，亦不系乎其师也。</p>
<p>△《费文宪集选要》・七卷（两江总督采进本）</p>
<p>明费宏撰。宏字子充，铅山人，成化丁未进士第一，官至史部尚书、华盖殿大学士，谥文宪，事迹具《明史》本传。所著《鹅湖摘稿》本二十卷。此本乃徐阶、刘同升所选录，非全帙也。</p>
<p>△《湘皋集》・三十三卷（浙江孙仰曾家藏本）</p>
<p>明蒋冕撰。冕字敬所（案《明史》本传，冕字敬之，然编首王宗沐、黄佐、陈邦浴⒙赖餮羲男蚓愠凭此，同时之人不应有误，疑《明史》乃刊本之讹），全州人，成化丁未进士，官至户部尚书、谨身殿大学士，谥文定，事迹具《明史》本传。是集分奏对四卷、奏疏三卷、附录召对及经筵讲章敕谕等稿一卷、诗八卷、词一卷、序记等杂文十六卷。冕当正德之末，主昏政怠，独持正不挠。凡所建白，俱切时务。嘉靖初大礼议起，冕固执为人後之说，卒龃龉以去。丰裁岳岳，在当时不愧名臣。其诗文则未能挺出也。</p>
<p>△《别本熊峰集》・四卷（浙江汪汝栗家藏本）</p>
<p>明石缶撰。缶有全集十卷，已著录。案朱彝尊《明诗综》，称缶所著名《恒阳集》。曲周令皇甫氵方删定为四卷，诗仅一百九十馀首。今此集题作《熊峰先生集》，前後无序跋，诗亦一百九十馀首。而《诗综》所录惟《春日杂言》、《秋莲曲》、《会昌宫词》三首在集中，其《送邵国贤》、《芟田行》、《春渡滹沱》诸篇皆未之载。疑此为初刊别行之本，非氵方所选，故集名亦各不同。然卷数篇数又合，殊不可解。今未见原刻，其同异莫能详也。以此虽旧本，而不及康熙中所刻新本之赅备。故录其新本，而此本附《存目》焉。</p>
<p>△《堇山集》・十五卷（浙江孙仰曾家藏本）</p>
<p>明李堂撰。堂字时升，鄞县人，成化丁未进士，官至工部右侍郎、总理漕河。鄞有赤堇山，即《越绝书》所谓“赤堇之溪，涸而出铜”者。堂居其侧，故以名集。其文根据未深，持论颇多臆断。</p>
<p>△《西轩效唐集录》・十二卷（浙江孙仰曾家藏本）</p>
<p>明丁养浩撰。养浩字师孟，别号西轩，仁和人，成化丁未进士，官至隳喜颊使。是集诗八卷、文四卷。其名“效唐”者，盖取法唐人之意，然殊不类唐音也。</p>
<p>△《７謇喔濉贰ざ十六卷（浙江巡抚采进本）</p>
<p>明毛纪撰。纪有《密勿稿》，已著录。是集乃纪致仕後所手定。前十八卷为文，後八卷为诗。朱彝尊《明诗综》载纪有《Ｍ防喔濉罚盖即此编。校刊偶疏误以“峰”字为“头”字也。</p>
<p>△《赤城集》・二十三卷（两淮马裕家藏本）</p>
<p>明夏钅侯撰。钅侯字德树，天台人，成化丁未进士，官至南京大理寺左评事，事迹附见《明史・夏埙传》。其诗欲为别调，而转乖雅则。文亦惟意所如，不可绳以古法。史称钅侯弘治四年谒选时，疏请复李文祥、罗伦官，并请罢大学士刘吉，忤旨下狱。後官评事时，又疏论赋敛、徭役、马政、盐课利弊及宗藩、戚里侵渔状。盖亦谠正之士，非专意於词章者也。</p>
<p>△《西巡类稿》・八卷（浙江范懋柱家天一阁藏本）</p>
<p>明吴廷举撰。廷举字献臣，梧州人，成化丁未进士，官至南京工部尚书，谥清惠。事迹具《明史》本传。此集乃其正德初官广东按察司副使时，巡历省治以西诸郡所上奏疏及往来文牍诗词之类，故曰《西巡类稿》。《明史》言其发中官潘忠罪，为忠反讦下诏狱。刘瑾矫诏枷之，几死。今观此编，廷举所上凡十疏，内有劾岷王府内监陈鹤称令旨差往广东，违法乘驿骚扰；又奏各省盐务差内监查盘者，因敛银内进；又有人事银以贿各衙门，贺礼银以贿司礼监。此三者并科扰百姓，请敕御史体察。而盘查广东盐库之内监韦ソ盐课尽解京，令广东无以充军饷。其事不可行。其关涉於内官者不过如此，无发潘忠罪事。编首有《刘瑞序》云：“逆瑾切齿於君，其党探望风旨诬奏，即械下锦衣卫狱，枷吏部门左，垂死而後释之。”瑞，廷举同时人，其言必得实，然则史传疑误也。</p>
<p>△《月湖集》・四十八卷（浙江巡抚采进本）</p>
<p>明杨廉撰。廉字方震，丰城人，成化丁未进士，官至南京礼部尚书，谥文恪，事迹具《明史・儒林传》。是编凡分六集。以所作岁月核之，《月湖净稿》十九卷、《续稿》二卷、《遗稿》一卷，当在前；《月湖四稿》十卷、《五稿》七卷、《六稿》七卷，当在後。原本次序颠倒，盖编次偶误也。廉以气节称，而其父崇尝从吴与弼游，因亦喜讲学。请颁薛蟆抖潦槁肌缝锻朝，请跻周、程、张、朱於汉、唐诸儒上，皆其所奏。故其诗多涉理路，其文亦概似语录云。</p>
<p>△《程念斋集》・十卷（江西巡抚采进本）</p>
<p>明程楷撰。楷字念斋，饶州人，成化丁未进士，改庶吉士。是集末有《方氚稀罚称其家居时所著有《东楼南楼日录》，游太学时有《屏岚书屋稿》，官翰林时有《来英亭稿》，皆散落不存。此本乃其郡人史简所摘抄，凡文七卷、诗词八卷。古文具有间架，而酝酿未深；诗词亦多率意之作，不留心於陶炼。 






</p></div>
  <div class="adBottom">
    <script src="../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='215930.html' class='pagedaohang'>【上一篇】<i>:卷一百七十六・集部二十九○别集类存目三</i></a></span><span class="tomenu"><a href="sikuquanshuzongmutiyao.html" title="四库全书总目提要" class="returnIndex">【回目录】</a>
</span><span class="toup1"><a href='215928.html' class='pagedaohang'>【下一篇】<i>：卷一百七十四・集部二十七○别集类存目一</i></a></span></div>
  <div class="adBottom">
    <script src="../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../js/foot.js" type="text/javascript"></script>

</body>
</html>
