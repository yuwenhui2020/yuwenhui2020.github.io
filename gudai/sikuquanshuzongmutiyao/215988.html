<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>四库全书总目提要_卷一百十六・子部二十六○谱录类存目</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/sikuquanshuzongmutiyao/215988.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../templets/default/css/p.css" />
<link rel="stylesheet" type="text/css" href="../../templets/default/css/book.css" />
<script src="../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/sikuquanshuzongmutiyao/215988.html");
</script>
</head>
<body>
<div id="topbar">
  <div id="logo"><a href="../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../book_sbkk8_default.html">首页</a></li>
     
      <li><a href='../gudai.html'>古典文学</a></li>
      <li><a href='../../gushihui/gushihui.html'>故事会</a></li>
      <li><a href='../../meirongyangsheng/meirongyangsheng.html'>美容养生</a></li>
      <li><a href='../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="215988.html#" class="bds_more" data-cmd="more">分享到：</a><a href="215988.html#" class="bds_weixin" data-cmd="weixin" title="分享到微信">微信</a><a href="215988.html#" class="bds_qzone" data-cmd="qzone" title="分享到QQ空间">QQ空间</a><a href="215988.html#" class="bds_tsina" data-cmd="tsina" title="分享到新浪微博">新浪微博</a><a href="215988.html#" class="bds_tqq" data-cmd="tqq" title="分享到腾讯微博">腾讯微博</a><a href="215988.html#" class="bds_tqf" data-cmd="tqf" title="分享到腾讯朋友">腾讯朋友</a><a href="215988.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../book_sbkk8_default.html'>主页</a> > <a href='../gudai.html'>古代文学</a> > <a href='sikuquanshuzongmutiyao.html'>四库全书总目提要</a> > </div>
<div class="ad960"><script src="../../js/ad960sougou.js" type="text/javascript"></script></div>
<div id="maincontent">
  <h1 class="articleH1">卷一百十六・子部二十六○谱录类存目</h1>
  <div id="content"><span id="ad328_r">
    <script src="../../js/article.js" type="text/javascript"></script>
    </span><p>





△《铜剑赞》・一卷（浙江范懋柱家天一阁藏本）</p>
<p>梁江淹撰。淹字文通，济阳考城人。官至散骑常侍左卫将军。封醴陵侯。谥曰宪。事迹具《梁书》本传。齐永明中，掘地得古铜剑，淹因诠次剑事，考古人铸兵用铜，後世铸兵用铁原委，以为之赞。虽文止一篇，然《宋史・艺文志》、《文献通考》皆著於录，故附存其目焉。</p>
<p>△《揭律剑记》・一卷（两江总督采进本）</p>
<p>明郭子章撰。子章有《揭律易解》，已著录。是编皆记剑事，分上、下二篇。前有自序，谓上篇据剑之实者纪之。下卷则纪其寓言，如《庄子》所谓天子剑、诸侯剑之类是也。</p>
<p>△《剑辍贰ざ十七卷（内府藏本）</p>
<p>明钱希言撰。希言字简栖，吴县人。是编所载皆历代剑事，亦陶弘景《刀剑录》之流。而采摭繁芜，分类亦嫌冗琐。</p>
<p>△《别本考古图》・十卷（内府藏本）</p>
<p>宋吕大临撰。大临《原书》十六卷，已著录。此本无续图及释文，乃元大德己亥茶陵陈翼子所重刊。附以诸家之考证，已非吕氏之旧，且亦自多谬误。如河南张氏<音戈>敦条下云，愚案前惟盖存，又云形制与伯百父敦相似，而无耳，图像亦非盖形，必是谬误。今考所云惟盖存者，乃中言父旅敦正作盖形，此条原文但有形制与伯百父敦略相似字，无惟盖存字，翼子云云，非所刻大临原本佚脱惟盖存三字，即误连上文为一条，以原文不讹为讹也。明万历中，遂州郑朴重刊之。新都杨明时绘图及摹篆，而题其首曰元默斋罗更翁考订。今考卷前陈才子序，称吾弟翼甫，广吕公好古素志，属罗兄更翁临本，且更翁刻以传世，并采诸老辨证，附左方，则似绘图刊版并考证皆出更翁。至翼子序则云，命友临本，刊讹刻传，且采诸君子辨证附其下，或嗤予元刂精刍狗之器云云。则似临图及篆者为更翁，增考证者实翼子。两序皆语意蹇涩，其出谁手，竟不可明。今既未见茶陵刊版作何题署，姑阙疑焉可矣。</p>
<p>△《绍兴内府古器评》・二卷（内府藏本）</p>
<p>旧本题宋张抡撰。抡字材甫，履贯未详。周密《武林旧事》载乾道三年三月高宗幸聚景园，知阁张抡进柳梢青词，蒙宣赐。淳熙六年三月再幸聚景园，抡进壶中天慢词，赐金杯盘法锦。是年九月，孝宗幸绛华宫，抡进临江仙词，则亦能文之士。又王应麟《玉海》曰，张抡为《易卦补遗》，其说曰，易以初上二爻为定体，以中四爻为变。系辞谓之中爻，先儒谓之互体。所谓杂物撰德，辨是与非，八卦互成，刚柔相易之道，非此无见焉。则抡亦留心於经术。又，张端义《贵耳集》曰，孝宗朝幸臣虽多，其读书作文不减儒生，应制燕间，未可轻视。当仓卒翰墨之奉，岂容宿撰。其人有曾觌、龙大渊、张抡、徐本中、王忭、刘弼，当时士大夫，少有不游曾、龙、张、徐之门者，则抡亦狎客之流。然《宋史・佞亻幸传》仅有曾觌、龙大渊、王忭，不列抡等，则但以词章邀宠，未乱政也。是书宋以来诸家书目皆不著录。据书末毛晋跋称，晋得於范景文，景文得於于奕正。至奕正从何得之，则莫明所自。上卷凡九十八事，下卷凡九十七事，皆汉以前物。汉以後者惟梁中大同博山炉一器。其中如上卷之周文王鼎、商若癸鼎、父辛鼎、商持刀祖乙卣、周召父彝、商父辛尊、商父癸尊、商父庚觚、商持刀父已鼎、周淮父卣、周虎恰⒅芗靖付Α⒅苣瞎中鼎、商癸鼎、商瞿鼎、商贯耳弓壶、商亚虎父丁鼎、商祖戊尊、商兄癸卣、周己酉方彝、周觚棱壶、周慌鼎、商子孙父辛彝、周叔液鼎、商父巳鼎、周宰辟父敦、周刺公敦、周孟皇父彝，下卷如商冀父辛卣、周举巳尊，商父丁尊、周仲丁壶、商父巳尊、商象形饕餮鼎、商龙凤方尊、周牺尊、商伯伸鼎、商夔龙饕餮鼎、周节鼎、周中鼎、周妇氏鼎、商提梁田凤卣、汉麟瓶、周虬纽钟、周乐司徒卣、汉兽耳圆壶、汉提梁小匾壶、商祖丙爵、商子孙巳爵、周仲愿付Γ皆即《博古图》之文，割剥点窜，词义往往不通。其他诸器，亦皆《博古图》所载，惟上卷商虎乳彝、周言鼎、周尹鼎、周兽足鼎，下卷商祖癸鼎、周乙父鼎、周公命鼎、周方鼎、商立戈父辛鼎、商父辛鼎，为《博古图》所不收而已。考《馆阁续录》所载南渡後古器储藏秘省者，凡四百十八事，淳熙以後续降付四十事，别有不知名者二十三事。嘉定以後续降付八十三事。与此书所录，数既不符，而此书所载商冀父辛卣、父辛鼎、周南宫中鼎、周慌鼎，皆嘉定十八年十一月所续降付，何以先著录於绍兴中？其为明代妄人剽《博古图》而伪作，更无疑义。毛晋刻入《津逮秘书》，盖未详考其文也。</p>
<p>△《焦山古鼎考》・一卷（两江总督采进本）</p>
<p>题云王士禄图释，林佶增益。实则张潮所辑也。潮字山来，徽州人。《焦山古鼎》，久已不存，世仅传其铭识。士禄所据者，程邃之本。佶所据者，徐勃之本。二本互有得失，潮则又就寺中重刻石本为之，益失真矣。</p>
<p>△《古奇器录》・一卷（内府藏本）</p>
<p>明陆深撰。深有《南巡日录》，已著录。是书杂录古人奇器名目，各标出处。末附以江东藏书目录，经第一，理学第二，史第三，古书第四，诸子第五，文集第六，诗集第七，类书第八，杂史第九，地志第十，韵书第十一，小学医学第十二，杂流第十三，又特为制书一类。其义例与历代书目颇有不同。盖深以意为之，非古法也。</p>
<p>△《古器具名》・二卷、附《古器总说》・一卷（浙江巡抚采进本）</p>
<p>明胡文焕编。文焕有《文会堂琴谱》，已著录。是书於每一古器，各绘一图。先以《博古图》、《考古图》，次以欣赏编。欣赏编者，即抄袭《说郛》内之《古玉图》也。《古玉图》元人朱德润编，有德润自序。刻《说郛》者既失其序，而沈润卿欣赏编又没所自来。文焕此书，遂直以为据。欣赏编讹以传讹，其无所考证可见。况博古、考古二图所载甚备，乃每器仅择其一，亦不知其何取。末附总说一卷，则全袭《博古图》之文，益为伪伞！恫┕磐肌烦伸缎和禁绝史学之日，引据原疏，文焕不能考定，乃剽窃割裂，又从而汨乱之。其钩摹古篆，亦不解古人笔法，尤误谬百出。不知而作，其此书之谓欤。</p>
<p>△《分宜清玩谱》・一卷（浙江汪启淑家藏本）</p>
<p>不著撰人名氏。取严嵩家藏┑书画器玩之目，汇为一册，亦钤山籍官簿之类也。所纪皆摘珍异者录之，非其全籍。然古琴而至五十余张，亦何止元载之胡椒八百斛乎？</p>
<p>△《古玉图谱》・一百卷（内府藏本）</p>
<p>旧本题宋龙大渊等奉敕撰。《宋史・艺文志》不载。他家著录者皆未之及。尤袤《遂初堂书目》有《谱录》一门，自《博古》、《考古图》外，尚有李伯时《古器图》、晏氏《辨古图》、《八宝记》、《玉玺谱》诸目，亦无是书之名。朱泽民《古玉图》作於元时，亦不言曾见是书。莫审其所自来。今即其前列修书诸臣职衔，以史传考证，舛互之处，不可枚举。案宋制，凡修书处有提举监修、详定、编修诸职名，从无总裁、副总裁之称，其可疑一也。宋制，翰林学士承旨以学士久次者为之。《宋史・佞亻幸传》载龙大渊绍兴中为建王内知客，孝宗受禅，自左武大夫除枢密副都承旨，知ト门事，出为江东总管。是大渊官本武阶，不应为是职。又提举嵩山崇福宫下加一使字，宋制亦无此名。且传称大渊於乾道四年死，此书作於淳熙三年，在大渊死後九年，何得尚领修纂之事？其可疑二也。又宇文粹中列衔称翰林直学士，考南宋《馆阁录》及《翰院题名记》，自乾道至淳熙，仅有王淮、崔敦诗、胡元质、周必大、程叔达诸人，无粹中之名。其可疑三也。又《宋史・佞亻幸传》载曾觌字纯甫，汴人，绍兴中为建王内知客。孝宗以潜邸旧人，除权知ト门事，淳熙元年除开府仪同三司，六年加少保，醴泉观使。今是书既作於淳熙三年，而於觌之列衔仅称检校工部侍郎，转无仪同三司之称，且考《宋志》检校官一十九，但有检校尚书，从无检校侍郎者，殊为不合。其可疑四也。张抡即明人所称作《绍兴内府古器评》者，《武林旧事》称为知ト张抡，盖其官为知ト门事，亦武臣之职。而是书乃作提举徽猷阁。按徽猷阁为哲宗御书阁，据《宋志》只设有学士、待制、直阁，并无提举一官。若提举秘阁则当用宰执，又非抡所应为。显为不考宋制，因知ト而附会之。其可疑五也。《宋志》皇城司但有坏惫伲无提举之名。此作提举皇城司事张青，与志不合。其可疑六也。又士禄列衔称带御器械忠州防御使，直宝文阁。叶盛列衔称带御器械汝州团练使，直敷文阁。案带御器械防御团练皆环卫武臣所授阶官，而直阁为文臣贴职，南宋一代，从未有以加武职者。其可疑七也。北宋有太常礼仪院，元丰定官制，已归并太常寺，南渡无礼仪院之名，而此又有太常礼仪院使钱万选，其可疑八也。《书画谱》引陈善《杭州志》，载刘松年於宁宗朝进《耕织图》称旨，赐金带。此书作於淳熙初，距宁宗即位尚二十年，而已云赐金带，其可疑九也。《图绘宝鉴》称李唐官成忠郎，画院待诏，而此乃作儒林郎，既不相合，且唐在徽宗朝已入画院，建炎中以邵宏渊荐，授待诏，《图绘宝鉴》称其时已年近八十，淳熙距建炎五十年，不应其人尚存，其可疑十也。《画史会要》称马远为光、宁朝待诏，陈善杭州志称夏圭为宁宗朝待诏，今淳熙初已有其名，时代不符，其可疑十一也。《宋志》枢密院无都事，工部无司务，文思院只有提辖监管监门诸职，无掌院之名，种种乖错不合，其可疑十二也。此必後人假托宋时官本，又伪造衔名以证之，而不加考据，妄为捃摭，遂致舛错乖互，不能自掩其迹。其亦不善作伪者矣。</p>
<p>△《泉志》・十五卷（湖北巡抚采进本）</p>
<p>宋洪遵撰。遵有《翰苑群书》，已著录。是书汇辑历代钱图，分为九品，自皇王偏霸以及荒外之国，凡有文字可纪，形象可绘者，莫不毕载，颇为详博。然历代之钱，不能尽传於後代。遵自序称尝得古泉百有馀品，是遵所目验，宜为之图。他如周太公泉形圜函方，犹有汉食货志可据；若虞、夏、商泉，何由识而图之。且《汉志》云太公为圜函方形，则前无是形可知。遵乃使虞、夏、商尽作周泉形，不亦谬耶？至道书天帝用泉，语本俚妄，遵亦以意而绘形，则其诞弥甚矣。是又务求详博之过也。</p>
<p>△《百宝总珍集》・十卷（两淮盐政采进本）</p>
<p>不著撰人名氏。考其书中所记，乃南宋临安市贾所编也。所载金珠玉石以及器用等类，具详出产价值，及真伪形状。每种前载七言绝句一首，取便记诵，词皆猥鄙。首载玉玺一条，非可估易之物，尤为不伦。</p>
<p>△《燕几图》・一卷（两江总督采进本）</p>
<p>旧本题宋黄伯思撰。考伯思为北宋时人，卒於徽宗初年。此本前有自序，乃题绍熙甲寅十二月丙午，则南宋光宗之五年。如谓为绍圣之误，则绍圣四年起甲戌尽丁丑，实无甲寅。前乎此者，甲寅为神宗熙宁七年，後乎此者，甲寅为高宗绍兴二十四年，亦皆不相及。又伯思字长睿，而序末题懔志邮炕瞥ゎ２思序，以字为名，以名为字，尤舛误颠倒，殆後人所依托也。其法初以几长七尺者二，长五尺二寸五分者二，长三尺五寸者二，皆广一尺七寸五分，高二尺八寸，纵横错综，而列之为二十体，变为四十名。谓之骰子桌，取其六数也。後增一几，易名七星。衍为二十五体，变为六十八名，各标目而系以说，盖闲适者游戏之具。陶宗仪已收之《说郛》中，此後人录出别行之本也。</p>
<p>△《槎居谱》・一卷（两淮盐政采进本）</p>
<p>明黄鹤撰。鹤字修翎，宜兴人。嘉靖己未进士。所居宅名槎居，有仰陶亭、空中阁诸胜，皆自出意匠为之。此谱乃叙其宫室器服构造之制，而各系以铭。语意纤仄，体近俳谐，其一点园铭，尤为鄙俚。</p>
<p>△《蝶几谱》・一卷（江西巡抚采进本）</p>
<p>明严首。视小端上夜萸倨住罚已著录。是编因《燕几图》而变通之。《燕几》以方几长短相参，此则以句股之形作三角相错，形如蝶翅，故曰《蝶几》。其式有三，其制有六，其数十有三，其变化之式凡一百有馀，较《燕几图》颇巧云。</p>
<p>△《文苑四先生集》・四卷（浙江巡抚采进本）</p>
<p>明锺岳秀撰。岳秀字泰华，自署曰江右人，其邑里则未详也。是编仿苏易简《文房四谱》而稍广之。所采自唐韩愈《毛颖传》以下，凡为笔墨研纸而作者，分体编辑。其事迹则随文附见，而岳秀所自作者亦载焉。体例纤仄。采摭尤为芜杂，远不及苏氏书也。</p>
<p>△《歙砚志》・三卷（两淮盐政采进本）</p>
<p>明江贞撰。贞字吉夫，婺源人。官绍兴府教授。其书以饶州守叶良贵与其弟东昌守良器所撰《砚志》及贞族祖逊《砚谱》参订成编。大约皆以宋治平《歙砚谱》、洪适《砚说》为蓝本，而稍增益之也。</p>
<p>△《程氏墨苑》・十二卷（浙江巡抚采进本）</p>
<p>明程君房撰。君房，歙县人。是编以所制诸墨，摹画成图，分为六类，曰元工，曰舆地，曰人官，曰物华，曰儒箴，曰缁黄。每类各分上、下二卷，雕镂题识，颇为精巧，与方于鲁《墨谱》斗新角异，实两不相下。考沈德符《飞凫语》，略载方、程两人以名相轧为深雠。程墨尝介内廷，进之神宗，方于鲁恨之。程以不良死，实方之力。真墨妖，亦墨兵也。姜绍书《韵石斋笔谈》则云方、程以治墨互相角胜，方汇《墨谱》倩名手为图，刻画研精，细入毫洌程作《墨苑》以矫之。盖于鲁微时，曾受造墨法於君房，仍假馆授粲。程有妾颇美丽，其妻妒而出之，正方所慕，令媒者辗转谋娶，程讼之有司，遂成隙。未几程坐杀人系狱，疑方阴嗾之，故《墨苑》内绘中山狼以诋方焉。二书所载虽情事稍殊，而其为构衅则一。夫以松煤小技而互相倾陷若此，方之倾险固不足道，程必百计以图报，是何所见之未广乎？</p>
<p>△《方氏墨谱》・六卷（浙江汪启淑家藏本）</p>
<p>明方于鲁撰。于鲁初名大激，後以字行，改字建元，歙县人。初亦颇学为诗，汪道昆与之联姻，招入丰干社，奖饰甚至。後得程君房墨法，乃改而制墨，与君房相轧，弯弓射羿，世两讥焉。此编乃所作《墨谱》。首列同时诸人投赠之作，下分国宝、国华、博古、博物、法宝、鸿宝六类。上自符玺圭璧，下至杂佩，凡三百八十五式，摹绘精细，各系题赞，亦备列真草隶篆之文，颇为工巧。然其意主於炫耀以求名，故所绘仅墨之形制，与程氏争胜於刻镂间耳，於墨法未尝一讲也。</p>
<p>△《雪堂墨品》・一卷（内府藏本）</p>
<p>国朝张仁熙撰。仁熙字长人，号藕湾，广济人。是编乃宋荦为黄州通判时，仁熙品其所藏之墨。以《漫堂墨品》所纪年月推之，盖作於康熙辛亥。自方中正牛舌墨以下凡三十六种，意以配苏轼雪堂试墨三十六丸也。</p>
<p>△《漫堂墨品》・一卷（内府藏本）</p>
<p>国朝宋荦撰。荦有《沧浪小志》，已著录。荦所藏墨，张仁熙既为品次。越十四年，为康熙甲子，又积得三十四丸，各列形状款识，与前品体例略同。惟兼载相赠之人与墨之铢两轻重，其文差详。然二书所载皆明中叶以后墨，无古制也。</p>
<p>△《曹氏墨林》・二卷（通行本）</p>
<p>国朝曹素功编。素功字圣臣，歙县人。岁贡生。工於制墨。所制紫玉光、天琛、苍龙珠、天瑞、豹囊、丛赏、青麟髓、千秋光、笔花、岱恪⒘忍煲弧⑥甭丁浣香玉、五珏文、露紫英、漱金、大国香、兰烟诸品，仅十八种。不似方、程诸家以夸多斗巧为事，而大抵适於实用，故士大夫颇重之。是编即一时投赠诗文，素功裒辑成帙者也。</p>
<p>△《冠谱》・一卷（两淮盐政采进本）</p>
<p>明顾孟容撰。孟容，钱塘人。是书统载历代冠制。如孔子制司寇冠、杏坛冠、燕居冠，颜、闵、冉、仲制德行冠，曾子制进礼冠，子思制思美冠，孟子制缁布冠，均不见传记，殊为杜撰。又每冠必绘之为图，若亲见其形制者，虚诞尤甚。卷首有永乐甲辰刑部员外郎尤芳序，谓孟容多艺能，凡所制冠，必遵古制，亦不考之甚矣。</p>
<p>△《冠图》・一卷（浙江范懋柱家天一阁藏本）</p>
<p>不著撰人名氏，前後亦无序跋。以其书考之，即顾孟容之《冠谱》。作伪者别立新名，而故隐作者之姓字也。</p>
<p>△《汝水巾谱》・一卷（浙江巡抚采进本）</p>
<p>明朱术鲅撰。术鲅字均焉，自号汝水居士，辽简王植七世孙。由辅国中尉换授镇江府通判，迁户部主事。此书载古今巾式凡三十二图，自华阳巾以下十三种，或采古书，或徵画籍，而仿为之。然叙次多舛略，如折上巾、葛巾、幅巾，其尺幅形制，皆可考见，乃略而不叙。又明制本有软巾诸色，及俗尚之凌愕冉恚亦俱失於登载。至贝叶巾以下十九种，则无所证据，皆术鲅以意创为之耳。</p>
<p>△《香国》・三卷（安徽巡抚采进本）</p>
<p>明毛晋撰。晋有《毛诗陆疏广要》，已著录。是编杂录香事，或著所出，或不著所出，皆陈因习见之词，亦多庞杂割裂。如狄香一条云，洒扫清枕席，撤乙缘蚁恪｛常履也。狄香，外国之香也。注曰，见张衡同声歌。案洒扫二句，实同声歌之语。陈囊惨韵拢乃後人解释之文，岂得曰见同声歌乎？全书大抵似此，不足据也。</p>
<p>△《素园石谱》・四卷（浙江汪启淑家藏本）</p>
<p>明林有麟撰。有麟有《青莲舫琴雅》，已著录。是编乃有麟於所居素园辟玄池馆以聚奇石。因采宣和以後石之见於往籍者凡百种，具绘为图，缀以前人题咏。始蜀中永宁石，终於松江普照寺达摩石。大抵以意摹写，未必能一一肖其真也。</p>
<p>△《石品》・二卷（两淮盐政采进本）</p>
<p>明郁鲎。鲎挚之，松江人。是书成於万历丁巳。杂录古来石名，颇无伦次。又多剽取类书杂记，至屠隆、陈继儒之语亦据为典故，则大略可睹矣。</p>
<p>△《怪石赞》・一卷（内府藏本）</p>
<p>国朝宋荦撰。昔苏轼作《怪石供》，而齐安之石遂名天下。荦官黄州通判时，得其佳者十有六，各为制名。一曰宜春胜，一曰达摩影，一曰紫鸳覆卵，一曰寒潭秋藻，一曰红蜀锦，一曰朱霞笼月，一曰鬼面石，一曰玉贝叶，一曰三台象，一曰双白眼，一曰红虾蟆，一曰鸲瞿眼，一曰玉蟾蜍，一曰杨妃瘢，一曰赛猫睛，一曰冰天月。各纪其状而系以赞，成於康熙四年。</p>
<p>△《观石後录》・一卷（浙江巡抚采进本）</p>
<p>国朝毛奇龄撰。奇龄有《仲氏易》，已著录。是编皆记其客福建时所得寿山诸石，一一详其形色，凡四十有九。自序谓尝见友人高兆作《观石一录》，流传人间，故此曰《後录》。其记寿山之石，明谢在杭始言之，然未之见。後山僧偶磨为印，亦不甚著名。国朝陈自浴乃赍粮开斫，大著於世，其事在康熙戊申。考古人印惟铜玉最伙。顾氏《印薮》或间注绿宝石印，亦不知其为何宝石。其以灯光冻石作印，则始於文彭，国朝初已久行于世，不待康熙七年陈自浴始采而鬻之。奇龄第据所见言之耳。</p>
<p>△《汉甘泉宫瓦记》・一卷（福建巡抚采进本）</p>
<p>国朝林佶撰。佶字吉人，侯官人。康熙乙卯举人。直武英殿壬辰特赐进士，授内阁中书。此瓦乃佶之兄侗得於陕西石门山中，琢以为研，今其後人犹藏之。瓦背一印，外圆而中以格斗界之。字随格斗作三角形，其文曰长生未央。世亦多有拓本。王士祯诗注及此卷末张潮跋均以为长生甘泉四字，误也。</p>
<p>──右“谱录类”器物之属，三十一部，二百十九卷，皆附《存目》。</p>
<p>△《茶寮记》・一卷（内府藏本）</p>
<p>明陆树声撰。树声有《平泉题跋》，已著录。树声初入翰林，与严嵩不合。罢归後张居正柄国，欲招致之，亦不肯就。此编即其家居之时与终南山僧明亮同试天池茶而作。分人品、品泉、烹点、尝茶、茶候、茶侣、茶勋七则，均寥寥数言，姑以寄意而已，不足以资考核也。</p>
<p>△《茶约》・一卷（两淮盐政采进本）</p>
<p>明何彬然撰。彬然字文长，一字宁野，蕲州人。是书成於万历己未。略仿陆羽《茶经》之例，分种法、审候、采撷、就制、收贮、择水、候汤、器具、罄鲆九则，後又附茶九难一则。</p>
<p>△《别本茶经》・三卷（浙江鲍士恭家藏本）</p>
<p>旧本题曰玉茗堂主人阅。玉茗堂主人，汤显祖之别号也。显祖有《五侯笄唷罚《字海》已著录。是编取陆羽之书合为一卷，後附《水辨》、《外集》各一卷，然编次无法，疏舛颇多。如皇甫冉送陆鸿渐山人采茶诗，讹为皇甫曾。欧阳修大明水、浮槎山水二记，列东坡《志林》之後。雀舌下材一条出沈括《梦溪笔谈》，题下失注书名，连於唐人张又《新煎茶水记》之後，遂似又新之作。皮日休《茶中杂咏》序删诗存序，以冠篇首，改名《茶经序》。《陆羽传》删去《唐书》旧赞，别加童史氏承叙赞语。冗杂颠倒，毫无体例，显祖似不至此，殆庸劣坊贾托名欤。</p>
<p>△《茶董》・二卷（浙江汪启淑家藏本）</p>
<p>明夏树芳撰。树芳字茂卿，江阴人。是编杂录南北朝至宋、金茶事，不及采造煎试之法，但摭诗句启实，然疏漏特甚，舛误亦多。其曰《茶董》者，以《世说记》干宝为鬼之董狐，袭其文也。前有陈继儒序，卷首又题继儒补，其气类如是，则其书不足诘矣。</p>
<p>△《茗笈》・二卷（安徽巡抚采进本）</p>
<p>明屠本蹲。本队小睹鲋泻４硎琛罚已著录。是编杂论茗事。上卷分溯源、得地、乘时、揆制、藏茗、品泉、候火、定汤八章，下卷分点瀹、辨器、申忌、防滥、戒淆、相宜、衡鉴、元赏八章，每章多引诸书论茶之语，而前引以赞，後系以评。又取陆羽《茶经》分冠各篇，顶格书之，其他诸书皆亚一格书之。然割裂儿矗已非《茶经》之全文。点瀹二章，并无《茶经》可引，则竟阙之。核其体例，似疏解《茶经》，又不似疏解《茶经》，似增删《茶经》，又不似增删《茶经》，纷纭错乱，殊不解其何意也。</p>
<p>△《茗史》・二卷（江苏巡抚采进本）</p>
<p>明万邦宁撰。邦宁，奉节人。天启壬戌进士。是书不载焙造煎试诸法，惟杂采古今茗事。多从类书撮录而成，未为博奥。</p>
<p>△《茶疏》・一卷（内府藏本）</p>
<p>明许次纾撰。次纾字然明，钱塘人。是书凡三十九则，论采摘收贮烹点之法颇详。中间择水一条，误以金山顶上井为中泠泉，考证殊为疏舛。</p>
<p>△《茶史》・二卷（浙江汪启淑家藏本）</p>
<p>国朝刘源长撰。源长字介祉，淮安人。是编上卷记茶品，下卷记饮茶，其分子目三十，冗碎殊甚。卷端题名，自称曰八十翁。盖暮年颐养，姑以寄意而已，不足以言著书也。</p>
<p>△《水品》・二卷（浙江巡抚采进本）</p>
<p>明徐献忠撰。献忠有《吴兴掌故集》，已著录。是编皆品煎茶之水。上卷为总论，一曰源，二曰清，三曰流，四曰甘，五曰寒，六曰品，七曰杂说。下卷详记诸水，自上池水至金山寒穴泉，目录列三十四名，而书中多喷雾崖瀑、万县西山包泉、阊粝靥焓θ、潼川盐亭县飞龙泉、遂宁县灵泉五名。盖目录偶脱。又麻姑山神功泉，目录在铁筛泉後，而书则居前，亦误倒也。其上卷第六篇中驳陆羽所品虎邱石水及二瀑水、吴松江水、张又新所品淮水，第七篇中驳羽煮水初沸调以盐味之说，亦自有见，然时有自相矛盾者。如上卷论瀑水不可饮，下卷乃列喷雾崖瀑，引张商英之说以为偏宜煮茗。下卷济南诸泉条中，论珍珠泉涌出珠泡为山气太盛，不可饮，天台桐柏宫水条，又谓涌起如珠，甘冽入品。恐亦一时兴到之言，不必尽为典要也。旧本题曰《水品全帙》，立名殊不可解。考田崇衡、蒋灼二跋皆称《水品》，无全帙字，疑书仅一册，藏┑家插架题签，於《水品》下写全帙字，传写者误连为书名也。今从旧跋，仍题曰《水品》焉。</p>
<p>△《煮泉小品》・一卷（内府藏本）</p>
<p>明田艺衡撰。艺衡有《大明同文集》，已著录。是书凡分十类，一源泉，二石流，三清寒，四甘香，五宜茶，六灵水，七异泉，八江水，九井水，十绪谈。大抵原本旧文，未能标异於《水品》、《茶经》之外。</p>
<p>△《汤品》・（无卷数，副都御史黄登贤家藏本）</p>
<p>不著撰人名氏。分十六品。首为煎法，以老嫩言者凡三品。次为注法，以缓急言者凡三品。次以器标者凡五品。次以薪论者凡五品。大抵儿闯墒椋不足以资观览。</p>
<p>△《酒谱》・一卷（内府藏本）</p>
<p>旧本题临安徐炬撰，不著时代。所载赐刑踔杏泻槲淠鲜惺四楼及顾佐奏禁挟妓事，是明人也。其序自云，采唐汝阳王业仁三家书而成。然引据每多讹舛，如以梁刘孝标松子玉浆、卫卿阋憾句为送酒与苏轼之启，以魏武帝何以解忧、惟有杜康二句为出焦赣《易林》，以月泉吟社村歌聒耳乌盐角、社酒柔情玉练槌二句与李白遥看汉水鸭头绿、正似葡萄初泼醅二句皆为杜甫诗，以《水经注》刘白堕之事为出《五斗先生传》，以前定录松醪春之名为东坡诗。如斯之类，几於条条有之，亦可谓不学无术矣。</p>
<p>△《酒史》・六卷（内府藏本）</p>
<p>明冯时化撰。前有隆庆庚申赵惟卿序，称时化字应龙，别号与川，晚自号无怀山人，而不著其里籍。其书分酒系、酒品、酒献、酒述、酒馀、酒考，皆酒之诗文与故实，然舛陋殊甚。其酒考中一条云，羽觞见王右军，其《兰亭序》云，羽觞随波，则其他可知矣。卷末载吴淑《事类赋》中《酒赋》一篇，以补其遗，题曰燕山居士，亦不知其为何许人也。又浙江鲍士恭家别本，其文并同，而改题曰徐渭撰。案书中所载有袁宏道《觞政酒评》，渭集虽宏道所编，然宏道实不及见渭，渭何由收宏道作乎？其为坊贾伪题明矣。</p>
<p>△《觞政》・一卷（内府藏本）</p>
<p>明袁宏道撰。宏道字无学，公安人。万历壬辰进士，官至吏部稽勋司郎中。事迹具《明史・文苑传》。是书纪觞政凡十六则。前有宏道引语，谓采古科之简正者，附以新条，为醉乡甲令。朱国桢《涌幢小品》曰，袁中郎不善饮而好谈饮，著有《觞政》一篇，即此书也。</p>
<p>△《酒概》・四卷（浙江巡抚采进本）</p>
<p>明沈沈撰。自题曰震旦醚民讵诟浮Ｇ坝凶孕蛞皇祝则称曰褐之父。讵谏蛏颍名号诡谲，不知何许人。每卷所署校正姓氏，皆称海陵，则刻於泰州者也。其书仿陆羽《茶经》之体，以类酒事。一卷三目，曰酒、名、器。二卷七目，曰释、法、造、出、称、量、饮。三卷六目，曰评、僻、寄、缘、事、异。四卷六目，曰功、德、戒、乱、令、文。杂引诸书，体例丛碎，至以孔子为酒圣，阮籍、陶潜、王绩、邵雍为四配，尤妄诞矣。</p>
<p>△《酒部汇考》・十八卷（江苏巡抚采进本）</p>
<p>不著撰人名氏。卷三末载国朝康熙三十年禁止直隶所属地方以蒸酒糜米谷上谕一条，当为近人所著矣。所录自经史以及稗乘诗词凡涉於酒者徵采颇富。分为汇考六卷，总论一卷，纪事五卷，杂录、外编各一卷，艺文四卷。然编次错杂，殊乏体裁。每卷之首，空前二行，而以酒部汇考为子目。意其欲辑类书而未成，此其一门之稿也。</p>
<p>△《疏食谱》・一卷（内府藏本）</p>
<p>明汪士贤《山居杂志》载此书，题曰清漳陈达叟撰，不著时代。《千顷堂书目》亦作达叟，题曰宋人。考左圭《百川学海》载有此书，则宋人无疑。然《百川学海》所刻，其序自称本心翁，而书前标题乃作门人清漳友善书堂陈达叟编，则达叟乃编其师之书，非所自撰也。所载食品二十种，各系以赞，皆粗粝草具，故曰疏食。《千顷堂书目》加草作蔬，失其旨矣。</p>
<p>△《饮膳正要》・三卷（浙江范懋柱家天一阁藏本）</p>
<p>元和斯辉撰。和斯辉官饮膳太医，其始末未详。是编前有天历三年进书奏，称世祖设掌饮膳太医四人。於《本草》内选无毒，无相反，可久食，补益药味，与饮食相宜，调和五味。及以每日所造珍品御膳，所职何人，所用何物，标注於历，以验後效。和斯辉自延碳溲〕涫侵埃因以进用奇珍异馔，汤膏煎造，及诸家本草名医方术，并日所必用先夤菜，取其性味补益者，集成一书。虞集奉敕为之序。所言皆当时之制，其中如邹店井水之类，颇足以资考证。惟神仙服食一门，词多荒诞耳。</p>
<p>△《易牙遗意》・二卷（副都御史黄登贤家藏本）</p>
<p>旧本题元韩奕撰。奕字公望，平江人。生於元文宗时，入明遁迹不仕，终於布衣。是编仿《古食经》之遗，上卷为酝造、脯　⑹卟巳类，下卷为笼造、炉造、糕饼、汤饼、斋食、果实、诸汤、诸药八类。周履靖校刊，称为当时豪家所珍。考奕与王宾、王履齐名，明初称吴中三高士，未必营心刀俎若此，或好事者伪撰，托名於奕耶。周氏《夷门广牍》、胡氏《格致丛书》、曹氏《学海类编》所载古书，十有九伪，大抵不足据也。</p>
<p>△《饮食须知》・八卷（编修程晋芳家藏本）</p>
<p>元贾铭撰。铭，海宁人，自号华山老人。元时尝官万户。入明已百岁，太祖召见，问其平日颐养之法。对云，要在慎饮食。因以此书进览，赐宴礼部而回。至百有六岁乃卒。书中所载，自水火以及蔬果诸物，各疏其反忌，皆从诸家本草中摘叙成书。自序谓物性有相反相忌，《本草》疏注各物，皆损益相半，令人莫可适从，兹专选其反忌，汇成一编。然别无出於《本草》之外者，不足取也。</p>
<p>△《馔史》・一卷（两淮盐政采进本）</p>
<p>不著撰人名氏，旧本题曰元人，亦臆度之也。其书杂记饮食故事。所采如《酉阳杂俎》、《东京梦华录》、《武林旧事》之类，大抵习见。又以《馔史》为名，而波及食量，已为支蔓。乃并刘邕嗜痂，权长孺嗜爪甲，鲜于叔明嗜臭虫事，亦并阑入。皆与馔无涉，益乖体例矣。</p>
<p>△《天厨聚珍妙馔集》・一卷（永乐大典本）</p>
<p>不著撰人名氏。所言皆制造饮食法度科例，分类编次。有汝阳史维泉序，曰，东原鬻书，李顺之购得善本，目之曰《天厨聚珍妙馔集》，将锓梓以广其传。盖旧有其书，而李顺之刻之，为题此名，当时已不知谁所作矣。</p>
<p>△《居常饮馔录》・一卷（编修程晋芳家藏本）</p>
<p>国朝曹寅撰。寅字子清，号楝亭，镶蓝旗汉军。康熙中巡视两淮盐政，加通政司衔，是编以前代所传饮膳之法，汇成一编。一曰宋王灼糖霜谱，二、三曰宋东Т叟粥品及粉面品，四曰元倪瓒泉史，五曰元海滨逸叟制脯》ǎ六曰明王叔承酿录，七曰明释智舷茗笺，八、九曰明灌畦老叟蔬香谱及制蔬品法。中间糖霜谱，寅已别刻入所辑楝亭十种，其他亦颇散见於《说郛》诸书云。</p>
<p>──右“谱录类”食谱之属，二十三部，六十四卷，内一部无卷数，皆附《存目》。</p>
<p>△《唐昌玉蕊辨证》・一卷（内府藏本）</p>
<p>宋周必大撰。必大有《玉堂杂记》，已著录。唐昌观玉蕊花，传自唐时。宋祁疑为琼花，黄庭坚以为骰ǎ必大以为皆非是，故记所目验者辨证之。原载《平园集》中。此本乃毛晋摘出，刻入《津逮秘书》者也。</p>
<p>△《琼花谱》・一卷（两淮盐政采进本）</p>
<p>明杨端撰。端字惟正，鄞县人。成化间寓居扬州。是集采摭前人琼花篇什，汇为一编，以备故实。首冠杜ヵ《琼花记》，故或题曰杜ヵ《琼花谱》。考ヵ，宋人，字叔高，端平初以布衣召入馆阁校雠，此本载及元，明，非ヵ作也。又钱曾《读书敏求记》载《琼花考》一卷，成化丁未杨端木辑，与此本序文年月合，当即一人一书，钱曾衍一木字耳。范钦天一阁所藏别有《扬州琼花集》，以杂文为一卷，诗为一卷，词为一卷，盖即因此本而分析其卷帙，亦题曰杨端，则木字为误增审矣。</p>
<p>△《天彭牡丹谱》・一卷（内府藏本）</p>
<p>宋陆游撰。游有《入蜀记》，已著录。是编记蜀天彭花事之盛，已载《渭南文集》第四十二卷。此其别行之本也。</p>
<p>△《亳州牡丹志》・一卷（江苏巡抚采进本）</p>
<p>不著撰人名氏。《千顷堂书目》列朱统Ａ１１《牡丹志》後，疑亦统Ａ１１作也。亳之牡丹始薛蕙，亳之《牡丹志》始薛凤翔。此本与凤翔书不同，而简略殊甚。後附牡丹杂事四条。第一条称神隐者，乃明宁王权之别号。第二条称上皇召至骊山，当为唐玄宗。第三条称太祖断宫嫔腕者，不知为明为宋，大抵齐东之语。第四条乃张聊档せ崾隆＝杂胭裰菸抻耄不审何以载入也。</p>
<p>△《牡丹史》・四卷（内府藏本）</p>
<p>明薛凤翔撰。凤翔字公仪，亳州人。由例贡仕至鸿胪寺少卿。明时亳中牡丹最盛，凤翔家园种艺尤多，因著是编，盖本欧阳修谱而推广之。然记一花木之微，至於规仿史例，为纪、表、书、传、外传、别传、花考、神异、方术、艺文等目，则明人粉饰之习，不及修谱之简质有体矣。</p>
<p>△《香雪林集》・二十六卷（浙江巡抚采进本）</p>
<p>明王思义编。思义有《宋史纂要》，已著录。是编凡梅图二卷，咏梅诗词文赋二十二卷，终以画梅图谱二卷。</p>
<p>△《兰谱》・一卷（两江总督采进本）</p>
<p>宋王贵学撰。贵学字进叔，临江人。谱凡六则，一曰品第之等，二曰灌溉之候，三曰分析之法，四曰沙泥之宜，五曰爱养之地，六曰兰品之产。贵学不知何许人。是书诸家书目亦皆不著录，惟见於陶宗仪《说郛》。王世贞尝云，《兰谱》惟宋王进叔本为最善，盖即指《说郛》本也。此本为毛晋所刊，盖得诸金坛于锵者。然视《说郛》本尚少三十馀条，则已非完书矣。</p>
<p>△《兰易》・一卷、附录《兰易十二翼》・一卷、《兰史》・一卷（浙江巡抚采进本）</p>
<p>是书上卷为《兰易》，一名《天根易》，题宋鹿亭翁撰。朱彝尊《经义考》载其自序云，《兰易》始於复，故曰天根。又载冯京序云，《兰易》一卷，受之四明山中田父，书端称鹿亭翁著。按《郡县志》，山有鹿亭，今迷不知处，无问作者姓氏矣，要是宋代隐者云云。此本已无自序，盖传写佚之。其书以复、临、泰、大壮、佟⑶、窈蟆Т、否观、剥、坤十二月卦为兰消长之机，每卦各缀以词，其文如彖，下又各系以词，其文如象传，备述出纳栽培之法，盖戏仿《周易》为《兰谱》耳。又附口诀二条，兰月令十二章，不知谁作。下卷为《兰易十二翼》，述养兰宜忌十二条，题曰蕈溪子，考《经义考》载冯京序，此本题曰蕈溪子，则蕈溪子即京也。其序称鹿亭翁为宋代隐者，则非宋之冯京，当别一人而同姓名矣。末为《兰史》一卷，亦题蕈溪子撰。首列兰表，依汉书古今人表例，分列九等，而下中、下下二等，阙而不录。次为兰本纪，所列凡三种。次为兰世家，所列凡十一种。次为兰列传，所列凡二十种。次为兰外纪，所列凡九种。次为兰外传，所列凡五种。盖鹿亭翁戏拟经，京既戏拟传，又戏拟史也。其《兰易》为词人狡犭会之作，与《易》义本无所涉，朱彝尊列之拟经门中，殊乖体例。今并改列之谱录，庶存其真焉。</p>
<p>△《艺菊志》・八卷（浙江鲍士恭家藏本）</p>
<p>国朝陆廷灿撰。廷灿有《续茶经》，已著录。廷灿居南朔镇，在槎溪之上，艺菊数亩，王钗绘《艺菊图》，一时多为题咏。廷灿因广徵菊事，以作此志。凡分六类，曰考，曰谱，曰法，曰文，曰诗，曰词，而以艺菊图题词附之。</p>
<p>△《茶花谱》・三卷（两淮盐政采进本）</p>
<p>旧本题朴静子撰，不著名氏。前有康熙己亥自序，盖其官漳州时所作也。茶花盛於闽南，而以日本洋种为尤胜。是编上卷为花品，凡四十三种。其文欲以新隽冷峭学屠隆、陈继儒之步，而纤佻弥甚。如叙虎斑曰，经红纬白，依稀借机杼於阴阳，非锦之一种而何。不然，驺虞仁兽，血迹安从掩异文？补录雄品，风来树底，莫教咆哮於芳丛云云。是何等语乎？中卷为咏花之作，凡七言绝句六十七首。下卷则种植之法也。</p>
<p>△《永昌二芳记》・三卷（浙江郑大节家藏本）</p>
<p>明张志淳撰。志淳自号南园野人，隳霞，江宁人。成化甲辰进士，官至户部侍郎。坐刘瑾党，勒致仕。其名见《明史・焦芳传》中，然无事迹可见，疑亦康海王九思之类也。是编以永昌所产山茶、杜鹃二花为一谱。上卷山茶花品三十六种，中卷杜鹃花品二十种，下卷则二花之故实诗文。其论踯躅、山榴、杜鹃之名自唐已无别，谓杜鹃但可名山石榴，不可名踯躅。踯躅为杜鹃别种，其花攒为大朵，非若杜鹃小朵各开，俗名映山红，无所谓黄紫碧者。韩愈、元稹、梅尧臣诗并误，其考证亦不苟也。</p>
<p>△《瓶花谱》・一卷（两江总督采进本）</p>
<p>明张谦德撰。谦德後改名丑，有《清河书画舫》，已著录。是书首品瓶，次品花以及折枝插贮等事，而终以护瓶。据书首自序，盖其稚龄所作也。</p>
<p>△《荔支通谱》・十六卷（编修汪如藻家藏本）</p>
<p>明邓庆き撰。庆き字道协，福州人。是书以诸家荔支谱辑为一篇，故曰通谱。凡蔡襄谱一卷，徐勃谱七卷，庆き所自为谱六卷，附宋珏谱一卷，曹蕃谱一卷。蔡谱尚已，徐谱所收如《十八娘别传》之类，邓谱所收如《鲍山荔支梦》之类，皆近传奇。宋谱福业诸说，不脱明人小品习气。曹谱差简质，犹有古格。</p>
<p>△《┺梅谱》・二卷（两淮盐政采进本）</p>
<p>明释真一撰。真一居杭州法华山龙归坞，其地多┺，梅花亦极盛，因各为作谱，书成於天启七年。</p>
<p>△《澹圃芋纪》・一卷（两淮盐政采进本）</p>
<p>明杨德周撰。赵士骏复增定之。德周字齐庄，鄞县人。万历壬子举人。官高唐县知县。士骏字西星，亦鄞县人。其书专纪芋魁典故，凡十类，一名，二艺，三食，四忌，五事，六论，七诗，八赋，九谣，十方，采摭颇详。</p>
<p>△《竹谱》・一卷（两江总督采进本）</p>
<p>国朝陈鼎撰。鼎有《东林列传》，已著录。此书记竹之异者凡六十条。</p>
<p>△《笺卉》・一卷（安徽巡抚采进本）</p>
<p>国朝吴菘撰。菘字绮园，歙县人。黄山僧雪花尝以黄山所产诸卉绘为图，宋荦为题句。菘因各为作笺，凡三十五条。</p>
<p>△《苔谱》・六卷（浙江巡抚采进本）</p>
<p>国朝汪宪撰。宪有《说文系传考异》，已著录。是编杂录苔之文句故实。卷一曰释名卷，二曰总叙苔，卷三曰诸品苔，卷四、卷五曰苔生处所，卷六曰杂录。</p>
<p>△《学圃杂疏》・一卷（两江总督采进本）</p>
<p>明王世懋撰。世懋有《却金传》，已著录。兹编皆记其圃中所有暨闻见所及者，分花、果、蔬、瓜、豆、竹六类，各疏其品目及栽植之法。大致以花为主，而草木之类则从略。书止一卷，《续说郛》以花疏、果疏各分为卷者非也。</p>
<p>△《群芳谱》・三十卷（内府藏本）</p>
<p>明王象晋撰。象晋字荩臣，山东新城人。万历甲辰进士，官至浙江右布政使。是书凡天谱三卷，岁谱四卷，掀滓痪恚蔬谱二卷，果谱四卷，茶竹谱三卷，桑麻葛苎谱一卷，药谱三卷，木谱三卷，花谱三卷，卉谱二卷，鹤鱼谱一卷。略於种植而详於疗治之法与典故艺文，割裂儿矗颇无足取。圣祖仁皇帝诏儒臣删其春驳，正其舛谬，复为拾遗补阙，成《广群芳谱》一书，昭示万世。覆视是编，真已陈之土苴矣。</p>
<p>△《汝南圃史》・十二卷（浙江巡抚采进本）</p>
<p>明周文华撰。文华字含章，苏州人。前有万历庚申陈元素序，称之曰光禄君。不知为光禄何官也。文华自序，称因见允斋《花史》，嫌其未备，补葺是书。凡分月令栽种花果、木果、水果、木本花、条刺花、草木花、竹木草、蔬菜、瓜豆十二门，皆叙述栽种之法，间以诗词。大抵就江南所有言之，故河北酒牛岭表荔支之属，亦不著录。较他书剽刂陈言，侈陈珍怪者较为切实。惟分部多有未确，如西瓜不入瓜豆而入水果，枸杞不入条刺而入菜蔬，皆非其类。</p>
<p>△《花史左编》・二十七卷（江苏巡抚采进本）</p>
<p>明王路撰。路字仲遵，嘉兴人。此书皆载花之品目故实，分类编辑。属辞隶事，多涉佻纤，不出明季小品之习。《浙江通志》载王路《花史》二十四卷，有天启元年李日华序。今此本二十七卷，无日华序，而前有陈继儒序，与路所作小引，皆称二十四卷。又此本二十五卷花之友，二十七卷花之器，皆题潭阈猷驭阕硬梗二十二卷花麈，题百花主人辑。则路书本二十四卷，此三卷乃後人所补入，而刊书者并为一目耳。又路小序称此书为左编，别有右编为花之辞翰，约一十二卷，盖有其名而未成书者也。</p>
<p>△《花史》・十卷（内府藏本）</p>
<p>明吴彦匡撰。彦匡爵里未详。是书盖本常熟蒋养贰痘ū唷罚松江曹介人《花品》二书推而广之，得百有馀种，每一花为一类，各加神品、妙品、佳品、能品、具品、逸品标目，附以前人遗事及咏花诗歌。大都以意为之，所品第不必皆确也。</p>
<p>△《花里活》・三卷（编修程晋芳家藏本）</p>
<p>明陈诗教撰。诗教字四可，秀水人。是编辑古今花卉故实，按代分编，然皆因袭陈言，别无奇僻，考证尤多疏漏。如云五代梁有王彦章，吴亦有王彦章，不知杨行密之将乃王茂章，後归梁改名景仁，并无所谓王彦章者，其舛谬率皆此类。至《花里活》之名盖用李贺诗秦宫一生花里活句，然秦宫何人，而可以援自比乎？失考甚矣。</p>
<p>△《倦圃莳植记》・三卷（浙江巡抚采进本）</p>
<p>国朝曹溶撰。溶有《崇祯五十宰相传》，已著录。兹编乃溶自山西阳和道归里，筑室范蠡湖上，名曰倦圃，多植花木其间，因记其圃中所有。分花卉二卷，竹树一卷，各疏其名品故实，及种植之法。溶学本赡博，故引据多有可观，惟下语颇涉纤仄，尚未脱明季小品积习。前有自序，题康熙甲子。案溶卒於康熙二十四年乙丑，年八十三，则此书乃其晚年游戏之笔也。</p>
<p>△《北墅抱瓮录》・一卷（编修程晋芳家藏本）</p>
<p>国朝高士奇撰。士奇有《春秋地名考略》，已著录。此书前有康熙庚午自序，乃其告归後所作，北墅者，所居别业之名也。墅中莳植花木颇多，士奇因取果树卉竹蔬茹药蔓之类，各疏其形色品状，以为此编，凡二百二十二种，其叙录颇为详备。</p>
<p>△《名花谱》・一卷（两淮盐政采进本）</p>
<p>旧本题西湖居易主人撰，不著名氏，亦无序跋。其书杂抄《群芳谱》之类而成，盖近人作。所列凡九十二种，而附以瓶花诀、盆种诀、十二月花木诀。所言种植之法，挂漏不详，间附故实，尤冗杂无绪。观其开卷叙梅一段，字句凡鄙，引用谬误，不过粗识文义之人，偶然抄录成册耳。</p>
<p>△《揭律马记》・一卷（两江总督采进本）</p>
<p>明郭子章撰。子章有《揭律易解》，已著录。是编摭载籍中所记马事，分上、下二篇。援引颇博，皆著所采书名，较明人他说部颇有根据。唯以宛马为晋泰始时所献，不知汉时已有之；又以果下马为出於《魏志》，不知亦载於《汉书》，捃拾未免稍略耳。</p>
<p>△《虎荟》・六卷（内府藏本）</p>
<p>明陈继儒撰。继儒有《邵康节外纪》，已著录。是编末有黄庭凤跋，谓继儒病疟，王飨登贻以虎苑一帙佩之，而疟愈，遂为是书。凡所引用，多拉杂无伦。若《周礼》司尊彝，裸用虎彝、蝣恳停《汉书》履虎尾纟句履之类，与谈虎无涉，亦皆漫为牵缀，真所谓无关体要者也。</p>
<p>△《画眉笔谈》・一卷（安徽巡抚采进本）</p>
<p>国朝陈均撰。均字康畴，歙县人。此书皆记豢养画眉鸟之事，本不足道，然养鹰诸法，古人著录。姑存其目，以备博物之一端。</p>
<p>△《晴川蟹录》・四卷、《後录》・四卷（浙江吴玉墀家藏本）</p>
<p>国朝孙之糇。之羲辑《尚书大传》，已著录。是编搜采蟹之诗文故实，分谱录、事录、文录、诗录四门，後录又分事典、赋咏、食宪、拾遗四门。儿炊奘埃冗杂无绪，在晴川八识之中，最为下乘。远不逮傅肱、高似孙二家书也。</p>
<p>△《蛇谱》・一卷（安徽巡抚采进本）</p>
<p>国朝陈鼎撰。此书记蛇之异者凡六十三则，大抵皆蛮荒异怪之谈，不为徵信。其五十三则以後，皆录《山海经》之文，尤为剿说。</p>
<p>△《禽虫述》・一卷（浙江巡抚采进本）</p>
<p>旧本题闽中袁达德撰。徐勃《笔精》云，《山居杂卷》中《禽虫述》一卷，乃闽中袁达撰。达字德修，程荣署曰袁达德。传之後世，谁能辨其姓名乎？案《千顷堂书目》载此书，亦云袁达字德修，闽县人，正德癸酉举人，官贵溪县知县，降补湖广都司经历，与勃语相合。然则此书实出袁达，刊本误衍德字也。其书述禽虫名义典故，兼仿《禽经》、《埤雅》之体，联络成文，亦或间以排偶，但有章段，不分门目，亦无注释，不免为儿粗学。</p>
<p>△《虫天志》・十卷（安徽巡抚采进本）</p>
<p>明沈宏正撰。宏正，嘉定人。是书集鸟兽虫鱼异事，分为六部。庄子云，惟虫能虫，惟虫能天，书之命名盖取於此。</p>
<p>△《乌衣香牒》・四卷、《春驹小谱》・二卷（浙江巡抚采进本）</p>
<p>国朝陈邦彦撰。邦彦字世南。此本题匏庐道人，其自号也。海宁人。康熙癸未进士，官至内阁学士兼礼部侍郎。《乌衣香牒》皆采摭燕事。凡分八门，前有乾隆戊午邦彦自序云，分为三卷。而此多一卷，疑刊刻之时分四卷，以均页数，而序则未及追改耳。《春驹小谱》皆采摭蝶事，分为五门。盖欲仿宋人《蟹录》之例，以为谈助。然勐匏涔悖而考核多疏。一时寄兴之作，固不暇於精审也。──右“谱录类”草木鸟兽虫鱼之属，三十五部，二百二卷，皆附《存目》。 






</p></div>
  <div class="adBottom">
    <script src="../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='215989.html' class='pagedaohang'>【上一篇】<i>:卷一百十七・子部二十七○杂家类一</i></a></span><span class="tomenu"><a href="sikuquanshuzongmutiyao.html" title="四库全书总目提要" class="returnIndex">【回目录】</a>
</span><span class="toup1"><a href='215987.html' class='pagedaohang'>【下一篇】<i>：卷一百十五・子部二十五○谱录类</i></a></span></div>
  <div class="adBottom">
    <script src="../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../js/foot.js" type="text/javascript"></script>

</body>
</html>
