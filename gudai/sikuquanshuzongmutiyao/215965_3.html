<?xml version="1.0" encoding="gb2312"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=gb2312" />
<title>四库全书总目提要_卷一百三十九・子部四十九○类书类存目三</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<script src="/js/dm.js" type="text/javascript"></script>
<link href="/css/wap2011.css" rel="stylesheet" type="text/css" />
<script src="http://apps.bdimg.com/libs/jquery/2.1.4/jquery.min.js"></script>
</head>
<body class="body">
<div class="mtop"> <a href="/" class="mindex"><img src="/images/mindex.png" alt="回主页" /></a>
  <div class="mTitle"><a href="/" class="htitle1">天涯知识库</a> ・ <a href="/gudai/sikuquanshuzongmutiyao/">四库全书总目提要</a></i></div>
  <span class="mmenu" id="mmenu"><img src="/images/mmenu.png" alt="目录" /></span> </div>
<div class="mnav" id="mnav"> <a href="/" targent="_blank">首页</a> <a href="/zuowen/" targent="_blank">作文</a> <a href="/gudai/" targent="_blank">古代文学</a> <a href="/jiankangbaojian/" targent="_blank">健康保健</a> <a href="/jiankangyinshi/" targent="_blank">健康饮食</a> <a href="/xiandai/" targent="_blank">现代小说</a> <a href="/gushihui/" targent="_blank">故事会</a> <a href="/waiguo/" targent="_blank">外国文学</a> <a href="/shenghuochangshi/" targent="_blank">生活常识</a> <a href="/meirongyangsheng/" targent="_blank">美容知识</a> <a href="/lishigushi/" targent="_blank">历史故事</a> <a href="/wangluoxiaoshuo/" targent="_blank">网络小说</a> <a href="/juqingjianjie/" targent="_blank">剧情简介</a> <a href="/wangmingdaquan/" targent="_blank">网名大全</a> <a href="/shuoshuo/" targent="_blank">说说大全</a> <a href="/caipudaquan/" targent="_blank">菜谱大全</a>  </div>
<div class="search searchtop">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01 content02">
  <script src="/js/pic.js" type="text/javascript"></script>
</div>
<div class="daohang"><strong>位置:</strong><a href='http://3g.sbkk8.com/'></a> > <a href='/gudai/'>古代文学</a> > <a href='/gudai/sikuquanshuzongmutiyao/'>四库全书总目提要</a> > </div>
<div class="kind">
  <h1 class="h11">卷一百三十九・子部四十九○类书类存目三</h1>
</div>
<div class="articleContent"> <p>





△《类姓登科考》・六卷（浙江巡抚采进本）</p>
<p>不著撰人名氏，亦无序跋。其书取明一代登进士者以姓类从，而各注乡贯科分甲第於名下。其仕宦显达者，并注其官阶爵谥，或一家世膺是选者则注曰某为某子，某为某孙，某为某之兄弟。纪载颇为详赅。所注下逮崇祯之末，则国朝人编也。考《唐书・艺文志》有崔氏《显庆登科记》五卷，姚康《科第录》十六卷，李奕《登科录》二卷。晁公武《读书志》载《乐史》采唐武德迄天探士及诸科登名者为《登科记》三十卷。陈振孙《书录解题》又载洪适《唐登科记》十五卷。是书详列科名，盖犹古例。又唐林罕《元和姓纂》以四声分编，宋谢维新《合璧事类》所列诸姓故实，则以乡塾所诵之百家姓赵、钱、孙、李诸字为纲，此本盖用维新之例。其百家姓所不载者，则附录第六卷末焉。</p>
<p>△《典制纪略》・（无卷数，浙江巡抚采进本）</p>
<p>国朝孙承泽撰。承泽有《尚书集解》，已著录。承泽熟於典故，是编广徵博引，颇资考核。但中虽分官制、河道、漕运、盐茶、钱钞、礼乐诸门，而河道前後复见，礼教之後又杂入学田、刻书数条，贡举之中又杂入赵跚精於六书一段，田赋之後复载钱法二则，三司使一条又不附於官职之内，颠倒庞杂，毫无次第。盖偶得一二事，则随笔书之，故中多空行。且间有添补之处，亦有删汰之处，盖未定之书，後人录其残稿耳。</p>
<p>△《经世篇》・十二卷（编修汪如藻家藏本）</p>
<p>旧本题昆山顾炎武撰。其书门类，悉依场屋策目，每目一篇，附以诸家杂说，颇为温。盖应科举者抄撮类书为之，而坊贾托名於炎武也。</p>
<p>△《考古类编》・十二卷（通行本）</p>
<p>国朝柴绍炳撰。绍炳有《古韵通》，已著录。是书分三十三门，凡有关於典章制度者，皆摘其指要，贯串成篇。自序谓取便童蒙，比於《小学绀珠》之类，盖为举业後场设也。原名《通考纂要》，雍正甲辰，华亭姚培谦为之评注，改题今名。</p>
<p>△《希姓补》・五卷（内府藏本）</p>
<p>国朝单隆周撰。隆周字昌其，萧山人。初，明杨慎撰《希姓》二卷，隆周以其尚有阙误，撰此补之，亦仍以四声编次，每韵先列原编，次列补人补姓以及订误。自唐以後，谱学失传，讹异日增，纪载难遍。隆周是书，亦但就所见录之，未能无所舛漏也。</p>
<p>△《广群辅录》・六卷（浙江鲍士恭家藏本）</p>
<p>国朝徐汾撰。汾字武令，钱塘人。是书补陶潜《圣贤群辅录》之阙，自西晋以前，陶氏所遗者补之，自东晋以迄明代则续之。案《群辅录》托名陶潜，实为伪本，原书既不足据，续编亦病繁芜，至所载明代七才子、十才子之类，皆末流标榜之目，尤为冗滥。王髯俊督袷浪怠吩胤谙仓书，苦无由得钱易楮翰，常於破几上起草，束麻濡煤作字。其编摩可谓苦心，书则未为善本也。</p>
<p>△《氏族笺释》・八卷（浙江巡抚采进本）</p>
<p>国朝熊峻运撰。峻运字在湄，新建人。其书取百家姓氏，以文义别为纂次。凡四百六十八姓，每姓各缀以四六俪语，略注事状，以备应酬寻检之用。於氏族源流，未尝有所考证也。</p>
<p>△《历朝人物氏族会编》・十卷（江西巡抚采进本）</p>
<p>旧本题曰禾川南里松山逸叟颖侯氏撰。不著名姓。检卷首名字二印，一曰尹敏，一曰颖侯，知此书即尹敏作。书中多载明末殉节诸臣，知为国初人，其始末则未之详也。其书以《重编百家姓》孔师东鲁、孟席齐梁诸句为纲，而杂引历代人物列其下，然舛谬百出。如孔氏条云，出宋郯子之後，师氏条云师旷晋乐师，孟氏条云孟蔑字献子，如斯之类，触目皆是，殊不足据为典要也。</p>
<p>△《二酉汇删》・二十四卷（山东巡抚采进本）</p>
<p>国朝王训撰。训字敷彝，安邱人。顺治丁亥进士。是书分十六门，一百七十子目，大跷科举答策而设。有采自本书者，亦有转相稗贩，迷其出典者，如敬廪篇中关龙逢冕危石履春冰语，本出自《苻子》，乃漏去关字，但称龙逢曰，似一人姓龙名逢，而所注书名乃作《谏桀》二字，又似龙逢所著之书名曰《谏桀》也。知其抄撮类书，非根柢之学矣。</p>
<p>△《古今疏》・十五卷（内府藏本）</p>
<p>国朝朱虚撰。虚字邵斋，号可罚又号介庵，曹州人。顺治丁亥进士。官至绍兴府知府。其书仿《广雅》、《释名》之例，自天地日月至虫鱼草木，各自为篇，加以解释。但徵引浩繁，不详所出。使旧文新义，无自而分，纵有依托，末由考证。是则抄撮著书之通病也。</p>
<p>△《三才藻异》・三十三卷（江苏巡抚采进本）</p>
<p>国朝屠粹忠撰。粹忠号芝岩，定海人。顺治戊戌进士，官至兵部尚书。是编取故实可备题咏者，分类标题，其目盈万，各括以四言二韵，盖类书之支流，而《蒙求》之变体也。然襞绩成文，繁芜无当。自序谓历二十四载而成，亦劳而无补矣。</p>
<p>△《三才汇编》・四卷（江苏巡抚采进本）</p>
<p>国朝龚在升撰。在升字闻，嘉善人。顺治己亥进士，官苏州府推官。是书分类编纂，为科举对策之用。间附议论，如郊社主合祀，乐律用李文利之说，皆非确论也。</p>
<p>△《千家姓文》・一卷（两江总督采进本）</p>
<p>国朝崔冕撰。冕字贡收，巢县人。是编以村塾所传《百家姓》语无文义，因就史传详加纟番阅，得复姓三十四，单姓九百七十二，计千馀六姓，联属其文。较原书为雅驯然，不及王应麟《姓氏急就篇》典核有据也。前有康熙癸卯冕自序。又有如皋冒国柱序。其注即国柱所作，皆但云某代有某人，而不著所出，亦无徵不信矣。</p>
<p>△《教养全书》・四十一卷（浙江汪启淑家藏本）</p>
<p>国朝应跚撰。跚有《周易集解》，已著录。是书分选举、学校、治官、田赋、水利、国计、漕运、治河、师役、盐法十考，节引史文，而取前人评论各参其下，体例略仿《文献通考》，於明代事实，所载尤详。跚间附断语，议论亦多醇正。然以视马端临之精博，则犹未能遽相方驾矣。其中不载律算者，以徐光启已有成书；不载舆地者，以顾炎武、顾祖禹二人方事纂辑故也。</p>
<p>△《姓氏谱》・六卷（浙江巡抚采进本）</p>
<p>国朝李绳远撰。绳远字斯年，嘉兴人。其书杂抄《万姓统谱》而成，舛漏颇甚。疑其录以备用，本非欲著书也。</p>
<p>△《李氏类纂》・五十卷（浙江巡抚采进本）</p>
<p>国朝李绳远撰。是编盖偶抄诸家类书，以备自用。故职官首宗人府，用今制也，而云国朝置大宗正院。改宗人府宗人令一人，乃前朝故事，而以为国朝。此沿袭抄录，而事同未去葛龚者矣。</p>
<p>△《韵粹》・一百七卷（两淮盐政采进本）</p>
<p>旧本题国朝朱彝尊撰。彝尊有《经义考》，已著录。是书采古人新颖之语，分韵编次，韵为一卷，所摭不为不富。然惟摭词赋，而不及经史。其词赋引据他书者，亦即以词赋为出典，其病与苏颂《文选双字类要》略同。彝尊学有本原，著述最富，不应为此儿粗学，其生平文字内未尝言及此书，书中时有阙行阙字，亦似未完之本。疑为摭拾私记以备词赋之用，後人重其淹博，转相传写，遂渐至於流布耳。</p>
<p>△《宫闺小名录》・四卷，《後录》・一卷（浙江巡抚采进本）</p>
<p>国朝尤侗撰。侗有《明史・艺文志》，已著录。是编补陆龟蒙、洪适、王钅至、温豫、张邦几诸录之遗，上起於汉，下迄於明，凡女子以名传者，皆分类编载。一曰后妃，附以公主、外戚。二曰列女，附以妓妾之有节行者。三曰妾婢，附以杂类。四曰妓女，五曰外传，附以寇盗。六曰仙鬼，附以剑侠。每类又有补遗。其补录未尽者，闽县余怀又续为後录一卷，侗并跋而刻之。其旧录所已有者，亦列其名而不著事迹，注曰已见。其鄄善那冢然侗本ゼ华Ｔ澹以词赋为工，怀亦选伎徵歌，以风流自命，考证之学，皆非所长。如明代宫人琼莲媚兰之类皆收，而王满堂、杨金英之类名在国史乃遗之，据杜甫诗收其婢阿稽，而刘整之婢绿草载於《文选》乃遗之，据魏文帝诗收刘勋妻王宋，据元稹诗收其女小迎，而焦仲卿妻兰芝，葛沙门妻郭小玉，左思女纨素、蕙芳并见《玉台新咏》乃遗之。至李波小妹歌之雍容、东飞伯劳歌之莫愁、乔知之诗之窈娘、李白诗之女平阳伎金陵子、李商隐诗之柳枝、杜牧诗之定子、白居易诗之都子、元稹诗之念奴、秦观诗之边朝华、晏殊诗之刘苏哥、欧阳修诗之娇儿以及裴度之黄娥、司空图之鸾台，失之眉睫之前者尤不可胜举。他如唐李冶乃女道士，元薛兰英、蕙英乃富民之女，有《联芳集》，而列之妓女之中；石崇妾绿珠见於本传，窦滔妾赵阳台见於《璇玑图序》，而乃不入之婢妾。则门目颠倒，紫阋蝗耍既入仙鬼，又入补遗。隔六页而两见；赵娟一人，既附王韫秀，又别为一条，越一卷而重出；则排纂多疏。以锦瑟为令狐楚之青衣，犹据《刘潦话》；至於段文昌家之膳祖，犹夜来之称针神；鲍生之四弦，犹苏轼之胡琴婢；皆以艺称，非其名字。一概列入，乖谬殊深。甚至同时妇女，连篇累牍，益无体例矣。</p>
<p>△《同姓名录》・八卷（浙江鲍士恭家藏本）</p>
<p>国朝王廷灿撰。廷灿，钱塘人。康熙辛酉举人。官崇明县知县。是书盖因梁元帝及明太常寺卿余寅两《同姓名录》而广之。寅书止於金、元，廷灿则兼及明代。然如宁都魏禧，至康熙己未尚荐举博学鸿词，而取与崇祯末年之魏冲相配，题曰两魏叔子，则取州县户籍而阅之，同姓名者万人可得，何止此八卷乎？又卷三全抄梁元帝书，卷五亦全抄余寅书，又何贵乎屋下屋也。</p>
<p>△《古事苑》・十二卷（内府藏本）</p>
<p>国朝邓志谟撰。志谟字景南，饶安人。是书成於康熙丙寅。捃摭古事，裁为俪偶，凡六十篇，其注释则各附篇末。大致欲仿吴淑《事类赋》，而不能谐以声韵，贯以脉络，遂各为无首无尾，不相联贯之四六云。</p>
<p>△《行年录》・（无卷数，礼部尚书曹秀先家藏本）</p>
<p>国朝魏方泰撰。方泰字日乾，号鲁峰，江西广昌人。康熙癸未进士，官至礼部右侍郎，翰林院学士。是书取古人事迹有年可纪者，各以其年编之，每一岁为一篇。其但有几十岁字而不得其畸零之数者则各立几十馀一篇，其并无几十字可考者，则分立初生、童幼、少壮、老年四篇，而冠以各朝历及制令，附以生辰同生，学生、遗腹、前後身四篇。原本不分卷数，亦无目录，次第颇为颠倒。如凡例称冠以各朝历，而此本以前後身为冠，知非方泰之旧矣。所列儒异兼陈，不免稍失於杂。又随所见闻即据其书载人，不复究其本源，亦稍失之疏略。</p>
<p>△《石楼臆编》・五卷（浙江巡抚采进本）</p>
<p>国朝周纶撰。纶字膺垂，松江华亭人。康熙中官国子监学正。是书分吏、户、礼、兵、刑、工六门，中立五十九目。自汉、唐迄於本朝凡关六曹政事者，俱类纪之，於国初以来章疏案牍，亦颇有所徵引。大旨以为场屋对策之用，然书生局於里樱凡官府故事，未能明习。挂漏殊多，不足尽资考校也。</p>
<p>△《五经类编》・二十八卷（通行本）</p>
<p>国朝周世樟编。世樟字章成，太仓人。是编摘取五经之语，分为十门，每门又分子目，皆以备时文之用。末附诸经略说、经义辨讹、辨疑各数条，亦皆无关考证。</p>
<p>△《同人传》・四卷（两淮盐政采进本）</p>
<p>国朝陈祥裔撰。祥裔有《蜀都碎事》，已著录。是书自秦、汉以迄元、明，凡同姓名者，采集成册，末附父子同名字者数人，采摭颇详，去取亦颇矜慎。如《太平广记》中再生之王翰，与唐诗人王翰相同，《通幽记》神婚之李伯禽，与李白子伯禽相类，事既不经，人无可考，今概不录，知非漫无别择，爱奇嗜琐者也。惟皆不著所出，是其一短耳。</p>
<p>△《古事比》・五十三卷（浙江巡抚采进本）</p>
<p>国朝方中德撰。中德字用伯，桐城人。其书以古事之相类者，排比成编。然徵引虽博，挂漏实多。如父子一门中，分世业、世经术为二。以世业属之随会士モ、王羲之、献之，以经术属之韦贤、刘向父子，古今岂仅此一二家耶？盖四部之书，浩如烟海，轶闻琐记，仆数难穷，欲以数十卷书，一一比类而合之，不免自为其难，宜其顾此失彼耳。</p>
<p>△《政典汇编》・八卷（江苏巡抚采进本）</p>
<p>国朝王芝藻撰。芝藻有《大易疏义》，已著录。是书以天下之事统於六曹，自周官始，後世或因或革，总不出其范围。因分曹排纂古事，删繁提要，随事附以论断。其所取材，大抵《通典》、《通考》二书为多，而元、明之事则多采自王圻《续通考》及邱觥洞笱а芤宀埂吩啤</p>
<p>△《典引辑要》・十八卷（浙江巡抚采进本）</p>
<p>国朝丁昌遂撰。昌遂字秀崖，怀宁人。是书成於康熙庚寅，杂采旧文，各隐括大略而分类编之。其凡例谓制艺一道，固发自性灵，间亦取证於古典。是编所辑，足供举业家之考证。其宗旨如是，书可知矣。</p>
<p>△《广事类赋》・四十卷（内府藏本）</p>
<p>国朝华希闵撰。希闵字豫原，无锡人，康熙庚子举人。希闵因校刻吴淑《事类赋》，病其未备，乃广为此编，附刻其後，凡二十七门，一百九十一子目，亦如淑例自注，然终不逮淑书也。</p>
<p>△《根黄集》・十卷（福建巡抚采进本）</p>
<p>国朝杨文源撰。文源，长泰人。是书以三礼之文，割裂排纂，分律吕、封建、井田、学校、祭祀为五门，每门之中又各为子目。其曰根黄者，取黄锺为万事根本意也。卷前则敬录圣祖御制黄锺为万事根本说一篇，与朱子请修三礼蜃右皇祝以志编辑所自。其训释辨论，一以钦定义疏为折衷，间亦附以己见。其凡例云，仿朱子《仪礼经传通解》，然书中所录，多与四子书典故相发明，仍不过举业津梁而已。故今列之类书类焉。</p>
<p>△《三体摭韵》・十二卷（浙江朱彝尊家曝书亭藏本）</p>
<p>国朝朱昆田撰。昆田字西叮秀水人，彝尊子也。承其家学，亦以博涉为功。是编仿阴氏《韵府》之例，采前人新艳字句，排纂成编，所录至元而止，惟取骚赋诗三体，故以为名。捃拾颇为繁富，然词人琢语，莩甲新意者十之一，柚旧文者十之九，未可一字一句据为根底。即以一东韵而论，阿童为王鲂∽郑见《三国志》注，乃云出苏轼诗。鹤<童毛><蒙毛>而不舞乃羊祜事，见《世说新语》，乃云本陆龟蒙诗。此犹云惟引词赋，不及子史也。至於椒风殿名见《两都赋》，乃引崔国辅诗。唐弓字见庾信《三月三日华林园马射赋序》，乃引贺知章诗。比红儿自有罗虬本诗，乃引陆游诗，是即词赋之中已舍前取後。他如已引古诗之鱼戏莲叶东，又引岑德诗之莲东自可戏，别出莲东一条，已引卫象诗之鹊血周弓湿未乾，又引梅尧臣诗之休调鹊血弓，别出鹊血弓一条，更繁复少绪。至梁简文帝诗之剑饰丹阳铜，字本从金，乃讹收於桐字下。则校雠亦未精矣。盖草创未定之本。後人以其名父之子，遂录传之，不知反为昆田累也。</p>
<p>△《文献通考节贯》・十卷（江苏周厚鲇家藏本）</p>
<p>国朝周宗濂撰。宗濂有《耻亭遗书》，已著录。是书取马端临《文献通考》、王圻《续通考》首尾编次，仍如二十四门之旧。惟帝系象纬、物异、四裔、节义、方外六门，以难於节录置之，其因文附见者，如户口考之奴婢占役，学校考之祠祭褒赠诸条，亦多刊削。盖意主便於记诵，为场屋对策之用。固不能以著书体例绳之耳。</p>
<p>△《考古略》・八卷（湖南巡抚采进本）</p>
<p>国朝王文清撰。文清有《周礼会要》，已著录。文清初著有《考古源流》四百七十五卷，乃汇采《三通》、《玉海》、《册府元龟》、《通鉴纲目》、《大事纪》、《学海津逮》、《性理》诸书而成，未及刊布。此本乃先摘其浅近切要者，辑以成编，故名曰略。</p>
<p>△《考古原始》・六卷（湖南巡抚采进本）</p>
<p>国朝王文清编。初，明嘉靖中，桐城赵钅弋撰《古今原始》十四卷，以历代帝王编年纪载，各著其事所自始。文清以赵书原本自天皇氏至阴康氏荒渺无稽，为之刊削，依圣经断自伏羲，并补正讹阙，讫明神宗而止。考世本多载事始，其书久佚，冯贽事始亦无传本。文清此书，儿辞：希亦与赵氏书相等。又不著出典，益不足徵。至卷末补遗各条，尤如兔园册子。文清尝纂《考古略》一书，其凡例中自叙生平所著述，不及是书，殆坊贾所托名也。</p>
<p>△《春秋经传类联》・（无卷数，浙江巡抚采进本）</p>
<p>国朝王绳曾撰。绳曾字武沂，无锡人。雍正庚戌进士，官扬州府教授。是书取春秋经传之词，稍加点窜柚，集为对偶，凡三十四类。自序有曰，宋徐晋卿《春秋类对赋》，拘於声韵，选词难工，事弗类从，犹如野战，乃犹列入经解，得与诸家炳如列星，并垂不朽。兹编分类汇集，联为骈体，以便记诵。宁律不谐，不使句弱；宁句不工，毋使语俗。开府之长，庶几有取乎？其自命甚高。所称开府之长，殆以倪易《庾信集》称其善用《左传》欤。然晋卿何足道，而殚竭心力争此不足重轻之短长，是亦可已不已矣。</p>
<p>△《杜韩集韵》・三卷（编修汪如藻家藏本）</p>
<p>国朝汪文柏撰。文柏字秀青，号柯庭，嘉兴人。官兵马司指挥。其书取杜、韩二家诗句，案今韵摘出，编於字下，以为吟咏者取资。每卷各分上、中、下。凡杜、韩所未押者，则存其韵於部尾。所摘之句，不著原题。盖宋人《十二先生诗宗》之类也。</p>
<p>△《古今记林》・二十九卷（安徽巡抚采进本）</p>
<p>国朝汪士汉撰。士汉有《秘书》二十一种，已著录。是书分二十七类，自正史以迄百家，随笔摘录。自谓义例有二，一纪淑慝以示劝戒，一酃彗以资见闻。然大约从类书中抄撮而成。</p>
<p>△《古学捷录》・十卷（安徽巡抚采进本）</p>
<p>国朝陈应{鹿吝}撰。应{鹿吝}原名应明，字缙英，莆田人。其书为科举答策而作，凡十篇，每篇各有子目。所采皆明人类书，殊多舛误。</p>
<p>△《读古纪源》・九卷（山东巡抚采进本）</p>
<p>国朝何懋永撰。懋永字念修，山阴人。其书分为二编，一曰三才纬略，一曰六官综制。共分为九考。皆抄撮类书，非根柢之学。</p>
<p>△《经济宏词》・十二卷（浙江巡抚采进本）</p>
<p>是书前有凡例，题汪学信四如父编次，卷首又题新安太易父汪以时选辑。无序无跋，未审果出谁手。凡分十二门，皆明人之文，可以为场屋答策之用者，其凡例亦自称取便制举业云。</p>
<p>△《唐句分韵初集》・四卷、《二集》・四卷、《续集》・二卷、《四集》・五卷（两淮盐政采进本）</p>
<p>国朝马瀚撰。瀚字炎洲，顺天人。其书以唐人诗句分一百七韵，编次以为集句之用。《初集》、《二集》兼取五言、七言，《续集》、《四集》则惟取七言。</p>
<p>△《政谱》・十二卷（浙江巡抚采进本）</p>
<p>国朝朱栗夷撰。栗夷字心罚山阴人。是编摘录杜佑《通典》、马端临《文献通考》及邱觥洞笱а芤宀埂分钍椋以类排纂，分十二门，虽以《政谱》为名，实则策略而已。篇首总名，题曰《象山岩新书》，盖其杂著中之一种也。</p>
<p>△《是啡占恰贰な四卷（两江总督采进本）</p>
<p>国朝杨拥编。拥字蔚芝，号是罚爵里无考。卷首所列引用书目，有李渔《闲情偶寄》，则近时人耳。卷中采辑诸书，分类排纂，凡为十四门。各注所引之书名，亦间附以己意。其凡例自云，会心即录，叙次不伦，挂漏孔多，体殊握要。盖亦随意撮抄之书也。</p>
<p>△《类书纂要》・三十三卷（内府藏本）</p>
<p>国朝周鲁撰。鲁字南林，无锡人。是编於类书之内稗贩而成，讹舛相仍，皆不著其出典，流俗沿用，颇误後来。</p>
<p>△《骈语类鉴》・四卷（编修周厚辕家藏本）</p>
<p>国朝周池撰。池有《唐鉴偶评》，已著录。是书兼仿李瀚《蒙求》、吴淑《事类赋》之体，以故事可资法戒者，编为俪偶，不立门目，惟以韵部分篇。末一卷为闺鉴十二篇，幼鉴十篇，则妇人及童子事也。中有一篇仅一二韵者，意亦编纂未竟之稿欤。</p>
<p>──右“类书类”二百一十七部，二万七千五百零，四卷内七部无卷数，皆附《存目》。 






</p> </div>
<ul class="pagelist">
  <span class="todown1"><a href='/gudai/sikuquanshuzongmutiyao/215966.html' class='pagedaohang'>【上一篇】<i>:卷一百四十・子部五十○小说家类一</i></a></span><span class="tomenu"><a href="/gudai/sikuquanshuzongmutiyao/" title="四库全书总目提要" class="returnIndex">【回目录】</a>
</span><span class="toup1"><a href='/gudai/sikuquanshuzongmutiyao/215964.html' class='pagedaohang'>【下一篇】<i>：卷一百三十八・子部四十八○类书类存目二</i></a></span>
</ul>
<div class="content01">
  <script src="/js/bottom.js" type="text/javascript"></script>
</div>
<div class="kind">
  <h2>推荐阅读</h2>
</div>
<div class="index_list">

<a href="/gudai/sidawenxuemingzhu/" target="_blank">四大文学名著<i>></i></a>

<a href="/gudai/tangshi/" target="_blank">唐诗<i>></i></a>

<a href="/gudai/songci/" target="_blank">宋词<i>></i></a>

<a href="/gudai/zhuzibaijia/" target="_blank">诸子百家<i>></i></a>

<a href="/gudai/shishu/" target="_blank">史书<i>></i></a>

<a href="/gudai/gudaiyishu/" target="_blank">古代医书<i>></i></a>

<a href="/gudai/fujingdaquan/" target="_blank">佛经大全<i>></i></a>

<a href="/gudai/mengxue/" target="_blank">蒙学<i>></i></a>

<a href="/gudai/yijingshuji/" target="_blank">易经书籍<i>></i></a>

<a href="/gudai/gudaibingshu/" target="_blank">古代兵书<i>></i></a>

</div>
<div class="content01">
  <script src="/js/image3.js" type="text/javascript"></script>
</div>
<div class="kind">
  <h2>阅读分类导航</h2>
</div>
<div class="bot"> <a href="/gudai/sidawenxuemingzhu/" targent="_blank">四大文学名著</a><a href="/gudai/tangshi/" targent="_blank">唐诗</a><a href="/gudai/songci/" targent="_blank">宋词</a><a href="/gudai/zhuzibaijia/" targent="_blank">诸子百家</a><a href="/gudai/shishu/" targent="_blank">史书</a><a href="/gudai/gudaiyishu/" targent="_blank">古代医书</a><a href="/gudai/fujingdaquan/" targent="_blank">佛经大全</a><a href="/gudai/mengxue/" targent="_blank">蒙学</a><a href="/gudai/yijingshuji/" targent="_blank">易经书籍</a><a href="/gudai/gudaibingshu/" targent="_blank">古代兵书</a> </div>

<div id="message"><div id="notice" style="color:red">亲爱的网友，祝您阅读快乐！<p style="text-align:center"><input type="button" onclick="location.href='http://m.sbkk8.com/gudai/sikuquanshuzongmutiyao/215965.html'" class="btn" value="点击继续访问"><br></p></div></div><script type="text/javascript">$("#message").hide();</script>

<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.sbkk8.com">电脑版</a></p>
    <p>天涯知识库</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.baidu.com/hm.js?441a619c850df81cb1481f048dd5e631";var s = document.getElementsByTagName("script")[0]; s.parentNode.insertBefore(hm, s);})();</script></span>

<script>
$(function(){
  $("#myindex_1").live("click",function(){
	  $("iframe:last").prev().remove();
	  $("iframe:last").before('<div style="background:rgba(0,0,0,0.1);position:absolute;top:0px;right:0px;width:20px;text-align:center;color:#ffffff;font-size:12px;line-height:20px;font-family:Arial;height:20px;z-index:2147483647;">X</div>')
	  
  });		
  $("body").append("<a id='myindex_1' href='#'></a>");;
  $("#myindex_1").click();
}) 	
</script>
</body>
</html>