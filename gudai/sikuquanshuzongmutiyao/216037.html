<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>四库全书总目提要_卷六十七・史部二十三○时令类</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/sikuquanshuzongmutiyao/216037.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../templets/default/css/p.css" />
<link rel="stylesheet" type="text/css" href="../../templets/default/css/book.css" />
<script src="../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/sikuquanshuzongmutiyao/216037.html");
</script>
</head>
<body>
<div id="topbar">
  <div id="logo"><a href="../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../book_sbkk8_default.html">首页</a></li>
     
      <li><a href='../gudai.html'>古典文学</a></li>
      <li><a href='../../gushihui/gushihui.html'>故事会</a></li>
      <li><a href='../../meirongyangsheng/meirongyangsheng.html'>美容养生</a></li>
      <li><a href='../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="216037.html#" class="bds_more" data-cmd="more">分享到：</a><a href="216037.html#" class="bds_weixin" data-cmd="weixin" title="分享到微信">微信</a><a href="216037.html#" class="bds_qzone" data-cmd="qzone" title="分享到QQ空间">QQ空间</a><a href="216037.html#" class="bds_tsina" data-cmd="tsina" title="分享到新浪微博">新浪微博</a><a href="216037.html#" class="bds_tqq" data-cmd="tqq" title="分享到腾讯微博">腾讯微博</a><a href="216037.html#" class="bds_tqf" data-cmd="tqf" title="分享到腾讯朋友">腾讯朋友</a><a href="216037.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../book_sbkk8_default.html'>主页</a> > <a href='../gudai.html'>古代文学</a> > <a href='sikuquanshuzongmutiyao.html'>四库全书总目提要</a> > </div>
<div class="ad960"><script src="../../js/ad960sougou.js" type="text/javascript"></script></div>
<div id="maincontent">
  <h1 class="articleH1">卷六十七・史部二十三○时令类</h1>
  <div id="content"><span id="ad328_r">
    <script src="../../js/article.js" type="text/javascript"></script>
    </span><p>





《尧典》首授时，舜初受命，亦先齐七政。後世推步测算，重为专门，已别著录。其本天道之宜以立人事之节者，则有时令诸书。孔子考献徵文，以《小正》为尚存夏道。然则先王之政，兹其大纲欤？後世承流，递有撰述，大抵农家日用、闾阎风俗为多，与《礼经》所载小异。然民事即王政也，浅识者岐视之耳。至於选词章，隶故实，夸多斗靡，浸失厥初，则踵事增华，其来有渐，不独时令一家为然。汰除鄙倍，采摘典要，亦未始非《豳风》、《月令》之遗矣。</p>
<p>△《岁时广记》・四卷（编修程晋芳家藏本）</p>
<p>宋陈元靓撰。元靓不知其里贯，自署曰广寒仙裔。而刘纯作後序，称为隐君子。其始末亦未详言，莫之考也。书前又有知无为军巢县事朱鉴序一篇，鉴乃朱子之孙，即尝辑《诗传遗说》者，後仕至湖广总领。元靓与之相识，则理宗时人矣。其书《宋志》不著录，惟见於钱曾《读书敏求记》，称前列《图说》，分四时，为四卷，今此本乃曹溶《学海类编》所载，卷首并无《图说》，盖传钞者佚之。书中摭《月令》、《孝经纬》、《三统历》诸书为纲，而以杂书所记关於节序者按月分隶，凡春令四十六条，夏令五十条，秋令三十二条，冬令三十八条。大抵为启札应用而设，故於稗官说部多所徵据。而《尔雅》、《淮南》诸书所载足资考证者，反多遗阙，未可以称善本。特其於所引典故皆备录原文，详记所出，未失前人遗意。与後来类书随意删窜者不同，故并录存之，以备参考焉。</p>
<p>△《御定月令辑要》・二十四卷、《图说》・一卷康熙五十四年圣祖仁皇帝御定。初，明冯应京与戴任共辑《月令广义》二十五卷，体例粗备，而所录繁简失中，雅俗弗别，颇不免於芜杂，未可以前民利用。我圣祖仁皇帝钦崇天道，敬授人时，特命儒臣别为编纂。门目虽仍其旧，而刊除无稽之论，增补未备之文，定为《图说》一卷，《岁令》二卷，《每月令》一卷，《春夏秋冬合》及《土王令》五卷，《十二月令》及《闰月令》十三卷，《昼夜令》二卷，《时刻令》一卷。每类分《天道》、《政典》、《民用》、《物候》、《占验》、《杂纪》六子目，《每月令》则六子目外增《日次》一子目，《十二月令》、《闰月令》则六子目外增《节序》、《日次》二子目。各援引图籍，注明出典，具有根据。其为旧本所有者，标题原字；今本所加者，标题增字。亦不掩古人所长，本本元元，条分缕析。用以乘时布政，顺五气之宜；趋事劝功，裨四民之业。敬天出治，敦本重农之渊衷，具见於是。固不仅点缀岁华，采撷词藻，徒供翰墨之资焉。</p>
<p>──右“时令类”二部、二十九卷，皆文渊阁著录。</p>
<p>○时令类存目</p>
<p>△《四时宜忌》・一卷（编修程晋芳家藏本）</p>
<p>明瞿佑撰。佑字宗吉，钱塘人。洪武初，官国子助教。永乐间，官周王府右长史，谪戍保安。洪熙初，赦还。此书记十二月所宜所忌，历引《孝经纬》、《荆楚岁时记》、《玉烛宝典》，而兼及於《济世仁术》、《法天生意》、《指月录》、《白阍蛹伞分钍椋甚至道家符硪嘟栽厝搿ａ缫虽博，究不免伤於芜杂也。</p>
<p>△《四时气候集解》・四卷（江西巡抚采进本）</p>
<p>明李泰撰。泰字淑通，鹿邑人，洪武丁丑进士。姚福《青溪暇笔》称其官为詹事府通事舍人，其事迹则无考也。是书成於洪熙元年，大旨以《月令》诸书纪载时物，仅得其大略，前人训释，又互有异同。因搜采群籍以为考证。然篇幅太隘，未能详核。</p>
<p>△《月令通考》・十六卷（内府藏本）</p>
<p>明卢翰撰。翰有《易经中说》，已著录。此书以一岁十二月，每月杂采故事，兼及流俗旧闻。首记天道，次治法，次地利，次民用，次摄生，次涓吉，次占候，次迹往，次考言，次扩闻，谓之十例，颇为庞杂。其自序云：“因见《家塾事亲》一书而广之为此。”则托始已为俗学，其不能精核宜矣。</p>
<p>△《月令广义》・二十五卷（直隶总督采进本）</p>
<p>明冯应京撰，戴任续成之。应京有《六家诗名物疏》，已著录。任始末未详，惟卷端有二私印，一曰“肩吾父”，一曰“新安布衣”而已。是书前有任《叙由》一篇，称应京初为《士民月令》一卷，凡十有二令。今益以闰月而增《五纪篇》，冠以图，统之以《岁总》。约十二月文义之同者，括为《每月令》，领於春令之前。复概每月三十日所同者，立《昼夜令》，而一十二时区为时令，系诸篇终。其为卷二十有五。则应京原书只一卷，此本皆任所增加。而卷首《冯г纪略》乃称应京在镇抚司作此书二十四卷，应京自序又称任仅增三之二。大抵二人先後成之，而彼此均欲据以为功，故其说矛盾也。其书较卢氏《月令通考》差详备，而亦多猥杂。如诸神诞辰之类，皆本道书，而非可笔之儒籍者也。</p>
<p>△《节宣辑》・四卷（内府藏本）</p>
<p>明上洛王朝黝磷。朝黝粒周定王肃七世孙。成化三年，肃曾孙同钅朵始分封上洛。万历三十二年，朝黝料封。其书专记时令，多袭旧文。</p>
<p>△《养馀月令》・二十九卷（浙江巡抚采进本）</p>
<p>明戴羲撰。羲字驭长，里贯未详。崇祯中官光禄寺典簿。其书分纪岁序，而附以蚕、鱼、竹、牡丹、芍药，兰菊诸《谱》。钞撮旧籍，无所发明。</p>
<p>△《日涉编》・十二卷（内府藏本）</p>
<p>明陈鼋宰。鼋宰稚也，应城人。是书杂采故实诗歌，按时令编次，每一月为一卷。先叙月令节候，而三十日以次列之。皆以故实居前，诗歌居後，所采颇为芜杂。前有康熙二十七年巩昌知府文安纪元重刊序，乃惜其列代事迹有关劝戒者尚未详录，非也。至谓其不载闰月为疏漏，则所言当矣。</p>
<p>△《广月令》・三卷、《後集》・二卷（安徽巡抚采进本）</p>
<p>明王勋撰，《後集》则其子璞所补。勋字曰放，璞字伯怀，黟县人。其书采掇传记，欲为《月令通考》诸家广所未备，而好取新奇，转成浅陋。如《十二月》云：“大茅君降白鹤，吐火烘客，老子降九十六种魔。”皆道家无稽之谈，尤为荒诞。其标目曰《别有天》，曰《有本如是》，曰《山外山》，曰《众香国逸史》，皆佻纤尖巧，亦不出明季小品习径也。</p>
<p>△《古今类传岁时部》・四卷（浙江巡抚采进本）</p>
<p>国朝董鲜俊⒍炳文同编。鲜孔峙┥剑炳文字霞山，乌程人。是书前有潘耒序，称其兄弟共撰类书，分天、地、人、物为四部，名曰《古今类传》。先以岁时日次一编见示，乃天部中之一种。然则未成之书也。其例首为岁序总类，次为春、夏、秋、冬四时类。每於一时一月又先为总类，後以一月分三十日，各纂辑典故诗文，略注所出，而以通用丽句附诸简末。其所出则咸不注焉，搜采颇为繁富。然隶事在其意义，不在其字句。是书所摭，往往乖其本旨。如王羲之“春蚓秋蛇”，本论书法，乃以“春秋”二字，入之岁序类中，是可为得古人之意哉？</p>
<p>△《节序同风录》・（无卷数，衍圣公孔昭焕家藏本）</p>
<p>国朝孔尚任撰。尚任有《人瑞录》，已著录。是书仿《荆楚岁时记》为之，以十二月为纲，而以佳辰、令节分列为目，各载其风俗事宜於下，颇为详备。然人事今古不同，方隅各异。尚任不分其时其地，比而同之，又不著其所出，未免失之淆杂，不足以为典据也。</p>
<p>△《时令汇纪》・十六卷、《馀日事文》・四卷（两淮马裕家藏本）</p>
<p>国朝朱濂编。濂爵里未详。是编所采皆四时十二月事实诗赋，全用《艺文类聚》之体。复以是书但分节候而无日次，故更作《馀日事文》四卷，每月三十日，皆摭拾事实诗赋以补之。然所引神仙降诞飞钪期，既为荒诞，又多以古人行记如范成大《吴船录》之类所载每日至某处者，取为其日之故实，尤为假借也。──右“时令类”十一部，一百二十卷，内一部无卷数，皆附《存目》。 






</p></div>
  <div class="adBottom">
    <script src="../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='216038.html' class='pagedaohang'>【上一篇】<i>:卷六十八・史部二十四○地理类一</i></a></span><span class="tomenu"><a href="sikuquanshuzongmutiyao.html" title="四库全书总目提要" class="returnIndex">【回目录】</a>
</span><span class="toup1"><a href='216036.html' class='pagedaohang'>【下一篇】<i>：卷六十六・史部二十二○载记类</i></a></span></div>
  <div class="adBottom">
    <script src="../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../js/foot.js" type="text/javascript"></script>

</body>
</html>
