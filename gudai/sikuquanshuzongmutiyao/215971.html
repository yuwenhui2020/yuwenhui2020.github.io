<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>四库全书总目提要_卷一百三十三・子部四十三○杂家类存目十</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/sikuquanshuzongmutiyao/215971.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../templets/default/css/p.css" />
<link rel="stylesheet" type="text/css" href="../../templets/default/css/book.css" />
<script src="../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/sikuquanshuzongmutiyao/215971.html");
</script>
</head>
<body>
<div id="topbar">
  <div id="logo"><a href="../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../book_sbkk8_default.html">首页</a></li>
     
      <li><a href='../gudai.html'>古典文学</a></li>
      <li><a href='../../gushihui/gushihui.html'>故事会</a></li>
      <li><a href='../../meirongyangsheng/meirongyangsheng.html'>美容养生</a></li>
      <li><a href='../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="215971.html#" class="bds_more" data-cmd="more">分享到：</a><a href="215971.html#" class="bds_weixin" data-cmd="weixin" title="分享到微信">微信</a><a href="215971.html#" class="bds_qzone" data-cmd="qzone" title="分享到QQ空间">QQ空间</a><a href="215971.html#" class="bds_tsina" data-cmd="tsina" title="分享到新浪微博">新浪微博</a><a href="215971.html#" class="bds_tqq" data-cmd="tqq" title="分享到腾讯微博">腾讯微博</a><a href="215971.html#" class="bds_tqf" data-cmd="tqf" title="分享到腾讯朋友">腾讯朋友</a><a href="215971.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../book_sbkk8_default.html'>主页</a> > <a href='../gudai.html'>古代文学</a> > <a href='sikuquanshuzongmutiyao.html'>四库全书总目提要</a> > </div>
<div class="ad960"><script src="../../js/ad960sougou.js" type="text/javascript"></script></div>
<div id="maincontent">
  <h1 class="articleH1">卷一百三十三・子部四十三○杂家类存目十</h1>
  <div id="content"><span id="ad328_r">
    <script src="../../js/article.js" type="text/javascript"></script>
    </span><p>





△《丰暇观颐》・四卷（安徽巡抚采进本）</p>
<p>不著撰人名氏。有序三首，一称懒散道人，一称见庐主人，一称醉醒逸叟，而卷首复题醉醒逸叟偶阅字。详其词气，当是一人。一题己丑，一题辛卯，一题癸巳，皆不著年号。中引汤宾尹《睡庵集》。考《睡庵集》序题万历庚戌，则此书在是集之後。己丑为顺治六年，辛卯为顺治八年，癸巳为顺治十一年，是国朝人矣。其曰丰暇，盖取谢灵运诗卧疾丰暇豫之意。皆杂引文集说部，不分门目。多放旷之言，出入於佛、老之间。至於元帝垂训之类亦登简牍，孰闻之而孰录之乎？</p>
<p>△《懿行编》・八卷（浙江巡抚采进本）</p>
<p>国朝李氵莹撰。氵莹字镜石，扬州兴化人。其书取诸史中嘉言懿行可为法程者，分类标题。纪事之後，间为论断，远自上古，近至明代，凡二十九门。每条皆载所采书名，而於前人论断亦节取其一二焉。</p>
<p>△《无事编》・二卷（两淮盐政采进本）</p>
<p>国朝项真撰。真字不损，秀水人。前明诸生。入国朝官景陵县知县。是书摭拾成文，漫无风旨，杂引故实，皆仍其原文，今古不辨，甚至以乔知之为晋人，疏陋可知矣。</p>
<p>△《叶书》・一卷（安徽巡抚采进本）</p>
<p>国朝黄生撰。生有《字诂》，已著录。是编皆录载籍中新隽字句。然所采多不伦，盖亦从类书摘抄，以备文字之用，非以是为著述也。</p>
<p>△《伦史》・五十卷（直隶总督采进本）</p>
<p>国朝成克巩撰。克巩字清坛，大名人。前明崇祯癸未进士。国朝补选庶吉士，官至保和殿大学士。是编以五伦分五门，各有子目，君臣为数四十五，父子为数二十二，夫妇为数十一，兄弟为数十六，朋友为数三十三。考克巩休致在康熙三年，此书成於康熙十六年，盖晚岁田居，借编摩以送老。采摭芜杂，固非所计也。</p>
<p>△《多识集》・十二卷（直隶总督采进本）</p>
<p>国朝魏裔介编。裔介有《孝经注义》，已著录。是书凡八种，一曰快书秘录，二曰广快秘录，三曰明百家说，皆杂录前人之说；四曰耕馀杂语，为宁阳张攀龙撰；五曰谭韵新书，摘王元祯《湖海搜奇》等书而成者；六曰遗诗碎金，则皆诗话也；七曰三国问答，为陈继儒撰；八曰梨愠唠梗为袁宏道撰。皆取各家原本节录之，不足以言著书也。</p>
<p>△《雅说集》・十九卷（直隶总督采进本）</p>
<p>国朝魏裔介编。是书采杂记小品凡十九种：一曰《札记内外篇》，二曰《闲居择言》，三曰《小心斋札记》，四曰《南牖日笺》，五曰《忠节语录》，六曰《岁寒居答问》，七曰《大中》，八曰《述古自警》，九曰《居学录》，十曰《庸言》，十一曰《好善编》、《身世言》，十二曰《荆园小语》，十三曰《野语》，十四曰《知至编》，十五曰《芝在堂语》，十六曰《管言》，十七曰《剩言》，十八曰《中语》，十九曰《退居琐言》。皆明季及国初人作，亦裔介随意摘录，刻为一集。</p>
<p>△《佳言玉屑》・一卷（直隶总督采进本）</p>
<p>国朝魏裔介编。其体例与《多识集》、《雅说集》相同。所采凡陈继儒《读书十六观》十六条，《安得长者言》四十二条，《岩栖幽事》二十九条，徐太室《归有园麈谈》十一条，屠隆《娑罗馆清言》四十六条，皆取之《眉公秘笈》中也。</p>
<p>△《牛戒续钞》・三卷（直隶总督采进本）</p>
<p>国朝魏裔介撰。裔介因世祖章皇帝刊印《牛戒汇钞》，乃裒集诸书所载有关於牛戒者，列为三篇。自序谓发明汇钞之本旨，而推广皇上好生之德云。</p>
<p>△《希贤录》・十卷（直隶总督采进本）</p>
<p>国朝魏裔介编。分为学、敦伦、致治、教家、涉世五门，每门又各分子目，以嘉言善行分注，乃康熙辛酉裔介致仕後所作。其嘉言多采诸家语录，善行则兼采杂说，不甚简汰云。</p>
<p>△《资麈新闻》・七卷（直隶总督采进本）</p>
<p>旧本题国朝魏裔介撰。其书亦钞撮杂说而成。卷一曰鬼神类，皆记幽冥因果，还魂托生之事。遇仙佛名号，必跳行出格书之，已决非裔介所为；至附冒襄镌经灵验四则，其中先大夫字乃襄自称其父，亦空一字书之，裔介亦未必如此之愦愦。卷二曰阴阳类，皆方术家言，云出《神枢经》、《洞玄经》、《人玄秘枢经》，次以杨光先《阳宅辟谬》，次以《星野诸图》。卷三曰词赋类，皆抄录优伶戏文小曲。卷四曰韵学类，全抄顾炎武《唐宋韵谱》旧文。卷五无门目，其子目一曰南中遗事，记福王时轶闻，所记黄道周用兵必系其两手以防肆掠，殆非事实，一曰都门三子传，乃王崇简作。卷六曰盗贼类，记李自成始末，颇称杨嗣昌之功，而以蔡懋德与李建泰同称，皆斥为庸鄙，亦非公论。卷七曰方域类，前为琉球图，後全录张学礼《使琉球记》。全书皆体例猥杂，谬陋百出，与裔介他书如出二手。又裔介以讲学为事，而此书推尊二氏，如恐不及，亦与其生平言行如出两人。疑或妄人所托名欤？</p>
<p>△《嗜退庵语存》・十卷（浙江巡抚采进本）</p>
<p>国朝严有献。有献旨确剑归安人。是书为其子我斯所刊。称其晚年结庵城东隅，颜曰嗜退。网罗古名儒硕辅嘉言懿行，及阴阳图纬兵农礼乐百家众流之书，采综研究，成一家言，用以娱老。名曰语存，析为内外编。外篇卷帙稍多，故先梓内篇以问世。其书凡分三十类，分隶古事，间附论断。盖亦格言之类。我斯所谓阴阳图纬兵农礼乐者，则未睹焉，岂皆在外编乎？</p>
<p>△《胜饮编》・一卷（编修程晋芳家藏本）</p>
<p>国朝郎廷极撰。廷极有《文庙从祀先贤先儒考》，已著录。是书杂采经史中以酒为喻之语，汇辑成编。自序谓不饮而胜於饮，故名之曰胜饮。然所录仅数十条，简略太甚。如引祭酒挈壶氏之类，亦多牵率。</p>
<p>△《经世名言》・十二卷（江苏巡抚采进本）</p>
<p>国朝苏宏祖撰。宏祖字光启，汤阴人。顺治丙戌进士，官知县。是编多采宋人格言及明人语录，分志学、明伦、修己、窒欲、慎言、待人、涉世、治家、训後、治道、当官、用人十二类。其曰《经世名言》者，自序谓关乎身心之学，所谓名言；裨乎出处之微，所谓经世云。</p>
<p>△《寄园寄所寄》・十二卷（江西巡抚采进本）</p>
<p>国朝赵吉士撰。吉士有《续表忠记》，已著录。是编采掇诸家说部，分十二门。曰囊底寄，皆智数事也；曰镜中寄，皆忠孝节义事也；曰倚杖寄，述山川名胜也；曰须寄，诗话也；曰灭烛寄，谈神怪也；曰焚麈寄，格言也；曰獭祭寄，杂录故实也；曰豕渡寄，考订谬误也；曰裂眦寄，记明末寇乱及殉寇诸人也；曰驱睡寄，遗事之可为谈助者也；曰泛叶寄，皆徽州佚闻也；曰插菊寄，皆谐谑事也，所载古事十之二三，明季事十之七八，采掇颇富而雅俗并陈，真伪互见，第成为小说家言而已。</p>
<p>△《择执录》・十二卷（直隶总督采进本）</p>
<p>国朝王家启撰。家启字诚庵，蔚县人。顺治辛卯举人，官广东新会县知县。是书杂采嘉言善事，分三十四门。盖乡闾劝善之书，赵善小蹲跃编》之类也。以择执为名，过其实矣。</p>
<p>△《寿世秘典》・十八卷（两江总督采进本）</p>
<p>国朝丁其誉撰。其誉字蜚公，如皋人。顺治乙未进士，官行人司行人。是书专为养生而作，凡分十二门，曰月览，曰调摄，曰类物，曰集方，曰嗣育，曰种德，曰训纪，曰法鉴，曰佚考，曰典略，曰清赏，曰琐缀。所引各条，俱各注书名於其下，大抵撮《月令广义》、《玉烛宝典》诸书为之。其法鉴、典略二门有录无书，注云嗣刻，则未成之本也。</p>
<p>△《同归集》・十六卷（内府藏本）</p>
<p>国朝吴调元撰。调元字雨苍，石城人。据卷首胡世安序，盖尝以举人官教谕者也。是书成於顺治丁酉，杂采前古至明末国初故实，分孝顺、忠爱、孝行、世德、义门、女范、放生、佛果八门。每条附以论断，大旨主因果之说。故其自序称，愿以是集告天下之读孔、孟书而存菩提心者云。</p>
<p>△《闻钟集》・（无卷数，浙江巡抚采进本）</p>
<p>国朝劳大舆撰。大舆有《瓯江逸志》，已著录。是编分为五集，每集前俱有自序，後附其子彦跋。其三集序中称顺治戊戌榜发，落拓如故，盖尝举於乡而不第者也。所载皆前人格言懿行，末附儒门功过格、当官功过格二篇，乃取袁黄、颜光衷旧本删补之。其意在劝善规过，而皆主於积德积福因缘果报之说，则亦为下等人说法者也。</p>
<p>△《遂生集》・十二卷（两江总督采进本）</p>
<p>国朝王髯孔。髯孔值ぢ矗仁和人。是书前有顺治庚子髯孔孕蛟唬河杷纂辑中，善恶果报，捷於影响，无非欲使天下之人不失好生之意，天下之物得遂乐生之情，故以遂生为名。书中盛陈因果，多参以神怪之说。如文昌化书之类，皆据为实事，盖为悚动下愚设也。髯克作《今世说》曰：曹顾庵目《遂生集》为鹫苑杠梁，《文津》为艺林饣长脯。《文津》今未见，此集则了不异人耳。</p>
<p>△《畜德录》・二十卷（江苏巡抚采进本）</p>
<p>国朝席启图撰。启图字文舆，震泽人。官内阁中书舍人。是集取周、秦以来迄於元、明嘉言善行，分为二十一类，亦间附批评。取《大畜象传》君子多识前言往行以畜其德之义，故以名书。</p>
<p>△《四本堂座右编》・二十四卷（江西巡抚采进本）</p>
<p>国朝朱潮远编。潮远字卓月，扬州人。其序自称朱子之後，当有所考也。是书成於康熙甲辰，分四门，一曰起家，二曰治家，三曰齐家，四曰保家。每门又各分六子目，每目为一卷。皆杂采前言往行，因旧文而稍删润之。</p>
<p>△《敦行录》・二卷（浙江巡抚采进本）</p>
<p>国朝张鹏翮撰。鹏翮有《忠武志》，已著录。是书辑古来嘉言善行，以敦本适用分上下卷，中间又分二十一门。书成於康熙丁巳。後十年丁卯，慈县知县方允献为之注，盖鹏翮官浙江巡抚时也。所纪皆厚德之事，而以徵验一篇终之，则近乎因果之说，涉於有为而为矣。故列之杂家类焉。</p>
<p>△《学仕要箴》・五卷（江苏巡抚采进本）</p>
<p>国朝张圻编。圻字邑翼，昆山人。卷首徐元文序，谓莘田侍御始集仕学格言，圻续为纂辑，凡分十类，曰存心，曰省身，曰型家，曰处物，曰养蒙，曰举业，曰居官，曰临民，曰仕宦，曰慎刑。首标蒋伊鉴定，伊即序所称莘田侍御。是此书实伊所作，而圻稍增益之，其标曰鉴定者，盖让其名於圻耳。</p>
<p>△《秦氏闺训新编》・十二卷（江苏巡抚采进本）</p>
<p>国朝秦闼撰。闼有《紫阳大旨》，已著录。是书成於康熙丙寅，因吕氏《闺范》而增损之，而分为后妃、女主、女道、兄弟、妇道、妯娌、嫡庶、母道、後母、杂录、处变十一目，则体例略殊。</p>
<p>△《庸行篇》・八卷（浙江巡抚采进本）</p>
<p>国朝牟允中撰。允中字叔庸，天津卫人。是书因扬州史典《愿体集》而参补之。皆先正格言，分门编辑，自达观以至警醒，凡三十三类。每类采辑数十则，大都取其明白显易，可以训俗化愚。其立教类有允中自著读书之法，兼论及於时文，并引八股讲论数条，盖以训其家塾子弟者也。</p>
<p>△《人道谱》・（无卷数，浙江巡抚采进本）</p>
<p>国朝闵忠撰。忠，归安人。是书仿刘宗周《人谱》之意，以孝、弟、忠、信、礼、义、廉、耻为人之要，分为八集，各为标目，杂采史事而各引先儒之说以发明之。</p>
<p>△《读书乐趣》・八卷（内府藏本）</p>
<p>国朝伍涵芬撰。涵芬字芝轩，於潜人。康熙丁卯举人。是书首载朱子《四时读书乐歌》，以见命名之意。然四诗《晦庵集》不载，据《仙居县志》，载此四诗题为县人翁森作。称森字秀卿，号一瓢，宋亡後隐居不仕，著有《一瓢集》云云，则涵芬题为朱子者误也。书中分荡胸、澄心、澹缘、怡情、论文、励业、品诗七类。而怡情类半载《花谱》，品诗类附入己作，亦庞杂之甚。</p>
<p>△《砚北杂录》・（无卷数，编修励守谦家藏本）</p>
<p>国朝黄叔琳编。叔琳有《砚北易抄》，已著录。是书上至天文、地理，下至昆虫、草木，凡经史所载，旁及稗官小说，据其所见，各为采录，亦间附以己意。大抵主於由博返约，以为考据之资。中多签题粘补之处，皆叔琳晚年手自删改，盖犹未定之本也。</p>
<p>△《孝史类编》・十卷（浙江巡抚采进本）</p>
<p>国朝黄齐贤编。齐贤字敬思，嘉兴人。是编前列孝经，次述历代帝王孝行，次述历代孝子，各以事迹相似者分类纪之，凡二十有二门。孝为百行之原，发於至性，各不相师，未可冗陈条目。至於修道度亲一门，尤为二氏之言，非儒者之道矣。</p>
<p>△《经术要义》・四卷（浙江巡抚采进本）</p>
<p>国朝高元标撰。元标字琴山，嘉兴人。其书杂采旧文，分门排纂，自孝行至闺范，凡二十五目。末附报应一门，所徵引尤涉荒诞，标曰《经术要义》，未免名实不符矣。</p>
<p>△《查浦辑闻》・二卷（浙江巡抚采进本）</p>
<p>国朝查嗣栗撰。嗣栗字德尹，海宁人。康熙庚辰进士，官至翰林院侍讲。是书乃抄撮杂家之言可资博览者，大抵皆节录原文，无所考据，间有自附新语，不过数条。下卷内有西湖事迹十馀则，乃以补吴炜《钱塘志》所未及者。其以《鹤林玉露》为葛立方作，未免笔误。至以杨嫖杨琚，以叶子奇为叶子才，则校刊者之疏也。</p>
<p>△《会心录》・四卷（衍圣公孔昭焕家藏本）</p>
<p>国朝孔尚任撰。尚任有《节序同风录》，已著录。是编杂采古人清言佳事，略如沈括《清夜录》、周密《志雅堂杂抄》之例。自序云，不考出处，不次前後，不分体例，间有复讹者，亦懒於删。盖林居多暇，姑以寄意而已，非有意於著书也。</p>
<p>△《范家集略》・六卷（原任工部右侍郎李友棠家藏本）</p>
<p>国朝秦坊撰。坊字表行，号俨尘，无锡人。是编分身范、程范、文范、言范、说范、闺范，自周、秦以及明代，凡前贤格言懿行，汇为一帙。然颇冗杂，如宋太祖誓碑一事，既以帝王之事杂於臣庶中，而不杀柴氏子孙，亦无预於身范也。</p>
<p>△《范身集略》・八卷（浙江巡抚采进本）</p>
<p>国朝秦坊编。坊《范家集略》以身范为先，然仅书中之一门，未为赅备，故继为此编，专明范身之义。分为八部，曰成部，应部，容部，贞部，慎部，坦部，辨部，诫部。每一部为一卷，各有子目，共二十六目。《范家集略》皆不载所出之典，而此所徵引，必注某人某文，体例较善。然捃摭既富，亦不免儒、墨兼陈。</p>
<p>△《闲家编》・八卷（浙江巡抚采进本）</p>
<p>国朝王士俊撰。士俊字犀川，平越人。康熙辛丑进士，官至河东总督。是编分家训、家礼、家政、家壶四门，又各立子目。皆杂引古书，间参以己见，大抵习见之词。其家壶之名又颇嫌杜撰，於古无稽也。</p>
<p>△《训俗遗规》・五卷（江苏巡抚采进本）</p>
<p>国朝陈宏谋编。宏谋有《大学衍义辑要》，已著录。此书乃其为江苏按察使时以狱讼繁多，因集古今名言人人易晓者，勒成四卷，刊布宣谕。後无锡华希闵为之重刻，又益以邵宝《手帖》、顾宪成《示儿帖》、高攀龙《家训》及国朝张英《聪训斋语》，及其先世围芩著《家劝》，共为一编云。</p>
<p>△《学统存》・二十四卷（江西巡抚采进本）</p>
<p>国朝宋士宗撰。士宗有《史学正藏》，已著录。是书分二十四门，各为一卷，多摘录前人之说。其自序谓周有老、庄，宋有象山，明有文成，兼之宗杲、大鉴辈日与吾党争理，即濂、洛、关、闽复生，不能骤起而胜也。大抵攻陆、王之学以尊程、朱。然书名学统，而中多杂引史事及说部诸书，庞杂不可枚举。至志异一门，尤多怪诞不经之语，如《清异录》所载缱绻司氤氲大使之类，岂亦有关於道学之统乎？</p>
<p>△《权衡一书》・四十一卷（直隶总督采进本）</p>
<p>国朝王植撰。植有《四书参注》，已著录。是编杂采诸书之言，而间断以己意，分类四十，子目一百四十九，每一类为一卷，惟制胜分二子卷，故为四十一卷。其曰《权衡一书》者，自序谓王充有《论衡》，苏洵有《权书》，《论衡》《权书》皆为一家之私意，而此一书则合古今之嘉言而为之权衡也。然惟其为一家之言，故其析理有定说，虽偏而不杂。植乃聚百家之言连篇累牍，繁而无章，忽似类书，忽似说部，其病正在不主一家也。</p>
<p>△《多识类编》・二卷（兵部侍郎纪昀家藏本）</p>
<p>国朝曹昌言撰。昌言字禹拜，新建人。是编乃其蚣侵文。分动物、植物二门，杂采诸书所载物性、物理，以俪语联缀成文，颇为博洽。前有南城陶成序，称雍正丁未仲夏，昌言以疾卒，年二十有八。其兄以所著《格物类纂》二卷付梓，乞成为序。所称书名与此本不符。末有其兄茂先所作行状，则称昌言闻名山胜迹，异卉奇葩，必周历游览，考其本末，间从野老农夫询动植情形，得其实，归即笔之於书。所著有《玉隆纪游》、《多识类编》、《舆图辑略》、《四书荟言》诸书，今仍名《多识类编》。殆初名《格物类纂》，後改今名欤？</p>
<p>△《养知录》・八卷（编修曹锡龄家藏本）</p>
<p>国朝纪昭撰。昭有《毛诗广义》，已著录。是编乃其训课家庭之作，杂引诸书所载嘉言懿行，而以己意发明之。分为八门，一曰论事父母舅姑，二曰论别夫妇内外，三曰论处兄弟妯娌，四曰论教子孙，五曰论厚宗族，六曰论御奴仆，七曰论制财用，八曰通论大旨。皆为家庭以内而设，故不及涉世之事。其曰《养知录》者，自序谓人为利欲所昏，习俗所染，於是尽失其本心之明。岂人本无知哉！盖所以丧其良心者有由然耳。特为指其大义，以养其良知良能，故曰养知云。</p>
<p>△《闲家类纂》・二卷（侍讲学士彭绍观家藏本）</p>
<p>国朝彭绍谦撰。绍谦字济光，长洲人。乾隆丁卯举人，官至曹州府桃源同知。是编裒辑治家格言，分为十类，曰敦伦，曰培本，曰学术，曰闲邪，曰慎交，曰航蹋曰贻谋，曰治生，曰驭下，曰广爱。贻谋门後附家塾课约一篇，则绍谦所自述也。大旨为启导下愚而作，故多涉於计较利害。然不谈因果，亦不谈神怪，在劝善书中，犹为不诡於正云。</p>
<p>△《课业馀谈》・三卷（编修程晋芳家藏本）</p>
<p>国朝陶炜撰。炜字宾玉，秀水人。其书仿《释名》、《广雅》之体，采辑经史中浅近而易解者，以类编载，自天地至古音转注，分二十有一篇。大概人所习知，稍加裒缀，别无考订之处。甚至采《昭明文选》之注，连行累牍，而没所自来，尤非著书之体。</p>
<p>△《福寿阳秋》・（无卷数，内府藏本）</p>
<p>国朝魏博编。博字约之，江宁人。其书凡分五集，首集为劝善篇，二集为省克编，三集为修齐录，四集为秦庭镜，五集为清凉散。皆取前人格言，编次成书。大旨劝人修福延寿，故以为名。然多主於因果报应，故不免阑入二氏之说。</p>
<p>△《言行汇纂》・十卷（江苏巡抚采进本）</p>
<p>国朝王之撰。之号朗川，湘阴人。是编分四十门，皆杂采古人嘉言懿行，以己意润饰之，皆不著所出，亦不尽原文所有。盖通俗劝善之书，为下里愚民而设者。故语多鄙俚，且多参以祸福之说云。</p>
<p>△《诸儒检身录》・一卷（鸿胪寺少卿曹学闵家藏本）</p>
<p>国朝令狐亦岱撰。亦岱字太峰，猗氏人。由左翼宗学教习官缙阆刂县。是编即其官缙闶彼刻。杂采诸儒格言，分为八门，曰读书，曰讲学，曰治心，曰持躬，曰处事，曰接物，曰理家，曰居官，共一百六十二条，各以己意发明之。词旨浅近，盖为初学设也。</p>
<p>△《心镜编》・十卷（浙江巡抚采进本）</p>
<p>国朝谭文光撰。皆裒辑前言往行之可为法戒者，故以心镜为名。分敦伦、修身、勤学、积德、治家、居官、涉世、爱物、乐天、养生十类，每一类为一卷。取格言旧本抄撮而成，亦《自警编》、《厚德录》之类。</p>
<p>△《子苑》・一百卷（衍圣公孔昭焕家藏本）</p>
<p>不著撰人名氏。抄本之首有籍圃主人、麦溪张氏二小印，不知为著书之人、为藏书之人也。其书杂采诸子，分人伦、性行、学业、政事、人事五门，每门之中又各分子目，於一事而彼此异同，或字句有增损者，皆参校分注，其用意颇不苟。而所载泛滥太甚，如《博物志》旧列小说家，谓之子可也；《水经注》则史部地理之书，《檀弓》亦经部《礼记》之文，总曰《子苑》，名与实不相应也。是亦爱博之过矣。</p>
<p>──右“杂家类”杂纂之属，一百九十六部，二千七百二十三卷，内十三部无卷数，皆附《存目》。 






</p></div>
  <div class="adBottom">
    <script src="../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='215972.html' class='pagedaohang'>【上一篇】<i>:卷一百三十四・子部四十四○杂家类存目十一</i></a></span><span class="tomenu"><a href="sikuquanshuzongmutiyao.html" title="四库全书总目提要" class="returnIndex">【回目录】</a>
</span><span class="toup1"><a href='215970.html' class='pagedaohang'>【下一篇】<i>：卷一百三十二・子部四十二○杂家类存目九</i></a></span></div>
  <div class="adBottom">
    <script src="../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../js/foot.js" type="text/javascript"></script>

</body>
</html>
