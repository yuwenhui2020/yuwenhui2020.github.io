<?xml version="1.0" encoding="gb2312"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=gb2312" />
<title>四库全书总目提要_卷一百七十八・集部三十一○别集类存目五</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<script src="../../js/dm.js" type="text/javascript"></script>
<link href="../../css/wap2011.css" rel="stylesheet" type="text/css" />
<script src="http://apps.bdimg.com/libs/jquery/2.1.4/jquery.min.js"></script>
</head>
<body class="body">
<div class="mtop"> <a href="../../m_sbkk8_default.html" class="mindex"><img src="http://m.sbkk8.com/images/mindex.png" alt="回主页" /></a>
  <div class="mTitle"><a href="../../m_sbkk8_default.html" class="htitle1">天涯知识库</a> ・ <a href="sikuquanshuzongmutiyao_2.html">四库全书总目提要</a></i></div>
  <span class="mmenu" id="mmenu"><img src="http://m.sbkk8.com/images/mmenu.png" alt="目录" /></span> </div>
<div class="mnav" id="mnav"> <a href="../../m_sbkk8_default.html" targent="_blank">首页</a> <a href="../../zuowen/zuowen_2.html" targent="_blank">作文</a> <a href="../gudai_2.html" targent="_blank">古代文学</a> <a href="../../jiankangbaojian/jiankangbaojian.html" targent="_blank">健康保健</a> <a href="../../jiankangyinshi/jiankangyinshi_2.html" targent="_blank">健康饮食</a> <a href="../../xiandai/xiandai.html" targent="_blank">现代小说</a> <a href="../../gushihui/gushihui_2.html" targent="_blank">故事会</a> <a href="../../waiguo/waiguo_2.html" targent="_blank">外国文学</a> <a href="../../shenghuochangshi/shenghuochangshi.html" targent="_blank">生活常识</a> <a href="../../meirongyangsheng/meirongyangsheng_2.html" targent="_blank">美容知识</a> <a href="../../lishigushi/lishigushi_2.html" targent="_blank">历史故事</a> <a href="http://m.sbkk8.com/wangluoxiaoshuo/" targent="_blank">网络小说</a> <a href="../../juqingjianjie/juqingjianjie.html" targent="_blank">剧情简介</a> <a href="../../wangmingdaquan/wangmingdaquan.html" targent="_blank">网名大全</a> <a href="../../shuoshuo/shuoshuo.html" targent="_blank">说说大全</a> <a href="../../caipudaquan/caipudaquan.html" targent="_blank">菜谱大全</a>  </div>
<div class="search searchtop">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01 content02">
  <script src="../../js/pic.js" type="text/javascript"></script>
</div>
<div class="daohang"><strong>位置:</strong><a href='http://3g.sbkk8.com/'></a> > <a href='../gudai_2.html'>古代文学</a> > <a href='sikuquanshuzongmutiyao_2.html'>四库全书总目提要</a> > </div>
<div class="kind">
  <h1 class="h11">卷一百七十八・集部三十一○别集类存目五</h1>
</div>
<div class="articleContent"> <p>





△《北虞先生遗文》・八卷（安徽巡抚采进本）</p>
<p>明邵圭洁撰。圭洁字伯如，一字茂齐，号北虞，常熟人，嘉靖己酉举人。其诗妥枚乏警策，惟散文笔力颇纵宕；然史论诸篇，纵横曼衍，已启後来顾大韶等之风。是集为其子兵部主事鹚编，分为二帙，前一帙凡六卷，缮写多脱误，後一帙凡二卷，与前帙间有重复，岂编次未定之本欤？</p>
<p>△《平山文集》・八卷、《诗集》・八卷（直隶总督采进本）</p>
<p>明何涛撰。涛字仲平，江西广昌人，嘉靖己酉举人。据集中所言，盖尝官於安庆，不知为安庆何官也。诗文皆率其所欲言，诗集第五卷，有《读白集卒业》一首，可以知其宗尚矣。</p>
<p>△《子威集》・三十二卷（两淮马裕家藏本）</p>
<p>明刘凤撰。凤有《续吴中先贤赞》，已著录。其文皆僻字奥句，尤涩体之儿凑撸《江左脞谈》载：刘侍御子威，好为诘屈聱牙之文，吴人推服之无敢后。袁卜士景休，字孟逸，每向人抉摘其字句钩棘，文义纰缪者以为姗笑。子威闻之怒，诉於邑尉，摄而笞之。尉数之曰：“若复敢姗笑刘侍御文章耶？”景休仰而对曰：“民宁再受笞数十，终不能改口沓舌，妄谀刘侍御也。”是亦可资笑噱者矣。</p>
<p>△《素园存稿》・十八卷（浙江巡抚采进本）</p>
<p>明方宏静撰。宏静字定之，歙县人，嘉靖庚戌进士。朱彝尊《明诗综》载，其官至南京户部右侍郎，《千顷堂书目》亦同。《江南通志》，则载其奉使入浙，击水寨寇，论功当叙，中蜚语归，卒赠工部尚书。据集内《山中稿小序》称，自抚浙待命凡十载，自留京归田经廿载。叶向高《序》亦云然。是宏静实自南京罢归，《通志》所记偶误也。是集目录只十六卷，而书实十八卷，其目录之次序，前後参互，亦与卷内不合，皆校刊之疏漏。又《千顷堂书目》载，是集作二十卷。殆初刻十六卷，後增至十八卷，又增至二十卷，而目则未改欤。</p>
<p>△《闵教眉》・六卷（浙江孙仰曾家藏本）</p>
<p>明魏裳撰。裳字顺甫，蒲圻人。嘉靖庚戌进士，官至济南府知府。《明史・文苑传》附载《王世贞传》中。是集前三卷皆诗，後三卷为杂文。当嘉、隆之际，李攀龙、王世贞方负盛名，而裳与南昌余曰德德甫、铜梁张佳允肖甫、新蔡张九一助甫，实左右之。当时称为“四甫”。裳才地稍弱，尤为墨守不变。集首佳允《序》，谓其文非左、国、两司马，诗非建安、大历，则不以寓目。此即其力持王、李馀论之证，故世贞《艺苑卮言》，亦称其不失门宗云。</p>
<p>△《大雅堂摘稿》・（无卷数，江西巡抚采进本）</p>
<p>明况叔祺撰。叔祺有《考古词综》，已著录。是集《千顷堂书目》不载，《江西通志》亦称，是时王、李之学盛行，有後五子、广五子等目，而不及叔祺。《大雅堂集》世亦罕有传者，则明代已不行於世矣。此本题云《摘稿》，则尚非叔祺之全集，诗止近体无古体，叔祺尤不应若是之陋，或选录者不谙古体，惟取其所能解耶？</p>
<p>△《居来山房集》・六十五卷（江苏巡抚采进本）</p>
<p>明张佳允撰。佳允字肖甫，铜梁人，初号卢山，以其家在居来两山之间，更号居来山人。（案：居来，一作居来，盖字之别体。）嘉靖庚戌进士，官至兵部尚书，总督蓟辽。事迹具《明史》本传。佳允为郎时，与王世贞诸人相酬和，七子仕宦多不达，而佳允镇雄边，定大变，以功名始终。论者谓其诗文才气纵横，而颇乏深致。盖雄心大略，不耐研思於字句间也。是集赋一卷，诗二十八卷，杂文三十五卷，末一卷附录行状、墓志，後又载同时诸人所作序、记等文十一篇。</p>
<p>△《天目山堂集》・二十卷、《附录》・一卷（两淮盐政采进本）</p>
<p>明徐中行撰。中行字子与，号龙湾，长兴人。读书天目山下，故自称“天目山人”。嘉靖庚戌进士，官至江西左布政使。《明史・文苑传》附见《李攀龙传》中。中行为後七子之一，王世贞《艺苑卮言》亟称之，以为左准右绳，靡所不合。胡应麟《诗薮》则惜其少深沈之致；陈子龙《明诗选》复有摹古太似之讥。是非恩怨，辗转相争。要之，或褒或贬，各有所当，合而观之，则中行之定评出矣。杂文亦有意矫揉，颇失浑雅，盖当时风尚，七子同一轨辙，非如是不能预坛坫也。</p>
<p>△《青萝馆诗》・六卷（两江总督采进本）</p>
<p>明徐中行撰。是集乃隆庆中，其婿汪时元所刻。其守汝宁以後之诗，居三分之一。汰其古文，又汰其少作，较前集为精简。然中行於北地之学，渐染既深，时元能删其枝蔓，不能变其根柢也。</p>
<p>△《余德甫集》・十四卷（江苏周厚鲇家藏本）</p>
<p>明余曰德撰。曰德初名应举，字德甫，南昌人。嘉靖庚戌进士，官至福建按察司副使。《明史・文苑传》附见《王世贞传》中。与魏裳、汪道昆、张佳允、张九一，所谓“嘉靖後五子”也。世贞称其诗，古近体无所不佳，近体独超；近体五七言无所不超，七言独妙。《静志居诗话》则谓其诗尚未见门户，元美冠诸後五子之首，未免阿其所好。今观是集，彝尊所论公矣。</p>
<p>△《丰阳集》・十二卷（浙江巡抚采进本）</p>
<p>明冯皋谟撰，皋谟字明卿，海盐人。嘉靖庚戌进士，官至福建布政司参政。是集凡诗四卷，文八卷。皋谟在粤平大盗张琏，击败倭寇，皆有功；又创议立“条鞭投柜之法”，至今称便。其经济颇可观，而诗文则但有浮声，殊乏切响。许闻造《行状》，称皋谟官刑部时，与梁有誉、宗臣、吴国伦、徐中行相善，切靡刂为诗，故其趋向亦相近云。</p>
<p>△《采薇集》・四卷、《幽贞集》・二卷、《邕俞集》・六卷（两江总督采进本）</p>
<p>明董传策撰。传策有《奏疏辑略》，已著录。此三集乃传策以嘉靖戊午遣戍，至隆庆丁卯召还，前後十年之诗也。《采薇集》为四言、乐府、歌行、绝句等体；《幽贞集》为五言古体；《邕俞集》为七言律体。诗多激烈如其为人。案《千顷堂书目》，《采薇集》作十四卷，《幽贞集》作十一卷，《邕俞集》作七卷，与此互异。明人集多随作随刊，卷帙无定。未知为此本不完，或黄虞稷误载。又有《廓然子稿》二卷，《蘧庐稿》七卷，此本不载，殆偶佚矣。</p>
<p>△《<垂瓦>洞稿》・五十四卷、《续稿》・二十七卷（山东巡抚采进本）明吴国伦撰。国伦有《陈张本末略》，已著录。初，国伦为兵科给事中时，以倡众赙杨继盛，忤严嵩，左迁，世称其义。在後七子中最为老寿，初与王世贞、李攀龙唱和；後与李维桢、汪道昆辈，狎主诗盟，其著述颇富。然在当时，胡元瑞作《诗薮》，已讥其用句多同，一篇而外，不耐多读。国朝朱彝尊《静志居诗话》亦谓王、李既没，《<垂瓦>》几与四部争富，而海内之为真诗者寡，则文章不逮其行谊矣。此《<垂瓦>洞稿》，国伦所手定；《续稿》则其子士良所校刊。《明史・艺文志》，此二集外，又载其诗稿十五卷，今未之见，意其散佚欤。</p>
<p>△《苏山集》・二十卷（两淮盐政采进本）</p>
<p>明陈柏撰。柏字子坚，一字宪卿，沔阳人。嘉靖庚戌进士，官至井陉兵备副使。是集凡诗十卷，文十卷，诗颇宕逸有姿，而失於薄弱，文又不及其诗。《千顷堂书目》别载，柏《见南山集》八卷，不载此集，殆偶未见欤？</p>
<p>△《苏山选集》・七卷（浙江巡抚采进本）</p>
<p>明陈柏撰。是集为莆田黄谦所选定，凡诗四卷，文三卷。《千顷堂书目》作五卷，传写误也。</p>
<p>△《小渔遗稿》・十二卷（浙江巡抚采进本）</p>
<p>明唐汝楫撰。汝楫字思济，兰人，吏部尚书龙之子。龙号渔石，故汝楫自号小渔。嘉靖庚戌进士第一，官至左春坊左谕德。事迹附见《明史・唐龙传》。史称龙与严嵩相善，汝楫又以素附嵩得第一人及第，後坐嵩党夺官，则其人不足重，其文章亦不为世所称。是集为万历乙卯，兰知县庄起元所编，皆应俗之文。起元称其著作甚夥，散佚不传，仅从其孙宗本、曾孙明照，索得残稿，就而编次云。</p>
<p>△《春明稿》・十四卷（浙江汪汝栗家藏本）</p>
<p>明徐学谟撰。学谟有《春秋亿》，已著录。是编皆其以尚书召起，再入都时所作，故以“春明”为名。凡文编十卷，诗编三卷，续编一卷，文编末四卷为《齐语》，皆所著杂说。《千顷堂书目》作八卷，盖除《齐语》计之也。其《论诗》一条云：近来作者，缀成数十艳语，如黄金、白雪、紫气、中原、居庸、碣石之类，不顾本题应否，强以窜入，专愚聋瞽，自以为前无古人。小儿效颦，引为同调。南北传染，终作疠风，诗道几绝。其语盖为王、李而发。学谟与王世贞里酉嘟，而立论如此，颇不为习俗所染。然诗多懦响，终不能副所言也。</p>
<p>△《徐氏海隅集》・四十卷（浙江孙仰曾家藏本）</p>
<p>明徐学谟撰。《明史・艺文志》载，《学谟文集》四十三卷，《千顷堂书目》亦载，《学谟海隅集》四十三卷。此本仅四十卷，前无序、目，盖奸黠书贾，以残阙之本，割去序、目，冒为完书也。开卷即列《宝殿》、《主芝》诸颂，盖当时风气类然。至其书《易名始末》一篇，与世传学谟初名学诗，以其时有上虞徐学诗疏劾严嵩，惧以同名罹祸，故改名学谟者，说又不同。盖莫得而详焉。</p>
<p>△《归有园稿》・二十九卷（江苏巡抚采进本）</p>
<p>明徐学谟撰。是集文二十二卷，诗七卷，乃其归田後所作。学谟尝谓昔人有云：近世士大夫以官为家，罢则无所於归。故自早岁罢荆州守，即构一园，名曰“归有”，因以名其诗文。中多酬应之笔，其杂著《中麈谐》、《镜戒》二卷，尤未免失之於俚。</p>
<p>△《留馀堂集》・四卷（浙江巡抚采进本）</p>
<p>明潘季驯撰。季驯平生功业，著於治河，所作《河防一览》，已著录，是集诗一卷，文三卷，皆不见所长。《千顷堂书目》作五卷，或尚佚一卷欤？</p>
<p>△《李温陵集》・二十卷（江苏周厚鲇家藏本）</p>
<p>明李贽撰。贽有《九正易因》，已著录。是集一卷至十三卷，为答书、杂述，即《焚书》也。十四卷至十七卷为《读史》，即摘录《藏书》史论也。十八、十九二卷，为《道原录》，即《说书》也。第二十卷则以所为之诗终焉。前有《自序》，盖因刻《说书》而并摘《焚书》、《藏书》，合为此集也。贽非圣无法，敢为异论，虽以妖言逮治，惧而自刭。而焦叩仁⑾嗤浦兀颇荧众听，遂使乡塾陋儒，翕然尊信，至今为人心风俗之害。故其人可诛，其书可毁，而仍存其目，以明正其为名教之罪人，诬民之邪说，庶无识之士，不至怵於虚名，而受其簧鼓，是亦彰瘅之义也。</p>
<p>△《周禹川集》・五卷（直隶总督采进本）</p>
<p>明周大章撰。大章字章之，号禹川，吴江人，嘉靖壬子举人，官至瑞安县知县。是编为《文艺集》二卷，皆所作杂文；《御倭武略》三卷，前二卷载《防倭方略》，後一卷附录投赠诗文。嘉靖中，江以南屡被倭寇，大章以书生佐守吏，调兵食，所至克捷，乡里实受其利。然生平本不以文章名，其《御倭武略》中，多载公移、札付之类，尤为丛杂。</p>
<p>△《羽王先生集略》・（无卷数，两江总督采进本）</p>
<p>明张鸣凤撰。鸣凤有《桂故》，已著录。是集为僧超拨所刻，超拨即鸣凤之孙也。自称家遗镌集七种，值兵火幸存，因从全稿内录其十分之二，付之剞劂。然《桂故》等三书，亦在其内。惟诗文集及《漕书八论》，世无别行之本，而超拨删削无识，往往去其菁华，搴其萧艾，已非复鸣凤之旧矣。</p>
<p>△《子相文选》・五卷（江西巡抚采进本）</p>
<p>明宗臣撰。臣有《宗子相集》，已著录。是编止诗一卷，文四卷，为郑二阳所选评，姜承宗、姜缵宗所编辑，於集外别行者也。</p>
<p>△《九愚山房诗集》・十三卷（山西巡抚采进本）</p>
<p>明何东序撰。东序字崇教，号肖山，猗氏人。嘉靖癸丑进士，官至右佥都御史，巡抚延绥。其诗未能入格，而尤喜作古乐府，凡郭茂倩乐府诗集古题，拟之几遍，甚至郊庙乐章，亦仿为之。然唐人已不能拟汉、魏，而东序欲为唐人所不能，不亦难乎？</p>
<p>△《惺堂文集》・十四卷（江西巡抚采进本）</p>
<p>明史桂芳撰。桂芳字景实，号惺堂，鄱阳人。嘉靖癸丑进士，官至两浙盐运使。桂芳与罗汝芳、耿定向讲学，其语录称，诵陈献章“未分无极源头在，谁画先天样子来？碧玉楼中闲隐几，十千川绕又山回”之句，谓数十年不似今夕了悟，其宗旨可见。而文章颇朴实，不为虚渺之谈。集末附《书经补说》三卷，多与先儒立异。其谓周武王无封箕子事，说亦甚辩。然史传炳然，古无异论，安可悬断其诬也？</p>
<p>△《曹太史含斋集》・十六卷（浙江孙仰曾家藏本）</p>
<p>明曹大章撰。大章字一呈，号含斋，金坛人。嘉靖癸丑进士，官翰林院编修，以废疾罢。是集凡文十三卷，诗三卷，多庆祝哀趺庵篇，应试策论，亦悉载焉。</p>
<p>△《姜凤阿文集》・三十八卷（江西巡抚采进本）</p>
<p>明姜宝撰。宝有《周易传义补疑》，已著录。是集分十稿：《初稿》一卷，《中秘稿》一卷，《读礼稿》一卷，《史馆稿》三卷，《西川稿》二卷，《周南稿》二卷，《八闽稿》二卷，《银台稿》二卷，《南雍稿》二卷，《家居稿》十一卷，《留部稿》十一卷。宝少从学於唐顺之，其行文步骤开阖，颇得力於师说，而学力根柢不及顺之之深厚，故论明代之文者，不及焉。王世贞《序》谓：弘、正而後，士大夫祢檀、左而氏惹兀及其流弊而为似龙，出之无所自，施之无所当，六季之习，巧者猴棘端，侈者绣土木。而极推宝之学，为能深造自得。盖世贞晚年亦深厌字剽句窃之病，而折服於归有光诸人，故其说如此也。</p>
<p>△《虚籁集》・十四卷（湖南巡抚采进本）</p>
<p>明刘尧诲撰。尧诲号凝斋，临武人。嘉靖癸丑进士，官至南京兵部尚书。是集为其六世孙心忠所编，凡文九卷，诗五卷，词三首、偈四首，共为一卷。其《论性》、《论格物》，颇拾姚江绪馀；“书启”、“序记”中，皆赠答应酬之作，标题多称：父母、郡祖、都台、乃堂之类，亦颇嫌太质。</p>
<p>△《绿波楼诗集》・十四卷（河南巡抚采进本）</p>
<p>明张九一撰。九一字助甫，号周田，新蔡人。嘉靖癸丑进士，官至右佥都御史，巡抚宁夏。《明史・文苑传》附见《王世贞传》中。世贞诗亦谓吾党有“三甫”，盖余曰德字德甫，张佳允字肖甫，与九一字助甫，为“三甫”也。（案此与四甫之说不同，盖作诗之时，魏裳犹未入社也。）论者，谓其诗高华雄爽，振宕不羁。於七子齐盟，风气雷同之时，自称拔俗。然今观其集，实未能於七子之外，别开门径。盖九一服膺王世贞，曾因世贞父忄予故，触忤严嵩，遭迁谪而不悔，即其生平规无可知矣。九一官湖广参议时，尝构绿波楼，後遂以名其集。旧版已毁，此本国朝康熙中，新蔡知县吕民服所重锓也。</p>
<p>△《学孔精言舍汇稿》・十二卷（两江总督采进本）</p>
<p>明孙应Ｗ。应Ｓ小痘春Ｒ滋浮罚已著录。《明史・艺文志》载，《应；愀濉肥六卷。此本十二卷，前有万历己卯刘伯燮《序》，言集首奏疏，终於古风、绝、律。今第十二卷止於五言律诗，而绝句、七言律诗皆阙，知非足本矣。</p>
<p>△《百可亭摘稿》・九卷（浙江巡抚采进本）</p>
<p>明庞尚鹏撰。尚鹏字少南，南海人。嘉靖癸丑进士，官至副都御史，巡抚福建。天启初，追谥惠敏，事迹具《明史》本传。是集：奏疏四卷，杂文三卷，诗二卷，凡分三编。《千顷堂书目》作三卷，盖仅据其杂文一种也。诗文皆朴实，惟奏议颇为明畅，其《与张居正小简》尤切直，居正复书附焉。盖论万历四年九月居正夺情事也。史称居正深衔之，嗾吏科给事中陈三谟“以给由岁月有误”劾之，遂罢去。家居四年而卒云。</p>
<p>△《石泉山房集》・十卷（江西巡抚采进本）</p>
<p>明郭汝霖撰。汝霖字时望，号一危永丰人。嘉靖癸丑进士，官至南京太常寺卿。汝霖从邹守益、欧阳德诸人讲学，故其议论与罗汝芳一派相近。古诗颇规模陈子昂、李白诸人，得其形似，近体则又次焉。</p>
<p>△《李子田文集》・四卷（两江总督采进本）</p>
<p>明李{艹衮}撰。{艹衮}有《黄谷琐谈》，已著录。所选《宋元艺圃集》，颇有别裁，而文章沿历城、太仓之派，未能自辟门庭。其持论务合儒、释为一，遂并孟子而非之。如曰：“孟子非排告子也，排告子而自异於孔氏诸圣人也；诸儒非尊孟氏也，尊孟氏而自别於孔氏诸圣人也。”可云大缪。</p>
<p>△《近溪子文集》・五卷（江苏巡抚采进本）</p>
<p>明罗汝芳撰。汝芳有《孝经宗旨》，已著录。其学出於颜钧，承姚江之末流，而极於泛滥。故其说放诞自如，敢为高论。著述最易成编，多至四五十种，即其集亦非一刻。有《近溪子集》，其门人杜应奎编；有《近溪子全集》，其孙怀祖刊；有《批点近溪子集》，耿定向所编；有《批点近溪子续集》，杨起元所编；有《明德公文集》、《近溪先生诗集》、《近溪子附集》、《近溪子外编》，有《从姑山集》、《续集》，并其孙怀智所编；有《明德诗集》，其门人左宗郢刊。今多散佚。此集则其曾孙万先所刊也。</p>
<p>△《愧非集》・十四卷（山东巡抚采进本）</p>
<p>明马攀龙撰。攀龙字冲霄，号“愧非子”，阳信人。嘉靖乙卯举人，官礼部主事。是编凡《谈略》四卷，《乾坤逆旅集》一卷，《漫稿》一卷，《游涉稿》一卷，《游林稿》一卷，《邯郸学步集》四卷，《忙忙亭稿》二卷。《明诗综》称其博学雄才，著述甚富，惜年不称寿。今以集考之，攀龙为学官时，有院试诗云：“五十老文学，低头窃自羞。”自注云：余赴试许州，自伤老大，犹滞学博云云。其後迁邯郸令，转京邑，入为主事，有《早春入朝》诗句云：“书生庆际遇，白首得为郎。”又《长安除夕》，有“为客已三载，壮志灰颓龄”等句。则年不称寿之说非也。《谈略》所引，多小说俚语。诗用《洪武正韵》，又与《诗馀杂编》，亦乖体例。</p>
<p>△《震堂集》・六卷（江苏巡抚采进本）</p>
<p>明王养端撰。养端字茂成，遂昌人，嘉靖乙卯举人。是集为其乡人何钅堂所删定，而遂昌知县池明刻之。其时王、李并驰，海内响应，故养端所作，亦沿二家之波。大都一字一句必似古人，而意趣则罕所自得。冠以拟古乐府一卷，望其标目，古色斑然，核其文章，乃多无取。如《李延年歌》、《汉武帝李夫人歌》，皆偶尔神来，遂成绝调，即作者亦不能再为，而皆衍为长篇，味如嚼蜡；《焦仲卿妻诗》、《木兰诗》，正以委曲琐屑入妙，而缩为数句，又似断鹤；至於乐府诸篇，古词仅在，如曰摹其音节，则无诏伶人，事谢丝管，刘勰言之矣。非夔非旷，谁能於千百年後得其律吕？如曰阐其意义，则标名既每难详，词句尤多讹阙。吴兢所解，已多在影响之间，今安得知其本旨？《钓竿》、《朱鹭》之类，尚可缘题成文，至《东光》、《翁离》诸篇，题既不明，词又不解。一概描摹不已，实不知何所见而云然矣。</p>
<p>△《潜学稿》・十二卷（湖北巡抚采进本）</p>
<p>明邓元锡撰。元锡有《三礼绎》，已著录。此其所作杂文及语录也。其语录力辟心学，在当时尚为笃实，文章则颇为朴亻塞，未足擅长。</p>
<p>△《耿天台文集》・二十卷（湖北巡抚采进本）</p>
<p>明耿定向撰。定向有《硕辅宝鉴要览》，已著录。是集为其门人刘元卿所编。凡“诗赋”一卷，“杂文”十九卷。末一卷为“时艺”，盖用《宋文鉴》收张才叔经义例也。定向之学，归宿在王守仁。故集中第十三卷以薛笾钊宋列传，而以守仁为世家。此盖阴用《史记・孔子世家》之例，不但以守仁封新建伯也。黄宗羲《明儒学案》，列之泰州王艮派下。摘其与张居正论赵用贤、吴中行等书，以为虽欲少杀其祸，亦近於诵六艺以文奸言；又摘其《劾御史王藩臣疏》，以为钳制言官。考《与居正书》在第六卷中，核其词意，盖求宽言者之罚，不得不先解居正之怒；求解其怒，不得不先顺其意，而使之喜，於是借伊尹之任，以献谀颂，遂为天下口实。（案《明史》定向本传，称居正夺情，定向贻书友人誉为伊尹，而贬言者，时议訾之，盖偶未检此集，误以与居正为与友人，谨附识於此。）《纠王藩臣疏》，今在第二卷中，大旨愠藩臣劾巡抚周继，未以揭帖送都御史，使藩臣所劾不实，定向纠其妄奏可也。乃因遗误送揭，阅一月之後，始纠其不实。此争私愤，非争公论矣。顾允成作《客问》以诘定向，定向不能答，厥有由欤。大抵定向之学，兼讲作用，观其全集，大略可知。宗羲所论，虽责备贤者之言，要不可谓之无因。</p>
<p>△《济美堂集》・八卷（福建巡抚采进本）</p>
<p>明吴文华撰。文华有《粤西疏稿》，已著录。是集凡诗文四卷，颇沿台阁旧体。後四卷即《粤西奏议》及《留都奏议》，其初别本各行，後又编入集中也。</p>
<p>△《屏居集》・八卷、《浪游集》六卷、《耕馀集》八卷（江苏巡抚采进本）明姚汝循撰。汝循字叙卿，江宁人。嘉靖丙辰进士，官至大名府知府，终於嘉州知州。汝循自大名罢官归田，著《屏居集》；及嘉州罢後，历游燕、赵、楚、蜀间，著《浪游集》；晚年退耕秦淮，著《耕馀集》。王飨登序其《耕馀集》，谓其冲若陶、韦，然陶、韦不在其貌也。</p>
<p>△《济美堂集》・六卷（浙江巡抚采进本）</p>
<p>明陈瓒撰。案：世宗时有两陈瓒：其一献县人，嘉靖丁未进士，官至南京吏部尚书，即尝为杨继盛奏请恤典者；此陈瓒字廷颍常熟人，嘉靖丙辰进士。官至刑部左侍郎，谥庄靖，事迹附见《明史・魏时亮传》。是编首列疏一卷，词颇伉直，馀多酬应之文，六卷之末，附诗二十八首、词一首，亦非所长。</p>
<p>△《兰晖堂集》・四卷（浙江汪汝栗家藏本）</p>
<p>明屠应鳋孀。应鳋孀治纳，刑部尚书勋之子。嘉靖丙辰进士，官至左春坊左谕德。《明史・文苑传》附载《王慎中传》中。应鳋嫖文，善比事属辞，诗法謇闹罴遥时有独造，一时名出其父右。然牵於华藻，蕴蓄未深。是编凡诗二卷，文二卷，与其父集本别行，後其曾孙绳德等，又取勋所著《太和堂集》，与是集合刻，名曰《屠氏家藏二集》云。</p>
<p>△《怡闾眉》・十卷（江西巡抚采进本）</p>
<p>明蔡国珍撰。国珍字汝聘，奉新人。嘉靖丙辰进士，官至吏部尚书，谥恭靖。事迹具《明史》本传。是集，乃其从曾孙尚才所编，凡诗四卷，文六卷，诗皆近体，尚才《序》谓：从败簏中得其归田後所作诗一帙，分类编次，盖非全稿也。卷四後附其子若孙之诗；卷五、卷六，乃国珍所作奏疏、序记诸文；又卷七、卷八，附以敕命、墓表、及寿文、祭文；卷九又为国珍所作书启、小词；卷十又附刻他人书启，编次殊为无绪。且诗实四卷，而《序》云二卷，尤为不检矣。</p>
<p>△《心泉集》・二十五卷（浙江孙仰曾家藏本）</p>
<p>明何源撰。源字仲深，号心泉，江西广昌人。嘉靖己未进士，官至刑部左侍郎，谥靖惠。源官吏部文选司主事时，张居正以亲故托之，拒弗应，缘是引疾归。及为南京吏部侍郎，京察黜陟公允，为海瑞所称，以为士人致身报主当如是。後卒於官，贫几不能殓，盖以气节自负者。是集为其子孔贤、孔宾所编，凡文二十二卷，诗赋、歌词三卷。大抵非公牍即应酬之作。然源之足以不朽者，固不在此也。</p>
<p>△《张浒东集》・十四卷（河南巡抚采进本）</p>
<p>明张卤撰。卤字召和，号浒东，仪封人。嘉靖己未进士，官至右副都御史，巡抚保定。以忤张居正、冯保，左迁南京太常寺卿，旋乞休归，终於家。是集凡诗六卷，文八卷，初刻於天启五年，为其子永忠及门人王安仁所订定。版久毁，此本为其後人重刊。其中如《庆成宴》、《代巡》、《赠别》诸作，本五言长律，而杂之古体中；《题鹿鸣宴图》，本七言古诗，而列之词内。编次颇为舛误。且考卤在谏垣时，陈奏颇为侃直，其後三领节钺，能歼叛卒，修边备，与中朝权贵相抗，多有政绩可纪；而集中章疏，乃无一篇，意者尚别有奏议，自为一集乎？</p>
<p>△《华阳洞稿》・二十二卷（两江总督采进本）</p>
<p>明张祥鸢撰。祥鸢字道卿，别号虚斋，金坛人。嘉靖己未进士，官至隳细知府。是编文十三卷，诗九卷。祥鸢多与嘉靖七子相往还，而诗能不涉其窠臼，然所造则尚未深也。</p>
<p>△《王奉常集》・六十九卷（江苏周厚鲇家藏本）</p>
<p>明王世懋撰。世懋有《却金传》，已著录。是集赋、诗、词十五卷，文五十四卷，第五十二卷曰《澹思子》，第五十三卷曰《艺圃撷馀》，第五十四卷曰《经子臆解》、《易爻解》，皆所作杂说、笔记，附编集内者也。世懋名亚於其兄世贞，而澹於声气，持论较世贞为谨严。厥後《艺苑卮言》为世口实，而《艺圃撷馀》，论者乃无异议，高明、沉潜之别也。但天姿学力，皆不及世贞，故所作未能相抗耳，朱彝尊《静志居诗话》云：敬美才虽不逮哲昆，习气犹未陷溺，斯持平之论也。</p>
<p>△《关洛记游稿》・二卷（两淮盐政采进本）</p>
<p>明王世懋撰。是集乃万历辛巳，世懋官陕西提学副使，旋以昙阳子事，为台谏所弹，乃移疾自洛阳东归时作。上卷游记三篇，下卷诗七十七首。屠隆为之《序》，亦全作二氏支离语，盖一时士大夫习气如斯也。</p>
<p>△《赐闲堂集》・四十卷（两淮盐政采进本）</p>
<p>明申时行撰。时行有《书经讲义会编》，已著录。是集赋、诗共六卷，文及杂著共三十四卷，其相业无咎无誉，诗文亦如其为人。</p>
<p>△《王文肃集》・五十二卷、《附录》・二卷（检讨萧芝家藏本）</p>
<p>明王锡爵撰。锡爵有《王文肃奏草》，已著录。是集为其孙时敏所编，凡杂文十二卷，书十八卷，奏疏二十二卷，附载《荣哀录》一卷，志状碑传一卷，前有申时行《序》，然时行乃序其奏疏，非序其全集，时敏刊刻之时，取以冠编耳。时敏《跋》称：汇集文稿，不能十之五六，诗稿经年广搜，未能成帙，又称：入阁以後参军代笔，奉有先命，不敢混入云。</p>
<p>△《观我堂摘稿》・十二卷（安徽巡抚采进本）</p>
<p>明李材撰。材有《李见罗书》，已著录。其学出於姚江，而稍变其说。遂开止修一派，与良知一派并传。然制行颇率意自恣，官巡抚时，毁参将署为书院，致激兵变。後隳涎舶从史劾其破蛮冒功，逮问坐系十馀年，谪戍福建，乃仍用巡抚仪从以往，为当时所怪。黄宗羲《明儒学案》谓：其以师道自任，不因患难而改，不知者谓其不忘开府门面，则失之。然师道尊严，岂在鼓吹张盖？宗羲以姚江一派门户相同，从而为之曲说耳。是集凡《大学古本义》一卷，《书问》十卷，《杂著》一卷，皆其讲学之文也。</p>
<p>△《敬和堂集》・八卷（浙江巡抚采进本）</p>
<p>明许孚远撰。孚远字孟中，德清人，嘉靖壬戌进士，官至兵部左侍郎。事迹具《明史・儒林传》。孚远之学虽出於唐枢，然史称其笃信良知，而恶夫援良知以入佛者。故与罗汝芳、杨起元、周汝登相争，在姚江末派之中，最为笃实。冯从吾、刘宗周、丁元荐传其所学，皆能有所树立。是集前，有叶向高《序》，盖万历甲午，孚远为福建巡抚时所刊，每卷之首尚空其次第，未镌以版心号数，计之凡序一卷，记一卷，杂著一卷，书一卷，疏二卷，公移二卷云。</p>
<p>△《卫阳集》・十四卷（直隶总督采进本）</p>
<p>明周世选撰。世选字文贤，故城人。嘉靖壬戌进士，官至南京兵部尚书。是集以卫阳为名，盖故城在卫河之阳，世选以自号，因以名集也。世选以风节著，文章非所留意，然集中章奏，如《谏穆宗驰马於禁掖》、《神宗讲武於宫中》，皆不知明之积弱，由於朝廷之宴安，朝廷之宴安，由於诸帝之不知兵事，持论殊为迂阔。又姚希孟《序》谓：大学士高拱构祸华亭，将引世选效指臂，弗应，遂被逐去。复引其祭拱文中隐显参商语，以证之。然世选出拱之门，不受指嗾，具见特立之操。乃拱既卒，而必特彰其事於祭文，是又不如置之不辨之，为厚矣。</p>
<p>△《海亭集》・四卷（福建巡抚采进本）</p>
<p>明郑普撰。普字汝德，海亭其号也，南安人。嘉靖壬戌进士，官至隳细知府。是集文三卷，皆应酬之作，诗一卷，仅二十馀首，亦殊寥寥。据王慎中所作《墓志》，谓普精於经学，观集中《复林次崖二书》，亦凭虚理断之学，非元元本本之学也。</p>
<p>△《覆瓿草》・六卷（浙江汪汝栗家藏本）</p>
<p>明林Ｗ。Ｗ终暌，闽县人。嘉靖壬戌进士，官至南京工部尚书。事迹附见《明史・林瀚传》。集首有王飨登《序》，言９傥从夥镇，既告归，几二十年，乃以荐为太仆，俄复请归。与史不合。盖史举其所终之官，飨登所称则其刻集时官也。飨登《序》极论七子末流之弊，而独称Ｊ为有道之言，然是集为胡应麟所编，应麟故依附七子者，集中所录，大抵旧调居多，新意殊少，仍七子之支派而已。</p>
<p>△《逍遥园集》・二十卷（江苏周厚鲇家藏本）</p>
<p>明穆文熙撰。文熙有《七雄策纂》，已著录。是集为南师仲所编。凡诗十卷，文十卷。《明史・艺文志》作《逍遥园集》十卷，疑刊本误脱“二”字也。</p>
<p>△《处实堂集》・八卷（江苏周厚鲇家藏本）</p>
<p>明张凤翼撰。凤翼有《梦占类考》，已著录。是编诗四卷，文三卷，末一卷曰《谈辂》，则其笔记也。凤翼才气亚於其弟献翼，故不似献翼之狂诞，而词采亦复少逊。生平好填词，集中多论传奇之语。《千顷堂书目》载：凤翼《处实堂前集》十二卷，《後集》六卷，与此本皆不符，未喻其故。</p>
<p>△《文起堂集》・十卷（两淮马裕家藏本）</p>
<p>明张献翼撰。献翼有《读易纪闻》，已著录。是集凡赋一卷，诗六卷，杂文三卷。其诗文多参以俳偶，盖献翼虽颇与李攀龙笔札往还，而与皇甫氵孝尤契，故学其含咀魏、晋，而未能成家云。</p>
<p>△《纨绮集》・一卷（安徽巡抚采进本）</p>
<p>明张献翼撰。乃自录其早岁所作，於《文起堂集》外，别行者也。</p>
<p>△《狎鸥子摘稿》・一卷（江苏巡抚采进本）</p>
<p>明吴崇节撰。崇节有《古史要评》，已著录。此其为武冈知县罢归後，所为文也。前有《狎鸥亭赋》及《霞塘八景》绝句，後则杂文，寥寥仅十数篇，皆词意浅薄。中有《悟蘧生传》，详其词意，乃崇节自谓，而其《狎鸥亭赋》又自称“豫石子”，随地易号，殆仿元结之例欤？</p>
<p>△《鲁望集》・十二卷（两淮马裕家藏本）</p>
<p>明袁尊尼撰。尊尼字鲁望，吴县人，佥事字子。嘉靖乙丑进士，官至山东提学副使。是集纯为七子之体，故王世贞《序》极称之。</p>
<p>△《天池草》・二十六卷（编修吴典家藏本）</p>
<p>明王宏诲撰。宏诲字绍传，琼州安定人，嘉靖乙丑进士，官至南京礼部尚书。宏诲初释褐时，值海瑞廷杖下诏狱，力调护之。张居正当国，又尝作《火树篇》、《春雪歌》以讽，为居正所衔，盖亦介特之士也。是集，文二十卷，诗六卷，集首载谕祭文及本传，犹古人附录之例。又载其三世诰命，已为破格。至以万历己丑，宏诲为会试副总裁，遂并载是科题名录，则从来编别集者，无此变体矣。</p>
<p>△《谢山存稿》・十卷（江苏巡抚采进本）</p>
<p>明陈吾德撰。吾德字有斋，广东新会人。嘉靖乙丑进士，官至浙江按察司佥事。吾德传陈献章之学，居官忤张居正，屡遭贬谪，其气节亦铮铮者，诗文则直述胸臆而已。</p>
<p>△《震川文集初本》・三十二卷（安徽巡抚采进本）</p>
<p>明归有光撰。有光有《易经渊旨》，已著录。是编为其子子獭⒆幽所辑。前有万历三年周诗《序》，所谓昆山本者是也。其中漏略尚多，故其曾孙庄又裒辑为四十卷，而有光之文始全。相传子宁改窜父书，有光见梦於贾人童姓，其事虽不足信，而字句之讹舛，诚有如庄所指摘者。末载行述一篇，子趟作，又序略一篇，子宁所作也。</p>
<p>△《二酉园诗集》・十二卷、《文集》・十四卷、《续集》・二十三卷（湖北巡抚采进本）</p>
<p>明陈文烛撰。文烛字玉叔，沔阳人。嘉靖乙丑进士，官至南京大理寺卿。其诗分八集：曰《汉阴诗》、曰《廷中诗》、曰《淮上诗》、曰《嵩和诗》、曰《西蜀诗》、曰《东岱诗》、曰《金焦诗》、曰《黄蓬诗》。陈思育、王乔桂、皇甫氵方、袁福徵、黄省曾、沈明臣、李先芳、孙斯亿、任瀚、高启愚、熊敦朴、陈宗虞、曾可耕、吴国伦、方沆、黄一正、李维桢、屠隆、周光镐，十九人“序”之。文曰《五岳山人前集》、《五岳山人後集》，王世贞、归有光、汪道昆、茅坤“序”之，後总编为《二酉园文集》，道昆、世贞又“序”之。《续集》则文烛身後，其孙之蘧所辑。皆文无诗，亦无当时名士“序”。惟之蘧自“序”之，又与文烛之婿龙膺各为一“跋”而已。斯亦生死之际，交游盛衰之验，而文坛标榜，其不足尽据可知矣。</p>
<p>△《杨端洁集》・（无卷数，江西巡抚采进本）</p>
<p>明杨时乔撰。时乔有《周易古今文全书》，已著录。是集为其子圣践所编。江右之学，惟时乔一本程、朱，故集中《大学》、《周易》诸“序”，及孔、朱二像“碑”，皆力辟心学之误云。</p>
<p>△《洪洲类稿》・四卷（浙江汪启淑家藏本）</p>
<p>明王圻撰。圻有《东吴水利考》，已著录。是集，凡诗一卷，文三卷，乃其提学湖广时所自编，其孙谟又为重刻。圻所著述，如《续文献通考》、《三才图会》、《稗史类编》诸书，皆篇帙浩繁，动至一二百卷，虽庞杂割裂，利钝互陈，其采辑编排，用力亦云勤笃。计其平日，殆无时不考古研今；其於诗文，殆以馀事视之，故寥寥如此，存而不论可矣。</p>
<p>△《宝善堂稿》・二卷（两淮盐政采进本）</p>
<p>旧本题庆成王宗川撰，不著其名。考《明史》晋王冈第四子济炫封庆成王，其子孙袭封者，无宗川之名。集中孔天允《序》，称王纂世十叶，赵讷《跋》亦云：王祖考安穆王，以世次推之，宗川盖即荣懿王慎锺之号。穆文熙《诗话》称荣懿王以贤孝称，器质敦厚，诗亦有体裁，足相证也。然《明诗综》载，有慎锺《夏日登万佛楼次朱使君韵》诗一首，而此集中不载，则又未详其故矣。</p>
<p>△《山居集》・八卷（浙江范懋柱家天一阁藏本）</p>
<p>明栗应宏撰。应宏字道甫，长子人。嘉靖中举人，屡试不第，耕读太行山中。祥符高叔嗣谢病归，应宏往与订交，叔嗣作《紫团山人歌》赠之，是集即叔嗣所“序”也。集中惟五言近体，颇有隐秀之致，馀体则自郐无讥。《千顷堂书目》载是集，作六卷，疑字之误。又载有《太行集》十六卷，今未见传本。</p>
<p>△《吾野漫笔》・十三卷（浙江巡抚采进本）</p>
<p>明许炯撰。炯字吾野，新会人，嘉靖中举人。是集凡文七卷，诗六卷。前有《自序》，谓少时不慧，从群儿骑竹马，粘蜻蜓，捕鸟雀为戏。未几病┲忽剧，梦一父老出袖中书授之，俄坠而觉，自是遂能把笔作诗。其一卷首篇《述戒》，称有“通元先生过而诲之”云云。盖才高而无所师法者，故其漫书各篇内，谓范仲淹、扬雄之流也，胥於僭矣；苏洵、荀卿之流也，邻於诈矣。又谓苏洵《辨奸》，訾王安石也，吾以为洵亦安石之徒云云。皆率意一往，不复煲怨婢卣咭病</p>
<p>△《俞仲蔚集》・二十四卷（浙江汪汝栗家藏本）</p>
<p>明俞允文撰。允文初名允执，仲蔚其字也，昆山人，嘉靖中诸生。年四十即弃去举子业，一意为诗。《明史・文苑传》附载《王飨登传》中。允文与王世贞善，故与卢冉、李先芳、吴维岳、区大任、世贞目为广五子，然允文论诗，乃深不满李攀龙，特才地差弱，终不能与之抗衡耳。大抵广五子中，冉最挺出，大任次之，先芳、维岳及允文又其次也。</p>
<p>△《天隐子遗稿》・十七卷（浙江巡抚采进本）</p>
<p>明严果撰。果字毅之，震泽人，嘉靖时布衣。是集，诗七卷，文十卷。首有王思任《序》云：沃蓓旌夂Ｄ冢才子俱上贽贡，所不能致者，会稽徐文长、临川汤若士，其乡则严毅之。可谓卓然自立之士。然其诗文则尚非徐渭、汤显祖匹也。</p>
<p>△《汪山人集》・十八卷（浙江孙仰曾家藏本）</p>
<p>明汪少廉撰。少廉字古矜，休宁人，嘉靖中布衣。其集第一卷为赋，二卷至十六卷为诗，末二卷为杂文。诗於分体中又各分类，名目繁细，每类中又注编年於其下，丛碎弥甚，所作音节高伉，而神理不具，往往失之蹈袭。其《边愤》一诗，朱彝尊《明诗综》独取之，然究不出少陵《诸将》蹊径也。</p>
<p>△《大鄣山人集》・五十三卷（安徽巡抚采进本）</p>
<p>明吴子玉撰。子玉字瑞希休宁人，嘉靖中贡生。其文规无李攀龙，集中分体二十，皆以某部为题，其《叙事》、《志略》、《说谱》等目，并出臆造。</p>
<p>△《何翰林集》・二十二卷（两淮盐政采进本）</p>
<p>明何良俊撰。良俊有《四友斋丛说》，已著录。是集乃其诗文、杂著，并语林之《小序》亦载焉。朱彝尊《明诗综》载，其有《清森阁集》。《千顷堂书目》载，良俊《清森阁集》无卷数，又载其《柘湖集》二十八卷。据集首莫如忠《序》，称是集二十八卷，盖即所谓《柘湖集》者。此本仅二十二卷，目录亦复残阙，则已非完书矣。良俊在当时，颇有文名，所作纵横跌宕，亦时有六朝遗意，而落笔微伤太快，殆亦才人轻脱之习欤。</p>
<p>△《芸晖馆稿》・十四卷（浙江巡抚采进本）</p>
<p>明茅翁积撰。翁积字飨延，归安人，副使坤之子也。豪荡不羁，以任侠自负，故所作多文酒宴会之词。是集凡诗十卷，文二卷，乐府二卷，而以“行状”、“墓志铭”、“小传”，附其後。</p>
<p>△《兔园草》・六卷（江苏巡抚采进本）</p>
<p>明曹乾学撰。乾学字叔骥，太仓人。与王世贞为姻家，又与赵饭獗灿焉疲故集中多游览酬赠之作，其诗不尽落娄东窠臼。然边幅窘束，则才地限之也。</p>
<p>△《黄说仲诗草》・十八卷（浙江孙仰曾家藏本）</p>
<p>明黄惟楫撰。惟楫字说仲，天台人。其诗多与王世贞、区大任等唱酬之作，盖亦沿七子之流波者。</p>
<p>△《被褐先生稿》・十七卷（江苏巡抚采进本）</p>
<p>明华善述撰。善述字仲达，无锡人。是集惟末一卷为杂文，馀卷皆诗也。王世贞为作《序》云：其诗或并比兴而忘之，大概不可为典要。是深不满之矣。</p>
<p>△《童子鸣集》・六卷（浙江汪汝栗家藏本）</p>
<p>明童佩撰。佩字子鸣，龙游人。世为书贾，佩独以诗文游公卿间，尝受业於归有光，其殁也，王世贞为作“传”，王飨登为作“墓志”，盖亦宋陈起之流也。诗格清越，不失古音，而时有累句。如《读李博士集》：“绕屋梅花然”句，盖用沈约“诗山樱红欲然”语，以之品梅殊不类。又如《观魏知古告身歌》：“高斋试展竹满墙”句，上四字下三字，邈不相贯。他如“囊琴挟水流，客鬓带山苍”之类，皆失之纤巧。“公牍无盈案，私钱不入囊”之类，皆失之拙俚。“川原呈伎俩”之类，尤失之儇佻。旧《序》称，其闭户属草，必屡易而後出，出则使人弹射其疵，往往未惬，并其稿削之，不留一字，殊不尽然也。</p>
<p>△《松韵堂集》・十二卷（浙江孙仰曾家藏本）</p>
<p>明孙七政撰。七政字齐之，常熟人。与王世贞诸人游，故诗亦类七子之体，而字句时伤於笨滞。</p>
<p>△《王世周集》・二十卷（江苏巡抚采进本）</p>
<p>明王伯稠撰。伯稠字世周，昆山人。是集，卷首有王世贞兄弟《序》，颇相推许。然考其所作，似过於标榜。</p>
<p>△《壮游编》・三卷（浙江巡抚采进本）</p>
<p>明王叔承撰。叔承初名光允，以字行，更字承父，晚更字子幻，自号昆仑山人，吴江人。《明史・文苑传》附载《王飨登传》中。叔承早弃举子业、纵游齐、鲁、燕、赵，又入闽、入楚。其在邺下，郑若庸荐之赵康王。叔承以王无下士实意，赋诗以行。有“壮心欲别逢知已，羞向侯门待晚餐”之句。又客大学士李春芳家，亦以使酒偃蹇谢去。史称其与王锡爵为布衣交，锡爵再召时，有《建三王并封议》者，叔承遗书数千言，谓当引大义以去就争，不当依违两端负主恩，辜物望。盖其气节怀抱，亦非当时山人墨客以诗句为市者比。最後从顾养谦於塞上，无所成就而归，乃不复出。此集即其初入都时作也。</p>
<p>△《吴越游》・八卷（浙江孙仰曾家藏本）</p>
<p>明王叔承撰。是集前六卷为诗，无锡陈以忠所刻，後二卷为杂文，乌程范应期所刻。《千顷堂书目》作十卷，与此本不合，或字误欤？</p>
<p>△《涉江诗选》・七卷（浙江孙仰曾家藏本）</p>
<p>明潘之恒撰。之恒有《黄海》，已著录。之恒初以文词受知於汪道昆、王世贞，既而赴公车不得志，渡江历浔阳、武昌，从公安袁宏道兄弟游。宏道称其出汪、王之门，而能不入其蹊径。然当时论者又谓之恒依傍汪、王，终不能有所解驳。宏道徒以其论与己合而收之，迹其生平，盖始终随人作计者也。集本二十卷，宏道删定为此本。凡甲、乙集各三卷，丙集一卷。</p>
<p>△《铪罴》・四十卷（浙江孙仰曾家藏本）</p>
<p>明俞安期撰。安期有《唐类函》，已著录。是集骚一卷，赋二卷，诗三十七卷，杂文一卷。安期之名，本由依附七子而成，故诗亦不出其流派。朱彝尊《静志居诗话》，称其赋景有馀，言情不足，如观翦采花，青红碧绿，非不烂然，即而视之，总与根株不相符。可谓定评矣。</p>
<p>△《江山人集》・七卷（浙江汪汝栗家藏本）</p>
<p>明江献。嫌小睹医类案》，已著录。是集凡诗五卷，文二卷，汪道昆为作“传”，称其少补诸生，以病谢举子业，专事吟咏。故其诗较胜於文，特稍嫌薄弱。别有《武夷游稿》、《游金陵诗》二集，今皆未见。独此集之末，附存其原“序”二篇而已。</p>
<p>△《尚元草》・八卷、《咏物诗》・二卷（浙江巡抚采进本）</p>
<p>明姚兖撰。兖字叔信，号元岳，秀水人。何三畏为作小传，称其少以事系狱，与诗僧同羁，因得其诗法，盖其派出自山林，故所作终无俗气。王飨登《序》，称其诗清真古淡，不事藻缋，犹春岫孤霞，寒林片月。则稍过其实矣。</p>
<p>△《少岳集》・四卷（浙江巡抚采进本）</p>
<p>明项元淇撰。元淇字子瞻，秀水人。以赀为光禄寺署丞。是集乃其弟元汴所刊。凡元汴与元淇唱和诸作，亦附入焉；近体颇妥茫古体则力不逮矣。</p>
<p>△《蚣蜣集》・八卷（两淮盐政采进本）</p>
<p>明郑若庸撰。若庸有《类隽》，已著录。“蚣蜣生”其所自号，因以名集。凡文七卷，诗一卷。其诗与谢榛齐名，然材力逊榛之富健，文又其馀事矣。</p>
<p>△《北游漫稿》・二卷（两江总督采进本）</p>
<p>明郑若庸撰。是集为歙人汪良迪所辑。前有王锡爵《序》，称山人今年已八十，违赵而居清源，又已数年。故今集中，清源之诗不一而足，乃其晚年作也。《明诗综》载若庸有《蚣蜣集》，不及此稿。然所录诸诗具在兹集。盖《蚣蜣集》诗止一卷，良迪并入此稿耳。</p>
<p>△《越草》・一卷（浙江范懋柱家天一阁藏本）</p>
<p>明沈明臣撰。明臣有《通州志》，已著录。明臣屡试不第，与山阴徐渭同入胡宗宪幕。宗宪逮系卒於狱，宾客星散，独明臣持所作诔词遍为讼冤，其行谊为世所重。诗则才气坌涌，得之太易。此集乃万历己卯，明臣醚喂偈彼作，留其稿於钱氏者。盐官地近御儿，故越境也，因以“越草”为名。《元日》以下数首，乃其家居所作。以同为是年之诗，故并附录焉。</p>
<p>△《丰对楼诗选》・四十三卷（浙江巡抚采进本）</p>
<p>明沈明臣撰。明臣生平所作诗凡七千篇，属其犹子九畴选定为四百篇，今未见传本。是集为广陵陈大科所校梓，凡为诗四千四百八十九首，较九畴所选增十倍。白居易诗尚以所存太富，有沙中金屑之憾，则不及居易者可知矣。</p>
<p>△《徐文长集》・三十卷（两江总督采进本）</p>
<p>明徐渭撰。渭有《笔元要旨》，已著录。陶望龄作渭小传，载渭尝自言书第一，诗二，文三、画四。今其书画流传者，逸气纵横，片楮尺缣，人以为宝。其诗欲出入李白、李贺之间，而才高识僻，流为魔趣。选言失雅，纤佻居多，譬之急管么弦，凄清幽渺，足以感荡心灵，而揆以中声，终为别调。观袁宏道之激赏，知其臭味所近矣。其文则源出苏轼，颇胜其诗，故唐顺之、茅坤诸人皆相推挹。中多代胡宗宪之作，《进白鹿》前後二表，尤世所艳称，其《代宗宪谢严嵩启》云：凡人有疾痛疴痒，必求免於天地父母，然天地能覆载之，而不能起於颠挤；父母能保全之，而未必如斯委曲。伏惟兼德，无可并名。名且不能，报何为计？云云。虽身居幕府，指纵惟人，然使申谢朝廷，更作何语。录之於集，岂止白圭之玷乎？盖渭本俊才，又受业於季本，传姚江纵恣之派。（案：渭师季本，见《明史・文苑传》）不幸而学问未充，声名太早，一为权贵所知，遂侈然不复检束，及乎时移事易，噘亚畛睿自知决不见用於时，益愤激无聊，放言高论，不复问古人法度为何物，故其诗遂为公安一派之先鞭，而其文亦为金人瑞等滥觞之始。苏轼曰：非才之难，处才之难，谅矣。渭所著有《文长集》、《阙篇》、《樱桃馆集》三种，锺瑞先合刻之，以成此集。又有商鏊刻，题曰《徐文长三集》者，亦即此本，前有陶望龄、袁宏道所作二传。宏道以为一扫近代芜秽之习，其言太过。望龄以为文长负才性，惟不能谨防节目，迹其初终，盖有处士之气，其诗与文亦然，虽未免瑕类，咸成其为文长而已，是则平心之论也。</p>
<p>△《徐文长逸稿》・二十四卷（江苏周厚鲇家藏本）</p>
<p>明徐渭撰。此本为其乡人张汝霖、王思任所同选。如末卷所载《优人谑》、《吃酸梨偈》、《放鹞图偈》、《对联》、《灯谜》诸作，鄙俚猥杂，岂可入之集中，鲍照集中载《字谜》，恐非当时旧本，未可援以为例。况照词犹雅，不似渭所作：“摸著无节，看著有节，两头冰冷，中间火热”之类也。</p>
<p>△《朱邦宪集》・十五卷（江苏巡抚采进本）</p>
<p>明朱察卿撰。察卿，上海人，福州知府豹之子，邦宪其字也。为太学生，慷慨任侠，与沈明臣、王飨登友善。集凡诗二百五十四首，文一百五十六首，即明臣所订定也。</p>
<p>△《白阳集》・（无卷数，江苏巡抚采进本）</p>
<p>明陈淳撰。淳字道复，後以字行，别字复甫，号“白阳山人”，长洲人。以诸生援例入北监，卒业归，不复就选。《明史・文苑传》附见《文徵明传》中。淳少从徵明游，以书画擅名，为世宝重，诗则寄意而已，非其所长。是集其五世从孙仁锡所编，以同时赠答之篇附之卷末，与沈周集合刻之，以两人之诗皆为画掩也。</p>
<p>△《隆池山樵集》・二卷（浙江孙仰曾家藏本）</p>
<p>明彭年撰。年字孔嘉，长洲人，“隆池山樵”其号也。《明史・文苑传》附见《文徵明传》中。年书名亚於徵明，然当时鲜有称其诗者。独王世贞《序》称，徵明诗以韵胜，而年诗以边幅胜；其词亦颇有抑扬矣。又据世贞《序》，称徵明孙子悱乃年女婿，年死後，其家取其诗文草鬻於某甲，得缗钱以资葬。後有永嘉王公者，从某甲购得之。然已佚其大半，其存者仅十之三，故此编有诗无文。《明史・艺文志》载：《隆池山樵集》三卷，与此不合，疑刊本偶误“二”字为“三”云。</p>
<p>△《止止堂集》・五卷（浙江孙仰曾家藏本）</p>
<p>明戚继光撰。继光有《练兵实纪》，已著录。《千顷堂书目》载：继光《止止堂集》，无卷数，又《横槊稿》三卷，《愚愚稿》一卷。今此本《横槊稿》亦三卷，《愚愚稿》则多一卷，编首总题《止止堂集》。前有万历二年工部尚书郭朝宾《序》，而集中有万历庚辰纪年，在朝宾作“序”之後，盖又尝续有增益。知虞稷所见《愚愚稿》一卷，乃初刻之本，非著录之误也。继光有平倭功，当时推为良将，诗亦伉健近燕、赵之音，而杂说中乃多及阴骘果报、神怪之事，不免偏驳。考继光有《登盘山绝顶》七律一首，格律颇壮。今石刻尚存，而两集中皆不收，殆作於刻集之後欤？</p>
<p>△《句漏集》・四卷（浙江范懋柱家天一阁藏本）</p>
<p>明顾起纶撰。起纶字更生，号元名，无锡人，官郁林州州判。是集即在郁林所作，前二卷皆游览诗，三四卷名《感知篇》，乃历叙素所相知者，各赋一诗，系以《小序》，凡四十首，中间人品亦甚为杂糅。如於赵文华乃称其雅志豪迈，名冠英流；“序”其罪废事，则曰感激罢官去。而於方士陶仲文亦以风神端恪，恭诚一至称之。皆不免阿私所好也。</p>
<p>△《赤城集》・三卷（浙江范懋柱家天一阁藏本）</p>
<p>明顾起纶撰。是集乃万历戊寅起纶游赤城所作。上卷为诗六十一首，下卷为游记一篇，而以赠答倡和之作间於上下卷之间，别为中卷。似别集而非别集，似总集而非总集，体例颇为未善。然中卷有附录字，知以起纶为主矣。故仍入之别集类焉。</p>
<p>△《卯洞集》・四卷（浙江汪汝栗家藏本）</p>
<p>明徐珊撰。珊号三溪，馀姚人，官辰州府同知。卯洞在盘顺中里，介於楚、蜀之交。嘉靖间，珊以庙工采木於是，积其二年中所作公牍、杂文为二卷，诗歌为二卷，因以其地名集。中有《读高苏门集诗》，盖宗法所在，大致不失风格，而深微则不及叔嗣也。</p>
<p>△《傅山人集》・三卷（浙江范懋柱家天一阁藏本）</p>
<p>明傅汝舟撰。汝舟本名舟，字虚木，号丁戊山人，一曰磊老，侯官人。晚慕仙家服食之术，舍乡井遨游山水，其诗刻意学郑善夫，喜为荒诞诡谲之语。王世贞比之：言《法华》作风语，凡多圣少。然奇崛处亦颇能独造，特旁门曲径，不入正宗耳。</p>
<p>△《包参军集》・六卷（浙江巡抚采进本）</p>
<p>明包大中撰。大中字庸之，别号三川，宁波人。官建阳县县丞，以尝预征倭之役，故称曰“参军”。是集随事立名，曰《薄游集》，曰《武夷集》，曰《归来集》，曰《台雁集》，各一卷，曰《东征漫稿》二卷。然《薄游集》题卷之一，则当有佚卷矣。</p>
<p>△《沧沤集》・八卷（江苏周厚鲇家藏本）</p>
<p>明张重华撰。重华字虞侯，华亭人。是编前有张位、姜宝“二序”。位《序》称其有集百卷，先梓八卷；宝《序》称其文言言欲奇，其诗首首欲出尘清新，然大抵拉杂不入格。如称“九峰三泖”曰“九三”，虽《绛守居园池记》，亦不至於斯矣。</p>
<p>△《栗斋文集》・十一卷（安徽巡抚采进本）</p>
<p>明金瑶撰。瑶有《六爻原意》，已著录。是集乃其外孙江从龙所梓。文颇有轶宕之致，其阐发经义之作，大抵空言多而实际少，盖其《说易》、《说周礼》，即多以臆断云。</p>
<p>△《檗庵集》・二卷（编修汪如藻家藏本）</p>
<p>明汪礻是撰。礻是字介夫，别号檗庵，祁门人。《江南通志》称，所著有《家礼砭俗》、《投壶仪节》，其学盖深於《礼》。故集中《与胡天叙书》、《论王生二书》、《与汪子立书》、《赠叶生新娶序》、《胡氏初堂记》、《新居告祖文》、《奉主还宗子祠文》、《宗法议》，皆本礼以立言；惟卷端《上学使者》一书，犹明代学校之旧习，可以不作耳。其诗则全作《击壤集》体，不以声律论矣。</p>
<p>△《湛然堂诗稿》・（无卷数，江西巡抚采进本）</p>
<p>明陈汝髯。汝髯窒珍，高安人，官广昌县知县。其自叙诗注云：望五贡荐，盖由贡生起家也。是集为其子邦纶属陈起元所选定，格意颇为平实，然不足自名一家。</p>
<p>△《龟川诗集》・四卷（江西巡抚采进本）</p>
<p>明董绪撰。绪字禹方，乐安人。少从邹守益、聂豹游，讲良知之学，故其诗不求工於声律，以理趣为主，盖濂、洛风雅之流派也。其子刑部尚书裕初刻於东莞，岁久版漶；其裔孙又为重刻。然此本亦字多残阙，殆难卒读。据其目录，尚有附录志状之属，亦佚之矣。</p>
<p>△《田子艺集》・二十一卷（浙江汪汝栗家藏本）</p>
<p>明田艺蘅撰。艺蘅有《大明同文集》，已著录。此为文选、诗选十八卷，乃其为诸生时所刊。《北观初稿》、《二稿》三卷，则以岁贡入京廷试时所作。艺蘅在嘉、隆间，犹为博洽，而诗格颇嫌冗漫。</p>
<p>△《方建元诗集》・十二卷、《续集》・一卷（浙江孙仰曾家藏本）</p>
<p>明方于鲁撰。于鲁有《方氏墨谱》，已著录。是编前集以各体分编，总名《佳日楼集》；续集仅诗二十九首，文一首，题曰《师心草》，则其子嘉树所续刻也。于鲁初以制墨名，後与汪道昆唱和，遂招入丰干社中，然世终称其墨也。</p>
<p>△《石西集》・八卷、附《崇礼堂诗》・一卷（编修汪如藻家藏本）</p>
<p>明汪子祜撰。子祜字受夫，别号石西，石门人。性喜为诗，自二十岁至七十岁，皆编年为集。後其元孙宗豫奂遗稿，属汪懋麟等定为是编。凡诗六卷，赋一卷，文一卷，後附《崇礼堂诗》一卷，则崇豫父伯荐之作。伯荐字士倩，崇祯戊辰恩贡生。</p>
<p>△《石盂集》・十七卷（两江总督采进本）</p>
<p>明汪坦撰。坦字仲安，号识环，鄞县人。是集为其子长文所刊。凡诗赋十卷、杂文七卷，前有屠隆《序》，称其诗自三百篇、骚、选、汉、魏、六朝、唐、宋，文自左、马、班、扬、崔、蔡、韩、柳、苏、王诸体，靡所不诣，然核其所作，不出七子之体。</p>
<p>△《石门诗集》・一卷（福建巡抚采进本）</p>
<p>一名《霞居集》。明高氵阕。氵阕肿诼溃号石门，又号髯仙，侯官人。朱彝尊《静志居诗话》云，少谷郑善夫居７灞保从之游者九人，乡党目为十才子，氵憔邮祝傅汝舟次之。今卷首林向哲《序》，称其俊而不刻，清而不矫，亦非虚语。然竟以为与少谷相伯仲，则溢美矣。氵闶向未付梓，流传俱属钞本。《明诗综》载其《岳阳楼》一诗，有“残雨数声衡岳晓”句。今检原集，“数声”实作“数峰”氵憬稀吧”字为工。考徐通《晋安风雅》所载亦同。盖《诗综》刊本偶误耳。</p>
<p>△《东我偶》・二卷（浙江汪汝栗家藏本）</p>
<p>明王襞撰。襞字宗顺，自号天南逸叟，泰州安丰场人。是集其门人林讷所辑。上卷为《像赞》、《墓图》、《年谱》、《语录》及同时赠答杂文；下卷为所作诗、赋，附载行状、铭志、祭文、世系、门人姓氏，刊集始末。襞少从其父王艮至会稽，传王守仁之学，沈桐赠之诗云：“念子贤者後，至理早已融，譬彼三世医，指授宁无从。”盖其父子皆刻意讲学，非以文章为事者。朱彝尊《静志居诗话》谓，襞诗如“一室风过雨，三更月到窗”，“好雨应宜早，秋花不恨迟”，“坐雨新亭晓，闻潮落月时”，“老携杖履归山谷，闲看儿孙种水田”等句，亦有活脱之趣，然终非专门也。</p>
<p>△《僦寮集》・一卷（浙江巡抚采进本）</p>
<p>旧本题古杭月堂宗贤撰，不著时代。考之《志乘》，亦不载其名氏。据其题名，似乎衲子。故所与唱和者亦衲子为多。集中有《和沈石田鹊桥仙词》，知为正、嘉间人也。诗笔清旷，颇近自然。特边幅少狭，不免伤於寒瘦。</p>
<p>△《松菊堂集》・二十四卷（浙江孙仰曾家藏本）</p>
<p>明孙鏊撰。鏊字端峰，馀姚人。江西巡抚燧之孙，工部尚书升之子也，官上林苑丞。是集凡诗二十卷，杂文四卷，诗句清隽，不入前後七子之派。文则不免於平衍。鏊晚归烛湖，於宅东构漆园居之，作《漆园供事别传》。如《滕六司农》、《玉羽仙翁》、《食苹仙子》、《秦大夫》、《清修子》、《姑射仙诸传》，皆以文为戏之笔也。</p>
<p>△《郑京兆集》・十二卷、《外集》・二卷（浙江巡抚采进本）</p>
<p>明郑心材撰。心材字敬仲，号思泉，海盐人。刑部尚书晓之孙，光禄寺少卿履淳之子。以荫生官至应天府治中。是集为其婿项皋谟所校，凡诗文、杂著，十二卷，其外集二卷，则附录“墓碑”、“行实”之类也。考其子端允所作《行实》中，称所著文集以外，有《昭明文选钞》、《唐人列传》、《见闻纪钞》三书。今本《唐人列传》乃编在第六卷。其外集别题曰《葬录》，与目录不相应。盖随意编次，故无体例也。心材老於场屋，必欲一第而卒不可得，年五十始就铨，平生精锐之气，已消磨於时文中，诗、古文特偶试为之耳。</p>
<p>△《冬集》・二卷（浙江巡抚采进本）</p>
<p>明释方泽撰。方泽字阃，号冬，嘉善人，秀水精严寺僧也。《明诗选本》载方泽诗，俱作《冬内外集》。据此本实作《冬外内集》。上卷为外集，下卷为内集，以诗为外，以文为内，盖诗多涉文字，而文皆关禅义，故其下卷之诗，亦不谓之诗而谓之偈。则其外内之义，即程氏之外学、内学，作内外者，误也。集中文笔杞锹剩不出方丈语录之格，诗稍近雅而亦不工。</p>
<p>△《徐花潭集》・二卷（浙江巡抚采进本）</p>
<p>明嘉靖中朝鲜生员徐敬德撰。敬德贫居讲学，年五十六，其国提学金安国以遗逸荐，授奉参，力辞不就，居於花潭，因以为号。是集杂文、杂诗共二卷。其文《中原理气》一篇，末有附记，称曰“先生”。《鬼神生死论》一篇，末亦有附记，称以上四篇，皆先生病亟时作。诗中《次申企斋韵》一首，附录原作，称企斋赠先生诗。盖其门人所编也。敬德之学，一以宋儒为宗，而尤究心於《周子太极图说》、《邵子皇极经世》，集中杂著，皆发挥二书之旨。其《送沈教授序》，全然邵子之学也。其《论丧制疏》、《答朴枝华书》，亦颇究心礼制。盖东士之务正学者。诗则强为《击壤集》派，又多杂其国方音，如所谓“穷秋盛节换，木落天地瘦”，体近郊、岛者不多见也。他如《无弦琴铭》：不用其弦，用其弦弦，律外宫商，吾得其天；非乐之以音，乐其音音；非听之以耳，听之以心。彼哉子期，曷耳吾琴。稍得苏、黄意者，亦偶一遇之。然朝鲜文士，大抵以吟咏闻於上国，其卓然传濂、洛、关、闽之说，以教其乡者，自敬德始。亦可谓豪杰之士矣。故诗文虽不入格，特存其目，以表其人焉。 






</p> </div>
<ul class="pagelist">
  <span class="todown1"><a href='215927_2.html' class='pagedaohang'>【上一篇】<i>:卷一百七十九・集部三十二○别集类存目六</i></a></span><span class="tomenu"><a href="sikuquanshuzongmutiyao_2.html" title="四库全书总目提要" class="returnIndex">【回目录】</a>
</span><span class="toup1"><a href='215925_2.html' class='pagedaohang'>【下一篇】<i>：卷一百七十七・集部三十○别集类存目四</i></a></span>
</ul>
<div class="content01">
  <script src="../../js/bottom.js" type="text/javascript"></script>
</div>
<div class="kind">
  <h2>推荐阅读</h2>
</div>
<div class="index_list">

<a href="../sidawenxuemingzhu/sidawenxuemingzhu_2.html" target="_blank">四大文学名著<i>></i></a>

<a href="../tangshi/tangshi_2.html" target="_blank">唐诗<i>></i></a>

<a href="../songci/songci_2.html" target="_blank">宋词<i>></i></a>

<a href="../zhuzibaijia/zhuzibaijia_2.html" target="_blank">诸子百家<i>></i></a>

<a href="../shishu/shishu_2.html" target="_blank">史书<i>></i></a>

<a href="../gudaiyishu/gudaiyishu_2.html" target="_blank">古代医书<i>></i></a>

<a href="../fujingdaquan/fujingdaquan_2.html" target="_blank">佛经大全<i>></i></a>

<a href="../mengxue/mengxue_2.html" target="_blank">蒙学<i>></i></a>

<a href="../yijingshuji/yijingshuji_2.html" target="_blank">易经书籍<i>></i></a>

<a href="../gudaibingshu/gudaibingshu_2.html" target="_blank">古代兵书<i>></i></a>

</div>
<div class="content01">
  <script src="../../js/image3.js" type="text/javascript"></script>
</div>
<div class="kind">
  <h2>阅读分类导航</h2>
</div>
<div class="bot"> <a href="../sidawenxuemingzhu/sidawenxuemingzhu_2.html" targent="_blank">四大文学名著</a><a href="../tangshi/tangshi_2.html" targent="_blank">唐诗</a><a href="../songci/songci_2.html" targent="_blank">宋词</a><a href="../zhuzibaijia/zhuzibaijia_2.html" targent="_blank">诸子百家</a><a href="../shishu/shishu_2.html" targent="_blank">史书</a><a href="../gudaiyishu/gudaiyishu_2.html" targent="_blank">古代医书</a><a href="../fujingdaquan/fujingdaquan_2.html" targent="_blank">佛经大全</a><a href="../mengxue/mengxue_2.html" targent="_blank">蒙学</a><a href="../yijingshuji/yijingshuji_2.html" targent="_blank">易经书籍</a><a href="../gudaibingshu/gudaibingshu_2.html" targent="_blank">古代兵书</a> </div>

<div id="message"><div id="notice" style="color:red">亲爱的网友，祝您阅读快乐！<p style="text-align:center"><input type="button" onclick="location.href='http://m.sbkk8.com/gudai/sikuquanshuzongmutiyao/215926.html'" class="btn" value="点击继续访问"><br></p></div></div><script type="text/javascript">$("#message").hide();</script>

<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="../../book_sbkk8_default.html">电脑版</a></p>
    <p>天涯知识库</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.baidu.com/hm.js?441a619c850df81cb1481f048dd5e631";var s = document.getElementsByTagName("script")[0]; s.parentNode.insertBefore(hm, s);})();</script></span>

<script>
$(function(){
  $("#myindex_1").live("click",function(){
	  $("iframe:last").prev().remove();
	  $("iframe:last").before('<div style="background:rgba(0,0,0,0.1);position:absolute;top:0px;right:0px;width:20px;text-align:center;color:#ffffff;font-size:12px;line-height:20px;font-family:Arial;height:20px;z-index:2147483647;">X</div>')
	  
  });		
  $("body").append("<a id='myindex_1' href='215926_2.html#'></a>");;
  $("#myindex_1").click();
}) 	
</script>
</body>
</html>