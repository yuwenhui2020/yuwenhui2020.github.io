<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>四库全书总目提要_卷五十二・史部八○杂史类存目一</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/sikuquanshuzongmutiyao/216052.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../templets/default/css/p.css" />
<link rel="stylesheet" type="text/css" href="../../templets/default/css/book.css" />
<script src="../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/sikuquanshuzongmutiyao/216052.html");
</script>
</head>
<body>
<div id="topbar">
  <div id="logo"><a href="../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../book_sbkk8_default.html">首页</a></li>
     
      <li><a href='../gudai.html'>古典文学</a></li>
      <li><a href='../../gushihui/gushihui.html'>故事会</a></li>
      <li><a href='../../meirongyangsheng/meirongyangsheng.html'>美容养生</a></li>
      <li><a href='../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="216052.html#" class="bds_more" data-cmd="more">分享到：</a><a href="216052.html#" class="bds_weixin" data-cmd="weixin" title="分享到微信">微信</a><a href="216052.html#" class="bds_qzone" data-cmd="qzone" title="分享到QQ空间">QQ空间</a><a href="216052.html#" class="bds_tsina" data-cmd="tsina" title="分享到新浪微博">新浪微博</a><a href="216052.html#" class="bds_tqq" data-cmd="tqq" title="分享到腾讯微博">腾讯微博</a><a href="216052.html#" class="bds_tqf" data-cmd="tqf" title="分享到腾讯朋友">腾讯朋友</a><a href="216052.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../book_sbkk8_default.html'>主页</a> > <a href='../gudai.html'>古代文学</a> > <a href='sikuquanshuzongmutiyao.html'>四库全书总目提要</a> > </div>
<div class="ad960"><script src="../../js/ad960sougou.js" type="text/javascript"></script></div>
<div id="maincontent">
  <h1 class="articleH1">卷五十二・史部八○杂史类存目一</h1>
  <div id="content"><span id="ad328_r">
    <script src="../../js/article.js" type="text/javascript"></script>
    </span><p>




△《左逸》・一卷、《短长》・一卷（两江总督采进本）</p>
<p>是书凡《左传逸文》三则，《战国策逸文》三则。二书各有《小引》。前称峄阳樵者获石箧，得竹简漆书《古文左传》。读之中有小殛跞，余得而录之。或谓秦、汉人所传而托也，余不能辨。後称耕於齐野者，地坟得大篆竹策一帙，曰《短长》。刘向叙《战国策》一名《短长》。所谓《短长》者，岂《战国逸策》欤。然多载秦及汉初事。意文、景之世，好奇之士伪托以撰。前题延陵蒋谨手次，及子世枋重订。又冠以《世枋序》，称二帙为其先人手录，贮箧中者四十年，未详作者谁氏。并所序峄阳、齐野二说亦不知何人。惟是纪事用意，笔法遒古，非秦、汉以下所能道只字云云。漆书竹简，岂能阅二千年而不毁，其伪殊不足辨也。</p>
<p>△《战国策谈取》・十卷（两江总督采进本）</p>
<p>明张文俗。文俗治睿仁和人。是书全用吴师道补正鲍彪之本。惟增入李斯《谏逐客书》、《楚人以弱弓微缴说顷襄王》、《中山君飨都士大夫》三章，为吴本所无。注中国名人名，或间补数言。馀皆采诸家评语，书之简端，冗杂特甚。所谓谈取，即指是也。取，《集韵》苏后切，与薮同。谈取即谈薮，特变易其字以见异耳。</p>
<p>△《七雄策纂》・八卷（安徽巡抚采进本）</p>
<p>明穆文熙编。文熙字敬止，东明人，嘉靖壬戌进士，官吏部员外郎。是编取《战国策》之文，加以评语，并集诸家议论附於上阑。大抵剿袭陈因，无所考证。</p>
<p>△《战国策去毒》・二卷（江苏周厚鲇家藏本）</p>
<p>国朝陆陇其编。陇其有《古文尚书考》，已著录。此书前有《自记》，谓《战国策》一书，其文章之奇，足以悦人耳目，而其机变之巧，足以坏人心术，如厚味之中有大毒焉。故今举文士所共读者，指示其得失，庶几哜其味而不中其毒也，故以“去毒”名。其持论甚正。然百家诸子，各自为书，原不能尽绳以儒理。既以纵横为术，又安怪其但言纵横。况自汉以来，孔孟之道大明。如《战国策》之类，不过史家或考其事迹，词人或取其文章，是以至今犹存。原无人奉为典型，悬以立教。与释氏之近理乱真，异学之援儒入墨，必须辨别者，截然不同。是固不必惩羹而吹齑也。</p>
<p>△《艺祖受禅录》・一卷（永乐大典本）</p>
<p>旧本题宋赵普、曹彬同撰。记太祖初生及幼时事特详。末云：先是，晋天福中两浙儿童聚戏，牵以“赵”字为语助，如得曰赵得，可曰赵可云云。亦侈陈符瑞之故智。帝王受命自有本原，岂以小兆为验耶？</p>
<p>△《龙飞记》・一卷（永乐大典本）</p>
<p>旧本题宋赵普撰。书作於建隆元年，记太祖受禅事。普时为枢密学士，盖太祖即位之初也。然普既有《受禅录》，何以又为此书？疑与《受禅录》皆後人所依托，以普及曹彬为文武佐命，各假借其名耳。</p>
<p>△《景命万年录》・一卷（永乐大典本）</p>
<p>不著撰人名氏。记太祖受禅之事，略与赵普《龙飞记》同，而叙得姓及前数代事特详。末载显德末有男子升中书政事堂，据案而坐曰：“宋州官家教我来。”范质曰：“此人病风，急遣之。”忽不见。是时太祖始镇许州，至是乃验云云。颇类小说家言，殊出於附会也。</p>
<p>△《青溪寇轨》・一卷（编修程晋芳家藏本）</p>
<p>宋方勺撰。勺字仁声，婺州人。元讨校苏轼知杭州，值省试，尝荐送之。《浙江通志》载潘良贵之言，称其超然遐举，神情散朗，如晋、宋间高士。似以隐Т终身者。而所作《泊宅编》中，记虔州安远、龙南二县有瘴，因自述其管勾常平季点到邑事，则亦曾官於江右也。是编记宣和二年青溪妖寇方腊作乱，童贯、谭稹等讨平之事，原载勺《泊宅编》中。曹溶摘入《学海类编》，因改题此名。所述睦州之陷，及谭稹之为两浙制置使，刘延庆、王禀、王涣、杨维忠之功，皆与《宋史》不合，盖传闻异词。後附《论》二则。其一追述魔教之始，不署姓名。其一署曰容斋，追叙致乱之故甚详。并载韩世忠时为王渊裨将，潜行谷，问野妇，得径，即挺身直前，度险数重，捣其穴，格杀数十人，擒腊以出。又称泊宅翁之志寇轨也，蕲王犹未知名，故略之。且时宰犹多在朝，腊等阴谋亦多忌讳，故削不载。今表而出之，以戒後世司民者。容斋为洪迈之号，疑或迈所附题欤。《宋史・韩世忠传》载其平青溪之功，与此所载合，当即据此载入也。</p>
<p>△《清溪弄兵录》・二卷（浙江范懋柱家天一阁藏本）</p>
<p>宋王弥大编。弥大字约父，爵里未详。是编记宣和中方腊寇睦州事，分前後二篇。其前篇从方勺《泊宅编》录出，其後篇从《续会要》第二百五十三卷《出师门》中录出。後有《自识》，称嘉泰元年夏，在金陵时命表侄陈知新摘录，以备参考。盖裒合旧文，非所自撰也。青溪县即今浙江淳安县，宋属睦州，字当作青。此本从水作清，传写者误耳。</p>
<p>△《避戎夜话》・一卷（两浙总督采进本）</p>
<p>宋石茂良撰。案陈振孙《书录解题》，载茂良字太初，其爵里则振孙亦未详，无可考也。是编载靖康元年十一月，金人陷汴京事。盖亲在围城之内，记所见闻。其中多言都统制姚友仲守御东、南两壁之功。史不为友仲立传，然《钦宗本纪》颇采用之。徐梦莘《三朝北盟会编》第九十八卷，引此书有云：“汴京城陷，仆逃难於乡人王升卿舍馆。夜论朝廷守御之方。一话一言，莫不验其文，摭其实，直而不讦。非所见闻，则略而不书”云云。盖茂良《自叙》之词。此本为明末李蘅刊入《巢探》内者。检勘并无此文，知为删节不全之本矣。尤袤《遂初堂书目》载有《靖康夜话》，疑即此书。晁公武《读书志》列《金人背盟录》七卷、《围城杂记》一卷、《避戎夜话》一卷、《金国行程》十卷、《南归录》一卷、《朝野佥言》一卷，总注曰皇朝汪藻编。记金人叛契丹，迄於宣和乙巳犯京城。《围城杂记》等五书，皆记靖康时事。其意盖谓《金人背盟录》以下六书，皆靖康时人所作，藻合而编之耳。而其文义混淆，似乎六书皆出於藻，故有引是书为汪藻作者。其实《书录解题》载《朝野佥言》为夏少曾作，《南归录》为直秘阁沈幼鳎此书为茂良作，各有主名也。况汪藻未从北行，安得有《金国行程》乎？</p>
<p>△《孤臣泣血录》・一卷（编修汪如藻家藏本）</p>
<p>旧本题宋太学丁特起撰。所纪自钦宗靖康元年十一月五日起，至高宗建炎元年五月一日即位止。载汴京失守，二帝播迁之事。徐梦莘《北盟会编》颇采之。《文献通考》载其书三卷，又《补遗》一卷。此本仅存一卷。然首尾完具，年月联贯，不似有所阙佚者，殆後人所合并耶。然其中称范琼为高义，而於琼杀吴革一事亦无贬词，颇乖公论。特起不知何许人。又直书“太学生丁特起上书”者三，皆不似自述之语。前载特起《自序》，粗鄙少文。其叙事亦多俚语。岂当时好事者所为，以特起上书有名，故以托之欤。此本为明吴思所刊。前有《思序》，而附载《汪旦复评语》。语皆凡鄙，仍多舛误。如“吴革起兵谋反正”句，实以当时伪楚僭号，故以“反正”为文。乃误读“正”字属下句，谓以谋反书革，乃特起之微词。则其谬不足与辩矣。</p>
<p>△《靖康蒙尘录》・一卷（浙江范懋柱家天一阁藏本）</p>
<p>不著撰人名氏。所载宋徽、钦二帝北狩事，与世所传《南烬纪闻》文多相同。徐梦莘《三朝北盟会编》载所采集书目甚详，亦无此书。盖坊贾改易其名以欺世者。卷後附有《建炎复辟录》一卷，似为高宗苗、刘之变而作。而所纪仍北狩本末，寥寥数条。年月皆舛错不合，作伪之尤甚者也。</p>
<p>△《靖康纪闻拾遗》・一卷（浙江巡抚采进本）</p>
<p>不著撰人名氏。案：《文献通考》载《靖康拾遗录》一卷，何烈撰。又名《靖康小史》，又名《草史》，疑即是书也。考《东都事略》，载靖康元年闰十一月癸巳，迎土牛以借春，不言其故。是书则谓去年十二月冬至，术者以为大忌，因於是月借春。此类颇足以考故事。又《东都事略》载王阋跃缚翟年二月使金，十月重使金。而是书则谓九月再遣闶菇稹Ｒ嗫梢钥家臁Ｎ┦鞘榇笾迹在责宋不於太原未下之前，早割三镇与金，致有青城之祸。考《宋史》载靖康元年十月，金人遣杨天吉、王览矗欲割三镇，朝廷以三镇税数遣王阌滕佬小Ｔ蚴窍绿原之後，金何尝不仍以割三镇要和，宋又何尝不以三镇税数与之。然终无解於汾、泽之攻陷。则此书割地请和之说，仍误国之馀唾矣。</p>
<p>△《北狩行录》・一卷（浙江吴玉墀家藏本）</p>
<p>旧本题宋蔡蛔。唬蔡京之子，尚茂德帝姬，靖康元年从徽宗北行者也。然是书卷末云：北狩未有行纪。太上语王若冲曰：一自北迁，於今八年。所履风俗异事，不为不多。深欲纪录，未得其人。询之蔡唬以为学问文采无如卿者，为予记之云云。则是此书为若冲所作。惟是《宋史・艺文志》亦以此书为蔡蛔，疑不能明。或皇銎涫拢而若冲润色其文欤。马端临《文献通考》载是书，亦并列二人之名。是时去靖康仅百馀年，当尚见旧本。独其以“弧蔽“Ｂ１”，则刊本之误。按《宋史》，Ｂ１於是时久已流窜岭南，未尝从徽宗入金也。书中多谀颂徽宗之词，在当时臣子之言自不得不尔，未足为异。惟称太上绍述神考之志，未尝忘怀。适有货《王安石日录》者，欣然以绢十疋易之云云。则坏燃峄ど苁鲋局，至败亡而不变，为可恨耳。书中称徽宗在金，尝得《春秋》，披览不倦。凡理乱兴废之迹，贤君忠臣之行，莫不采摭其华实，探涉其源流，钩纂枢要而编节之，改岁穸成书。并称太上赋诗寄渊圣，用亲仁善邻事，曰此出《春秋》。然则徽宗尝删纂《左传》，勒为一书矣。此则古来志经籍者所未及，朱彝尊《经义考》中亦未引及，是亦可资异闻矣。</p>
<p>△《靖炎两朝见闻录》・二卷（两淮盐政采进本）</p>
<p>旧本题曰陈东撰。东字少阳，镇江丹阳人。钦宗时贡入太学。尝伏阙上书，请去蔡京、王黼而用李纲。高宗即位，召至行在，又劾黄潜善、汪伯彦，为二人所构论死。後追赠承信郎，又加赠朝奉郎秘阁修撰。事迹具《宋史》本传。是编记徽宗北迁，高宗改元时事特详。末及绍兴以後事，亦足资考据。然东以建炎元年八月见杀，何由得记绍兴後事。盖传本阙撰人，後人不考，误题为东也。</p>
<p>△《建炎时政记》・三卷（浙江范懋柱家天一阁藏本）</p>
<p>宋李纲撰。纲字伯纪，邵武人，政和二年进士。积官至太常少卿。钦宗时授兵部侍郎、尚书右丞。南渡後拜尚书右仆射，兼中书侍郎。为御史所劾，罢为观文殿大学士。事迹具《宋史》本传。是编乃纲奉诏所编，前有《奏书原序》。起建炎元年六月，终八月，即其《奏议》《附录》中之一种。《永乐大典》亦别载之，则自明以前，已析出单行矣。惟纲代高宗所草《通问徽钦二帝表》，内所称“臣某言”者，乃高宗署名，故讳而不书。《永乐大典》本俱误作“臣纲言”。盖明人不知而妄改。今此书尚仍原文，则所据者未改之本也。</p>
<p>△《建炎通问录》・一卷（浙江范懋柱家天一阁藏本）</p>
<p>宋傅⒆。⑹寄┪聪辍？祭钚拇《建炎以来系年要录》，载建炎元年六月，宣议郎傅⑻厍ㄐ教郎，充大金通问使。此录即所述奉使之事。《文献通考》载此书，称宣教郎傅⒆，建炎初李丞相所进。盖李纲以其书上於朝也。书终以馆伴李侗之语，其文未毕。《北盟会编》一百十卷所载，阙处亦同。盖後人从徐氏书中录出也。</p>
<p>△《建炎维扬遗录》・一卷（浙江范懋柱家天一阁藏本）</p>
<p>不著撰人名氏。记高宗建炎二年冬至次年三月事。高宗自建炎元年十月如扬州，至三年二月如杭州。此所记者由扬入杭之事，故以“维扬”为名。《文献通考》云：《戊申维扬录》一卷，无名氏。戊申即建炎二年，当即此书也。别有《维扬巡幸记》一卷，自二月初十日以前与此本字句小异，而叙述尽同，惟无锡令任谠逸其名姓。初十日以後则至十五日而止。凡此所载，诏书悉不录。盖一本而传写互异，又有所删窜於其间。不及此本之详也。</p>
<p>△《维扬巡幸记》・一卷（浙江巡抚采进本）</p>
<p>不著撰人名氏。记建炎三年金兵至天长，高宗自扬州奔杭州事。起正月十三日，尽二月十五日。大意罪汪伯彦、黄潜善之苟且晏安，变生仓卒而不知。《北盟会编》一百二十三卷所载，与此本全同，亦後人录出别行者也。</p>
<p>△《己酉航海记》・一卷（浙江巡抚采进本）</p>
<p>宋李正民撰。亦曰《乘桴记》。正民字方叔，扬州人。政和二年进士。高宗时官至中书舍人、徽猷阁待制。建炎三年己酉七月，高宗在金陵，闻金兵深入，遂趋平江，历越州、明州。十二月乘舟航海，避兵台、温之间。正民时以中书舍人从行，按日记驻跸之所。盖起居注体也。正民寻奉使通问隆坦，故所记止於四年正月二十一日，盖非完稿。《北盟会编》一百三十四卷，王明清《挥麈三录》第一卷，皆全载其文。明清记尤袤谓高宗东狩四明，数月之间，排日不可稽者。後於茂苑得此书，所记颇备。盖当日国史，实藉此书考定矣。</p>
<p>△《燕懵肌贰ひ痪恚ㄕ憬巡抚采进本）</p>
<p>宋赵子砥撰。子砥以宗室子官鸿胪寺丞。靖康丁未，随二帝北行。建炎戊申遁还，持徽宗御札，谒高宗於扬州，仍命以故官。子砥在金，尝密刺其国事，备知情状，又与续归之杨之翰互相参证。所述金事，一曰陷没宗室从官，二曰陷没百姓，三曰金人族帐所出与设官之实，四曰政事之纪，五曰虚实之情，六曰南北离溃之情。皆据所见闻，与《金史》或同或异。惟其末称“金人必不可和”，则其後验如操券，可谓真得其虚实矣。</p>
<p>△《建炎复辟记》・一卷（江苏巡抚采进本）</p>
<p>不著撰人名氏。《书录解题》亦不知为何人作。但称其叙苗傅、刘正彦事始末，文颇繁冗。末叙世忠战功特详，疑即韩氏之客所为。理或然欤。</p>
<p>△《绍兴甲寅通和录》・一卷（浙江范懋柱家天一阁藏本）</p>
<p>宋王绘撰。绍兴四年，以和议未成，遣魏良臣如金，绘副之。是时金军压境，朱胜非尚主和议，赵鼎颇不以为然。良臣等行至天长，仅达国书而还。绘因备录其事，盖鄙胜非等之无谋也。绘父名仲通，宣和中为平海军承宣使。以书抵蔡攸，力言用兵有十不可。其书附载卷末，盖其父子皆有度时之识云。</p>
<p>△《顺昌战胜录》・一卷（浙江鲍士恭家藏本）</p>
<p>宋杨汝翼撰。绍兴十年，刘兴巢之战，汝翼适在军中，因纪其事。末附顺昌ヘ汪若海札子，所言亦大概略同。</p>
<p>△《淮西从军记》・一卷（编修程晋芳家藏本）</p>
<p>不著撰人名氏。据书中所言，盖刘心豢鸵病Ｐ皈凶陨苄耸年春赴东都留守，中途战於顺昌。十一年战於柘皋。及张俊、杨沂中濠州之败，腥军得归事。</p>
<p>△《回銮事实》・一卷（编修程晋芳家藏本）</p>
<p>宋万俟Ι撰。Ι事迹具《宋史》本传。绍兴十二年，宣和太后至自金。Ι新为参知政事，纪事献颂，称为千载一时之荣遇。盖贡谀之词，非其事实也。</p>
<p>△《采石战胜录》・一卷（编修程晋芳家藏本）</p>
<p>宋员兴宗撰。兴宗字显道，仁寿人。未第时，读书九华山，因以自号。用荐，除教授。召试，擢著作郎、国史编修、实录院检讨。乾道中疏劾贵幸，中谗奉祠去，侨居润州以终。所著《辩言》及《九华集》，岁久散佚。近始从《永乐大典》采摭成帙。惟此书世有传本，所记乃虞允文督师江上，拒破金海陵王之事。大致与史文相出入。《永乐大典》亦载之，题曰《采石大战始末》，而冠以“九华集”字。盖其集中之一篇，後人析出，别立此名也。</p>
<p>△《南渡录》・二卷、《窃愤录》・一卷（编修汪如藻家藏本）</p>
<p>此二书所载，语并相似。旧本或题无名氏，或并题为辛弃疾撰。盖本出一手所伪托，故所载全非事实。按金太宗建号天会，十三年崩。熙宗袭旧号，两年乃改元，故天会止於十五年。天辅乃金太祖年号，止於七年。此录既误以天辅为太宗年号，又妄谓天辅十七年改元天眷，乖谬殊甚。金太宗生日在十月，名“天清节”。金熙宗生日在正月，名“万寿节”。此录记天辅十一年徽、钦二帝在阒荩正月值金主生日作宴。是徒闻金主生日有在正月者，而不知朝代之不合也。金太宗天会五年三月，以宋二帝至燕，十月徙之中京。六年七月，徙之上京。八月，以见太祖庙，封徽宗为昏德公、钦宗为重昏侯。十月，徙之韩州。熙宗天会十四年，昏德公薨。皇统元年，改昏德公为天水郡王、重昏侯为天水郡公。事并见《金本纪》。是天水之封，实在徽宗殁後。此录乃云靖康二年五月至燕京，见金主，封太上为天水郡公、帝为天水郡侯。後徙安肃军。又徙阒荨Ｌ旄ㄊ一年三月，徙西汉州。十四年，徙五国城。核以正史，无一不谬且妄。夫二帝不能死社稷，举族北辕，其辱固甚，亦何至卑污苟贱，如录所云云。且金朝开国，具有规模，野利亦何至面人之祖，淫其女孙，如所谓丑恶之声二帝共闻者耶。此必南北宋间乱臣贼子不得志於君父者，造此以泄其愤怨，断断乎非实录也。</p>
<p>△《御侮录》・二卷（浙江郑大节家藏本）</p>
<p>不著撰人名氏。纪宋南渡後与金人构兵，及和议之事。书中称高宗为太上皇帝，盖孝宗时人所作。《宋史・艺文志》载此书，作一卷。而此本实二卷，疑後人所分析也。书中於金人初起事迹，记载颇略。至於绍兴三十二年，金海陵王南侵，及孝宗初年张浚出兵挠败始末，则节目具详。自乾道元年魏杞使回，和议既成以後，则不复具载。前後皆系日编次，於朝廷拜罢、潇胫畲笫拢亦间及焉。似从日历、国史诸书节采而成。中间如刘彦宗在辽官佥书枢密院事，国破降金，未尝事宋，而称为“吾叛臣”。金世宗由东京留守即位，而以为燕京。此类皆为失实。知为邻国传闻，不尽实录也。</p>
<p>△《重明节馆伴语录》・一卷（永乐大典本）</p>
<p>宋倪思撰。思有《班马异同》，已著录。此书据《永乐大典》标题，乃思《承明集》之一篇。盖绍熙二年七月，金遣完颜兖、路伯达来贺重明节，思为馆伴。因纪一时问答之词、馈送之礼。考宋制，凡奉使伴使皆例进语录於朝。马永卿《懒真子》，记苏洵与二子同读《富郑公使北语录》，则自北宋已然。此其偶存之一也。时金强宋弱，方承事不遑，而序谓北人事朝廷方谨，遣使以重厚为先，已为粉饰。其他虚夸浮诞，不一而足。上下相欺，苟掩耳目，亦可谓言之不怍矣。</p>
<p>△《正隆事迹记》・一卷（两淮盐政采进本）</p>
<p>宋张棣撰。棣始末无考。书中但称归正官，盖自金入宋之後，述所见闻也。所记皆金海陵炀王之事。始於初立，终於瓜州之变，凡十有二年。炀王凡三改元，但称正隆，要其终也。大抵约略传闻，疏漏殊甚。末附录世宗立後事数条，亦殊草略。不足以为信史也。</p>
<p>△《金图经》・一卷（两淮盐政采进本）</p>
<p>一名《金国志》。自京邑至族帐、部曲，凡十七门。陈振孙《书录解题》曰：“淳熙中归正人张棣撰，记金事颇详。”振孙又言：“又一卷，不著名氏，似节略张棣书。其末又杂录金主亮以後事。”此本仅一卷，不著棣名，疑即陈氏所称节本也。</p>
<p>△《炀王江上录》・一卷（两淮盐政采进本）</p>
<p>不著撰人名氏。叙宋内侍梁汉臣为金人所得，谋欲弱金事。所载汉臣劝金主都燕山，营汴梁，开海口，进兵采石，退至瓜州，为其下所害诸事，皆首尾毕具。观其炀王之称，当为金人所撰。故虞允文拒守之事，略不一言也。</p>
<p>△《使金录》・一卷（编修汪如藻家藏本）</p>
<p>宋程卓撰。卓字从元，休宁人，大昌从子，淳熙十一年进士。历官同知枢密院事，封新安郡侯。赠特进资政殿大学士，谥正惠。嘉定四年，卓以刑部员外郎同赵师岩充贺金国正旦国信使。往返凡四阅月。是书乃途中纪行所作。於山川道里及所见古迹，皆排日载之。中间如顺天军厅梁题名、光武庙石刻诗句之类，亦间可以广见闻。然简略太甚，不能有资考证。又称接伴使李希道等往还不交一谈，无可纪述。故於当日金人情事，全未之及。所记惟道途琐事。世传宋高宗泥马渡江，即出此书所记磁州崔府君条下。盖建炎之初，流离溃败，姑为此神道设教，以耸动人心，实出权谋，初非实事。卓之所录，亦当时臣子之言，未足据也。</p>
<p>△《襄阳守城录》・一卷（两淮马裕家藏本）</p>
<p>宋赵万年撰。万年里籍未详。开禧二年，元兵二十万围襄阳，赵淳新知府事，以万馀人御之。自十一月至次年二月，大战者十二，水陆攻劫者三十有四。措置多方，出奇制胜，元兵竟解去。万年时为幕僚，详录其事。後附战具诸法颇详。惟文多残阙，不尽可辨，为足惜耳。</p>
<p>△《诛吴录》・一卷（永乐大典本）</p>
<p>宋张革之撰。革之字西仲，潼川人。吴曦据蜀叛，合江仓官杨巨源倡义讨逆，与随军转运安丙共谋诛曦。既而丙嫉其功，以计杀之。革之此书，盖以鸣巨源之冤。《自序》云：时从傍目击，惧久失其传，因直书以诏後世云。</p>
<p>△《丁卯实编》・一卷（永乐大典本）</p>
<p>宋毛方平撰。方平不知何许人。安丙害杨巨源时，方平为四川茶马司干办公事，因作此书。大旨与张革之同。《自序》云：“一夫不获，则六月飞霜。匹妇抱恨，则三年致旱。”其词至为痛切。考郭士宁《平叛录》，与巨源阴谋诛曦者九人，方平为首。所记当为实录。曰丁卯者，曦之叛在开禧二年丙寅，而诛於三年丁卯也。陈振孙《书录解题》作李珙撰。今检《永乐大典》标题及序中署名，均作方平，则振孙所载误矣。</p>
<p>△《平叛录》・一卷（永乐大典本）</p>
<p>宋郭士宁撰。士宁始末未详。其作此书时，则与毛方平同官四川茶马司干办公事也。吴曦之叛，不受伪官者，有蜀帅杨辅、泸帅李寅仲、史次秦、范仲壬、陈咸、毛午。起义者有薛九龄。死节者有杨震仲。而阴谋诛曦者惟毛方平、李好义、李好古、杨君玉、党公济、程梦锡、李坤辰、陈安、杨巨源等。此录所载，较史为详，盖亦表章忠义之志云。</p>
<p>△《辛已泣蕲录》・一卷（浙江吴玉墀家藏本）</p>
<p>宋赵与{容衣}撰。与{容衣}，宗室子。官蕲州司理，权通判事。宁宗嘉定十四年，金兵围蕲州，与{容衣}偕郡守李诚之拒守。时朝命权殿前司职事冯时将兵应援。时逗遛不进，诚之等竭力捍御，凡二十五日而城陷，诚之及其僚佐家属皆死之。与{容衣}全家十五人亦并殁於难，仅以身免。其後事定，乃为是录。具详被兵始末，同时与难诸人。朝廷褒赠诚之等勘状、告词，一一备录。按：与{容衣}《宋史・李诚之传》作与裕，盖{容衣}转为衤容，因讹为裕。又载与{容衣}率民兵百馀人夺关外出云云。与是编所言单身出城，及於积尸中死而复活，夜半奔从南门之语，俱有异同。且十五人作十六人，其数亦不相合。疑十五人之数，当以自叙为据。其夺关外出，则自叙讳之也。</p>
<p>△《使北日录》・一卷（浙江巡抚采进本）</p>
<p>宋邹伸之撰。理宗绍定六年癸巳，史嵩之为京湖制置使，与蒙古会兵攻金。（案：是时尚未建大元之号，故史仍以国名为称。）会蒙古遣王戢来通好，因假伸之朝奉大夫、京湖制置使参议官往使。以是岁六月，偕王戢自襄阳启行。至明年甲午二月，始见蒙古主於行帐。寻即遣回，以七月抵襄阳。计在途者十三月。因取所闻见及往复问答，编次纪录，以为此书。案：《宋史・理宗本纪》，宋与大元合围汴京（案：此大元为史臣追书之词），金主奔蔡州。大元再遣使议攻金，史嵩之以邹伸之报谢，盖即此事。特《宋史》称王戢来议攻金，而此录只言通好。又《宋史》载伸之出使在绍定五年十二月，而此录实以六年六月出疆。皆当以此录所纪为得其实。时孟珙已会蒙古灭金，廷议遂欲出师取河南。蒙古复遣王戢来责败盟，因再进伸之二秩，遣之报谢。史载同使为李复礼、乔仕安、刘溥等，据此录皆先曾副行之人。复礼假京西路副总管。溥假京西兵马都监。仕安以东南第七正将神劲马军统制，充防护官。其官爵亦史所未详云。</p>
<p>△《广王卫王本末》・一卷（浙江汪启淑家藏本）</p>
<p>宋陈仲微撰。仲微字致广，高安人，嘉泰二年举进士。调莆田尉。咸淳中为兵部侍郎。丙子宋亡，从二王入广。目击时事，逐日抄录。紊桨埽仲微遁入安南而殁。事迹具《宋史》本传。其後安南国使携此书入觐，因传於世。文多简略，不甚赅备。其书载入《宋季三朝政要》中，後人抄出别行。而卷末《跋》语犹《政要》原文，则其失於刊削也。</p>
<p>△《三朝野史》・一卷（两淮盐政采进本）</p>
<p>不著撰人名氏。记理、度、恭三朝轶事琐言，仅十有九条。疑非完本。书中附记丙子三宫赴北事，盖亦宋遗民所作也。词旨猥琐，殊不足观。</p>
<p>△《平巢事迹考》・一卷（浙江巡抚采进本）</p>
<p>旧本题曰宋人撰，不著名氏，曹溶收入《学海类编》。近时平湖陆ピ，又刊入《奇晋斋丛书》。後有《ピ跋》，称为元人抄本。今考其书，即明茅元仪之《平巢事迹考》，但删去元仪原《序》耳。盖溶为狡黠书贾所绐，ピ又沿溶之误也。</p>
<p>△《碧溪丛书》・八卷（浙江汪汝栗家藏本）</p>
<p>不著编辑者名氏。诸家书目亦不著录。其目凡八，曰《吴武安公功绩记》，记吴握焦Γ辉徊蹋拢保ò福拢钡弊鳜唬《北狩行录》，记从徽宗入金事；曰万俟Ι《皇太后回銮事实》；记韦太后南归事；曰《顺昌战胜录》，记刘杏鼋鸨事；曰洪皓《松漠记闻》，记金国事；曰洪皓《金国文具录》，记宇文虚中为金定制事；曰湘水樵夫《绍兴正论》，记不附秦桧和议人姓名；曰杨尧弼《伪豫传》，记刘豫僭逆事。其书皆删节之本，盖书贾从《说郛》中抄合，伪立此名者也。（案：此编以八种为一帙，应从丛书之例，入之杂编。然杂编之名，为不名一家者立也。此八种皆史之流别，故仍入之《杂史类》焉。）</p>
<p>△《焚椒录》・一卷（内府藏本）</p>
<p>辽王鼎撰。鼎字虚中，涿州人，清宁五年进士，官至观书殿学士，事迹具《辽史・文学传》。是书纪道宗懿德皇后萧氏为宫婢单登构陷事。前有大安五年《自序》，称待罪可敦城，盖谪居镇州时也。王士祯《居易录》曰：《契丹国志・后妃传》道宗萧皇后本传云：性恬寡欲，鲁王宗元之乱，道宗同猎，未知音耗。后勒兵镇帖中外，甚有声称。崩葬祖州云云而已。《焚椒录》所纪，绝无一字及之。又《录》称南院枢密使惠之少女，而《志》云赠同平章事显烈之女。《志》云勒兵，似娴武略，而《录》言幼能诵诗，旁及经子所载《射虎》应制诸诗，及《回心院》词，皆极工，而无一语及武事。且《本纪》道宗在位四十七年，改元者三，清宁、咸雍、寿昌，初无太康之号。而耶律乙辛密奏太康元年十月云云，皆殛醪缓稀０础读墒贰ば懿皇后传》虽略，而与《焚椒录》所纪同，盖《契丹志》之疏耳。今考叶隆礼《契丹国志》，皆杂采宋人史传而作，故苏天爵《三史质疑》讥其未见国史，传闻失实。又沈括《梦溪笔谈》，称辽人书禁甚严，传至中国者，法皆死。是书事涉宫闱，在当日益不敢宣布，宋人自无由而知。士祯以史证隆礼之疏，诚为确论。或执《契丹国志》以疑此书，则误矣。</p>
<p>△《南迁录》・一卷（浙江范懋柱家天一阁藏本）</p>
<p>旧题金通直郎秘书省著作郎骑都尉张师颜撰。纪金爱王大辨叛据五国城，及元兵围燕，贞糖ǘ笺昃┲事。按《金史》，世宗太子允恭生章宗，而夔王允升最幼。今此书乃作长子允升，次允猷，次允植。允升、允猷以谋害允植被诛，而允植子得立为章宗。世次俱不合。又称章宗被弑，磁王允明立为昭王。磁王又被弑，立潍王允文为德宗。德宗殂，乃立淄王允德为宣宗。与史较，多一代，尤不可信。至《金史》郑王允蹈诛死绝後，不闻有爱王大辨其人。所称天统、兴庆等号，《金史》亦无此纪年。舛错谬妄，不可胜举。故赵与[B081]《宾退录》、陈振孙《书录解题》皆断其伪。振孙又谓：或云华岳所作。岳即宋殿前司军官尝作《翠微南征录》者。今观其书所言，乱金国者章宗、大辨，皆赵氏所自出。又谓大辨初生，其母梦一人乘马持刀，称南绍兴主遣来云云。盖必出於宋人雪愤之词，而又假造事实以证佐之。故其殛醪缓先绱恕；蚬出岳手，未可知也。罗大经《鹤林玉露》，以遣秦桧南还事，见此书所载《张大鼎疏》而证其可信。未免好异。然《金史》所载，宣宗见浮碧池有狐相逐而行，遂决南迁之计，其事实本此书。不知元时修史者又何所见而采用之也。</p>
<p>△《南宋补遗》・（无卷数，两淮盐政采进本）</p>
<p>旧本题古吴谢朱胜复庐撰。不知朱胜为何许人。书称南宋而中有“宋末”之语，当为元人所作。《跋》语所称丙申，盖元成宗元贞二年，非宋理宗之丙申也。载南渡後将帅轶事，并采及诗词书启，於韩、岳尤详，亦间及靖康时事。然多他书所习见，殊鲜异闻。殆亦抄撮宋人说部而成欤。</p>
<p>△《皇元圣武亲征录》・一卷（两淮盐政采进本）</p>
<p>不著撰人名氏。首载元太祖初起，及太宗时事。自金章宗泰和三年壬戌，始纪甲子，迄於辛丑，凡四十年。史载元世祖中统四年，参知政事修国史王鹗，请延访太祖事迹，付史馆。此卷疑即当时人所撰上者。其书序述无法，词颇蹇拙。又译语讹异，往往失真，遂有不可尽解者。然以《元史》较之，所纪元初诸事实，大概本此书也。史言太祖灭国四十，而其名不具，是书亦不能悉载。知太祖时事，世祖时已不能详，非尽宋濂、王酥挂漏失。</p>
<p>△《平犭┘恰贰ひ痪恚ㄕ憬吴玉墀家藏本）</p>
<p>元虞集撰。集字伯生，号道园，崇仁人，仕至翰林直学士，兼国子祭酒，事迹具《元史》本传。元统二年冬，犭┛芎刂荨⒏恢荩至元元年，广西宣尉使章伯颜讨平之。集为记其始末。後有旧《跋》云：此纪章伯颜平粤西犭┒词录＃备国史之采也。而同事出师之人，不记其姓名，及上功於朝之诸臣名，以某某概之，失史家法矣。今核其文体，乃勒石纪功之作，非勒为一书上之於史馆者。故所存之稿皆阙其名姓以待填。犹之唐、宋文集，书首称年月日某再拜，墓志之末称某年月日葬公於某原例耳。遽以有乖史法诋之，非也。</p>
<p>△《大狩龙飞录》・二卷（左都御史张若氵桂家藏本）</p>
<p>明世宗肃皇帝御撰。嘉靖十八年二月，帝幸湖广承天府，相度显陵。三月，享上帝於龙飞殿，奉睿宗配。四月，还京。是编皆纪其事。上卷乃自启行以迄回跸，祭告郊社宗庙，及所过山川群祀之文。下卷为前後所降敕谕，末附以《龙飞殿奏告上帝乐章》及途中御制赋一首、诗十六首、诗馀二首。</p>
<p>△《洪武圣政记》・二卷（户部尚书王际华家藏本）</p>
<p>明宋濂撰。濂有《篇海类编》，已著录。是书略仿《贞观政要》之例，标题分记。分《严祀事》、《正大本》、《肃军政》、《绝亻幸位》、《定民志》、《新旧俗》六类。而《新旧俗》下又分《申禁令》、《核实效》、《育人才》、《优前代》、《正礼乐之失》、《去海岳之封》、《严宫阃之法》、《厉忠节之训》、《戋刂积岁之弊》九子目。濂自为《序》，见所作《文宪集》中，盖当时奏御之书也。梅纯《损斋备忘录》曰：“本朝文章近臣，在洪武初，则学士宋濂，其所记当时盛美，有《洪武圣政记》。自永乐以後，则少师杨士奇，有《三朝圣谕录》。至天顺改元，则少保李贤，有《天顺日录》、《二录》。皆近有印本，而《圣政记》独亡，仅见其《序》文，惜哉。”据其所云，则此书在成化间已无传本，不知何以得存於今。然勘验文义，实非赝托。或纯偶未见，遽以为佚欤。然是书之不行於明代，亦可见矣。</p>
<p>△《庚申外史》・二卷（编修汪如藻家藏本）</p>
<p>明权衡撰。衡字以制，号葛溪，吉安人。元末兵乱，避居彰德黄华山。明初归江西，寓居临川以终。是书见於《明史・艺文志》者，卷目与此相合。陈继儒尝刻入秘笈，佚脱讹舛，殆不可读。此乃别行抄本，犹当日原帙也。所纪皆元顺帝即位以後二十八年治乱大纲。时顺帝犹未追谥，以其庚申年生，故称之曰庚申帝。又《元史》亦尚未修，故别名曰《史外见闻录》。所言多与《元史》相合，於宫庭构煽，盗贼纵横之事，皆能剖析端委。至於顺帝诛博，与秀才徐思畚谋之，博诛，思畚不受赏，逃去。及危素为权臣草诏诸事，皆他书所不载。惟其中称顺帝为瀛国公子一条，最为无稽。厥後袁忠彻著之於文集，宁王权载之於史略，程敏政又选忠彻之文入《明文衡》，钱谦益又引余应之诗证实宁王权之说。其端实自此书发之。盖元之中叶，宋遗民犹有存者。因虞集草诏，有“妥欢帖睦尔非明宗之子”一语，遂造此言以泄其怨。明人又雠视元人，遂附合而盛传之。核以事实，渺无可据，实为荒诞之尤，非信史也。书前别附一《序》，称洪武二年迪简受命访庚申帝史事云云，不著其姓。详其文，乃《庚申帝大事纪序》，非此书之《序》，後人移缀此书中耳。考王恕对彀钛贤录》，称刘迪简，宜春人，国初徵授尚宾副使，则迪简当为刘姓。又考黄溥《间中今古录》，称刘尚宾集《庚申帝大事纪》，则此《序》为刘迪简《大事纪序》明矣。</p>
<p>△《国初礼贤录》・一卷（浙江范懋柱家天一阁藏本）</p>
<p>旧本题明刘基撰。基字伯温，青田人。元至顺中举进士。除高安丞，罢去。旋起为江浙儒学副提举，再投劾归。复辟为元帅府都事，为方国珍所构，羁管绍兴。後从石抹宜逊剿捕山寇，执政者抑其功，仅授总管府判，遂弃官还里。明初聘入礼贤馆，参预机密，拜御史中丞，兼太史令。又授弘文馆学士，叙功封诚意伯。正德九年，追谥文成。事迹具《明史》本传。此书《艺文志》、《千顷堂书目》皆作基撰。然录中所载，即明太祖任用基及叶琛、章溢、宋濂四人事，且有“基驰驿归里，居家一月而薨”之文，则非基所作审矣。其中纪述，多与史传相合，无他异同。又基、溢皆载其卒时事，而宋濂得罪徙蜀事则无之，叶琛事迹亦甚寥寥。盖後人杂采成书，故详略不同如此也。</p>
<p>△《平蜀记》・一卷（户部尚书王际华家藏本）</p>
<p>不著撰人名氏。载明洪武四年遣汤和等伐蜀，明畛鼋凳隆ａ岣搅趸《平西蜀颂》一篇。末有《袁拾稀罚称《定远黄金开国功臣录》，载平蜀事於颍川侯傅友德、德庆侯廖永忠《传》中甚详。惟平章杨浮队朊鳢钍椤罚乃详於斯记云。</p>
<p>△《北平录》・一卷（户部尚书王际华家藏本）</p>
<p>不著撰人名氏。载明洪武三年徐达、李文忠分道出塞，追王保保及袭破应昌府事。纪录颇为简略。惟达与文忠所上二表及太祖封爵诸臣诏谕，则全篇载之。疑後人从实录中抄出者也。</p>
<p>△《别本北平录》・一卷（浙江范懋柱家天一阁藏本）</p>
<p>不著撰人名氏。纪明洪武元年命徐达、常遇春等北征之事，而终以君臣鉴戒之语。其年月皆与史合。核检其文，亦从实录抄出也。</p>
<p>△《隳匣务钞黄》・一卷（户部尚书王际华家藏本）</p>
<p>明张ヨ编。ヨ字季昭，富平人。洪武初，以通经举送京师。历官隳献蟛颊使，召为吏部尚书。燕王篡立，仍其故官。後以建文时变乱祖制事诘责，ヨ惧自杀。事迹具《明史》本传。是编乃洪武初以隳狭和跷聪拢命颍川侯傅友德等帅师征之，ヨ以左参政在行间。後平定隳希ヨ擢布政使，留治其地。因检阅录黄稿本，取前後制敕诏诰之文有关军务者，汇为一编，藏之文庙尊经阁。自十五年二月至二十一年七月，凡三十七篇。ヨ自为之序。《明史》本传载ヨ出为左参政在平定隳现後，殆偶未考ヨ此《序》欤。</p>
<p>△《明高皇后传》・一卷（浙江范懋柱家天一阁藏本）</p>
<p>不著撰人名氏。前有永乐四年明成祖与徐皇后二《序》，俱谓永乐九年类辑《古今列女传》，以高皇后圣训与古后妃为一卷，而诸侯大夫、士庶人妻各为卷。徐后请以《高皇后传》别刻之，遍赐内外，然则此即《古今列女传》之文而别出之者。其文则永乐初词臣所撰也。又前有世宗《致楚王书》，并《章圣太后诰谕楚藩》一道。章圣太后即兴献后也，嘉靖七年上尊号曰慈仁。九年颁太后制《女训》於天下。此在十年之春，盖与所颁《女训》同赐藩服。其时高帝、高后之谥号尚未改定，故仍前号也。其楚王即端王荣氵戒，以嘉靖十三年卒，为昭王桢之四世孙。故世宗以叔祖称之云。（案：此编亦传记之类。然皇后为天下母仪，敌体人主，不可参错诸传记中。今变例置之於《杂史》，亦所谓礼以义起者也。）</p>
<p>△《汉唐秘史》・二卷（两淮盐政采进本）</p>
<p>明宁王权撰。权自号瞿仙，太祖第十七子。洪武二十四年封。逾二年，就藩大宁。燕王谋反，挟之同行。为燕王草檄，约中分天下。永乐元年秋，封南昌而仍其故号。正统十三年始薨。事迹具《明史》本传。传载此书作二卷，与今本合。权《自序》云：洪武二十九年，奉命纂辑，成於辛巳六月。考是年为建文三年，权已为燕军所劫，故不书建文年号。而其弟安王楹《跋》，亦第书岁在壬午也。其书以刘三吾等洪武间进讲汉唐事实类次成编，故词多通俗。其诸帝《论赞》，皆太祖御撰。唐末系《司马光论》，亦奉敕载入，故特题曰“钦取”。其大旨以後世之乱亡，皆推本於贻谋之不善，所论不为无理。而择焉弗精，多取委巷之谈，如高帝斩蛇、蛇後转生王莽之类，皆伪妄不足辨也。</p>
<p>△《奉天靖难记》・四卷（浙江汪启淑家藏本）</p>
<p>不著撰人名氏。纪明成祖初起至即位事。盖永乐初年人所作。其於懿文太子及惠帝，皆诬以罪恶，极其丑诋。於王师皆斥为贼。故黄虞稷《千顷堂书目》称其语多诬伪，殊不可信。按建文元年十一月，成祖战胜白沟河，上惠帝书，并移檄天下，军中仓卒，语多可笑。姜氏《秘史》所载，最得其真。是书於《上惠帝书》颇有删润，而《移檄》则置之不录。则其文饰概可见矣。</p>
<p>△《别本洪武圣政记》・十二卷（浙江汪启淑家藏本）</p>
<p>不著撰人名氏。其书与宋濂《洪武圣政记》同名，而载至太祖之末。又有成祖时夏元吉等进《太祖实录》表文。卷端有浙江丁敬题语数行。称其缮写古雅，疑出永乐时沈度诸人手。检连江陈氏所藏只四卷。绛懵ニ藏亦只八卷。此得一十二卷，真秘册也云云。然其文皆抄撮实录，别无异闻。其缮写亦抄胥俗书，未见所谓古雅者。疑书与跋语皆书贾赝托耳。</p>
<p>△《国初事迹》・一卷（浙江范懋柱家天一阁藏本）</p>
<p>明刘辰撰。辰字伯静，金华人。太祖起兵之初，署吴王典签。又入李文忠幕府，建文中擢监察御史，永乐初李景隆荐修《太祖实录》。後官至北京刑部左侍郎。事迹具《明史》本传。此书卷首，有“臣刘辰今将太祖高皇帝国初事迹开写”一行。後俱分条件系，颇似案牍之词。盖即修《实录》时所进事略草本也。辰於明初，尝使方国珍，又尝在李文忠幕下，所见旧事皆真确。而其文质直，无所隐讳，明代史乘多采用之。故其文并散见於他书，转无异闻之可取焉。</p>
<p>△《北征录》・一卷、《後北征录》・一卷（户部尚书王际华家藏本）</p>
<p>明金幼孜撰。幼孜本名善，以字行，新淦人。建文己卯举人。授户科给事中。燕王篡位後，改翰林检讨，历官礼部尚书，兼武英殿大学士。卒谥文靖。事迹具《明史》本传。幼孜在永乐中，参预机务。因北征阿噜台时扈从出塞，纪所历山川古迹，及行营之所见闻，以成《前录》。本传称成祖重幼孜文学，所过山川要害，辄命记之，幼孜据鞍起草立就。又称所撰有《北征前後二录》，即此本也。《前录》自永乐八年二月至七月，《後录》自永乐十二年三月至八月，并按日记载。其往返大纲，均与史传相合。其琐语杂事，则史所不录者也。</p>
<p>△《後北征记》・一卷（户部尚书王际华家藏本）</p>
<p>明杨荣撰。荣初名子荣，字勉仁，建安人。建文庚辰进士。除翰林编修。燕王篡位後，入直内阁，更今名。历官工部尚书，兼谨身殿大学士。卒谥文敏。事迹具《明史》本传。荣以永乐二十二年四月扈从北征，记其往还始末，著此书。编排月日，叙述颇详。榆木川之事，即是役也。其事世多异说，荣所记则与史符合。盖史官以其帷幄之臣，身预顾命，故用以为据。然其实录与否，亦无可考矣。</p>
<p>△《小史摘钞》・二卷（副都御史黄登贤家藏本）</p>
<p>不著撰人名氏。《明史・艺文志》亦未著录。盖洪、永间人所编。皆载明太祖琐事，末附建文遗事八条。大抵多委巷之语。如李文忠纳款於张士诚、刘基死後焚尸扬灰，皆必无之事。其谬妄固不待辨也。 






</p></div>
  <div class="adBottom">
    <script src="../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='216053.html' class='pagedaohang'>【上一篇】<i>:卷五十三・史部九○杂史类存目二</i></a></span><span class="tomenu"><a href="sikuquanshuzongmutiyao.html" title="四库全书总目提要" class="returnIndex">【回目录】</a>
</span><span class="toup1"><a href='216051.html' class='pagedaohang'>【下一篇】<i>：卷五十一・史部七○杂史类</i></a></span></div>
  <div class="adBottom">
    <script src="../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../js/foot.js" type="text/javascript"></script>

</body>
</html>
