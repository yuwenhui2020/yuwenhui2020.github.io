<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>四库全书总目提要_卷五十六・史部十二○诏令奏议类存目</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/sikuquanshuzongmutiyao/216048.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../templets/default/css/p.css" />
<link rel="stylesheet" type="text/css" href="../../templets/default/css/book.css" />
<script src="../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/sikuquanshuzongmutiyao/216048.html");
</script>
</head>
<body>
<div id="topbar">
  <div id="logo"><a href="../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../book_sbkk8_default.html">首页</a></li>
     
      <li><a href='../gudai.html'>古典文学</a></li>
      <li><a href='../../gushihui/gushihui.html'>故事会</a></li>
      <li><a href='../../meirongyangsheng/meirongyangsheng.html'>美容养生</a></li>
      <li><a href='../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="216048.html#" class="bds_more" data-cmd="more">分享到：</a><a href="216048.html#" class="bds_weixin" data-cmd="weixin" title="分享到微信">微信</a><a href="216048.html#" class="bds_qzone" data-cmd="qzone" title="分享到QQ空间">QQ空间</a><a href="216048.html#" class="bds_tsina" data-cmd="tsina" title="分享到新浪微博">新浪微博</a><a href="216048.html#" class="bds_tqq" data-cmd="tqq" title="分享到腾讯微博">腾讯微博</a><a href="216048.html#" class="bds_tqf" data-cmd="tqf" title="分享到腾讯朋友">腾讯朋友</a><a href="216048.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../book_sbkk8_default.html'>主页</a> > <a href='../gudai.html'>古代文学</a> > <a href='sikuquanshuzongmutiyao.html'>四库全书总目提要</a> > </div>
<div class="ad960"><script src="../../js/ad960sougou.js" type="text/javascript"></script></div>
<div id="maincontent">
  <h1 class="articleH1">卷五十六・史部十二○诏令奏议类存目</h1>
  <div id="content"><span id="ad328_r">
    <script src="../../js/article.js" type="text/javascript"></script>
    </span><p>




△《火警或问》・一卷（左都御史张若氵桂家藏本）</p>
<p>明世宗肃皇帝御制。时大内东偏火，帝诏户、礼二部及都察院命百官修省，复制此文。大略谓火本非灾异，而人事不可不修，并非惑於祸福事应之说。前有帝所作《自序》，後附《修省敕谕》六条。案《明史・五行志》，宫中之火在嘉靖十年正月辛亥，此本《或问》末亦题嘉靖辛卯正月终旬，与史相合。而《敕谕》末乃作嘉靖九年十二月，岁月俱误。疑传抄之讹。当以史文为正也。</p>
<p>（案：此书为世宗御制之文，《敕谕》乃其附录，然宣示中外，是亦诏令类矣。故《明堂从祀》诸编著录於故事。此编无预典礼，则附诸《诏令》焉。）</p>
<p>△《代言录》・一卷（江西巡抚采进本）</p>
<p>明杨士奇撰。士奇有《三朝圣谕录》，已著录。是书乃其《东里别集》之一种。所录皆在内阁撰拟碑册诏诰之文。自永乐四年至正统九年，每篇末具标年月日。核诸《明实录》俱合。惟《上皇太后尊号诏》标曰洪熙元年七月十五日，而《明宣宗实录》是诏实载在七月丁丑。是月戊辰朔，丁丑则初十日也。又《实录》载七月乙亥上奉册宝尊母后张氏为皇太后。乙亥为是月初八日。未有初八日已上册，至十五日始下诏者。又《实录》载七月戊寅行在礼部奏恭上皇太后尊号，已诏告天下云云。戊寅为是月十一日，於十一日云已诏告天下，则诏在十一日以前无疑。此书标十五日，盖传写之误。又洪熙元年六月十二日《即位诏》款有云：“原差去官养官员人等即便回京，毋致重扰军民。”《实录》载此篇“毋致重扰军民”句作“不许托故迟延”。则此书当为士奇初稿，临时或更加润饰，《实录》由定本录之耳。又加洪熙元年八月初六日《谕吏部申明荐举敕》“自中有廉洁公正”句下尚有十五句，而今本《实录》载此篇皆脱之。又如宣德二年十一月十五日《皇子生诏》第一条，载大赦天下，今《实录》於第一条则仅载蠲免税粮盐粮三分，而大赦反载在第六。此类文字异同，颇可与《实录》相参。然其事则皆史所已具也。</p>
<p>△《谕对录》・三十四卷（浙江汪启淑家藏本）</p>
<p>明张孚敬所奉世宗密谕及其奏草也。孚敬初名璁，字秉用，永嘉人。正德辛巳进士。历官少师、华盖殿大学士。谥文忠。事迹具《明史》本传。孚敬以议礼被遇，六年而秉大政，甚为世所诟病。而世宗始终眷礼不衰，每称“少师萝山”而不名。尝谕孚敬“朕有密谕毋泄”，“朕有御笔悉亲书”。又仿杨士奇故事，赐孚敬银章二，以便封奏。前後所奉手敕凡三百八十一道，因汇为一书，并奏对札子皆随事附之於後。盖孚敬既没，其孙汝纪、汝经等所裒辑也。（以上专集。）</p>
<p>△《明诏制》・八卷（浙江范懋柱家天一阁藏本）</p>
<p>明霍韬编。韬有《明良集》，已著录。是编载明代诏制，始洪武元年，终嘉靖十八年。大抵皆典礼具文，不足考一代之政令。</p>
<p>△《明诏令》・二十一卷（浙江汪启淑家藏本）</p>
<p>不著编辑者名氏。所载自太祖至嘉靖十八年止，盖嘉靖时人所为也。考秦、汉天子之语皆谓之诏，宋以来以玺印颁天下之书乃谓之诏，臣下面奉玉音谓之圣旨。是书若兼载圣旨，则所遗不可胜道。若专载诏令，则吴元年《遇变省躬旨》、《授宋濂学士》等旨及正统中《谕五府三法司》等旨，皆不当载，而又杂厕其间。编次庞杂，殊无义例。</p>
<p>△《丝纶捷要便览》・一卷（两淮马裕家藏本）</p>
<p>不著编辑者名氏。乃明万历、天启中内阁票旨成式，以曹司为次，分类标载。盖两房中书舍人所抄撮而成者。末题秋审题本，亦一时案牍之文。（以上总集）（案：此编无类可归，以其为当日王言之式，附录於《诏令》之末。）</p>
<p>──右“诏令奏议类”《诏令》之属，六部、六十六卷，皆附《存目》。</p>
<p>△《田表圣奏议》・一卷（浙江范懋柱家天一阁藏本）</p>
<p>宋田锡撰。锡字表圣，其先京兆人，唐末，徒蜀之洪雅。登太平兴国三年进士。官至谏议大夫。事迹具《宋史》本传。其奏议见於《宋史・艺文志》者二卷，已久散佚。此本乃明给事中安磐所搜辑。共得奏疏十四篇，附以锡所作《箴序》二篇，本传及《墓志铭》二篇。世所传《咸平集》，今尚有传本。凡是编所录者，已具载集中。磐盖未见其书，故复为裒辑。焦摺豆史经籍志》载锡奏议一卷，与《宋史》不合。盖亦仅据此本也。</p>
<p>△《范文正公奏议》・二卷、《书牍》・一卷、《范忠宣公奏议》・二卷（浙江巡抚采进本）</p>
<p>明范惟一编。惟一为仲淹十六世孙，官湖广按察司佥事。卷首题朱希周、孙承恩、文徵明、陆师道同校。前後无序跋，止於《文正奏议》前载韩琦旧《序》一篇。国朝康熙中，范时崇巡抚广东，往来吴中，再谒祠宇，因捐赀命主奉孙能鲂？。能觥夺嵝颉吩疲壕杀尽吨倚集》二十卷，独阙奏议。明嘉靖中，世孙惟一视学两浙，复续编文正、忠宣《奏议》、《书牍》，命严州守韩叔阳梓行，即此本也。案此本《忠宣奏议》，其目录标题，编次前後，与时崇本不合。能觥夺嵝颉分杏衷疲汉霞也鼐杀荆细加校勘，正其讹谬。文集悉遵旧本摹刻，而《忠宣奏议》则考赵忠定奏议标目，而次第其年月，分为二卷。其前此续刻附录中，有前後简编断续错乱者，稍为序次，而条分诸目，以便稽考云云。是重刻之本已多所校定。然《忠宣奏议》实赖此为初刻。故别存其目，以不没经始之勤焉。</p>
<p>△《李忠定奏议》・六十九卷、《附录》・九卷（内府藏本）</p>
<p>宋李纲撰。纲有《建炎时政记》，已著录。案陈俊卿作纲《梁溪集序》，称其子秀之编其表章奏札为八十卷。此本仅六十九卷，已非秀之之旧。卷末附录，一曰《靖康传信录》，一曰《建炎进退志》，一即《建炎时政记》，共为三卷。第四卷以下皆纲所为制诏表札，疑即《宋史》所云《建炎制诏表札集》也。俱已编入《梁集》中，故仅存其目，不复录焉。</p>
<p>△《朱子奏议》・十五卷（两江总督采进本）</p>
<p>明朱吾弼编。吾弼字谐卿，号密林，高安人。万历己丑进士。官至南京太仆寺卿。事迹具《明史》本传。是编皆自《晦芳》中抄出，凡章奏十卷，书状、札子五卷。《朱子文集》，家弦户诵，此刻可谓屋下屋，床上床矣。</p>
<p>△《奏对录》・一卷（浙江巡抚采进本）</p>
<p>明杨士奇撰。皆其正统初在内阁所上奏疏，凡十九篇。多关系军国大计，已载入《东里别集》中。此其单行之本也。</p>
<p>△《叶文庄奏疏》・四十卷（浙江巡抚采进本）</p>
<p>明叶盛撰。盛字与中，昆山人，正统乙丑进士，官至吏部左侍郎，谥文庄，事迹具《明史》本传。盛初官兵科给事中，有《西垣奏草》九卷。出官山西参政，协赞军务，有《边奏存稿》七卷。巡抚两广，有《两广奏草》十六卷。巡抚宣府，有《上谷奏草》八卷。其子淇，初并《水东稿》、《开封纪行稿》、《べ竹堂泾东稿》，合为九十卷，刻於衡州。此本则崇祯辛未其六世孙重华所刊也。</p>
<p>△《两广奏草》・十六卷（江西巡抚采进本）</p>
<p>明叶盛撰。已载入所著奏议中。据卷首嘉靖辛亥《张寰序》，称盛著作颇多，其子若孙已刻之家塾。独两广奏议未有刻本，至是始续成之云云。盖初刻本自为一帙，後乃与他奏议合为一编，故又有此别行之本传於世也。</p>
<p>△《王介纷喔濉贰ち卷（两淮盐政采进本）</p>
<p>明王恕撰。恕有《玩易意见》，已著录。是编乃其官南京兵部尚书时所刻。有成化乙巳《程廷珙序》。又有《陈公懋後序》，作於壬寅。《李东阳後序》，作於弘治壬子。皆初刻也。又有《谢应徵序》，则嘉靖丁未扬州重刻所作。又有《程启元序》，正德壬申三原重刻所作。诸序皆不言篇数卷数，《程启元序》称六卷，亦据旧刻。惟弘治壬戌《杨循吉序》，称东鲁王公，往使关中，得疏草二百馀篇。又称以余之居郡下，授而使编。焉马鲁鱼，讠翦劳得效。刊正得八十六篇，鹞六卷云云。然则此本循吉所定也。其疏各以官标目。始於《大理寺》，次《抚治荆襄》，次《南京刑部》，次《总理河道》，次《南京户部》，次《巡抚隳稀罚次《前参赞机务》，次《巡抚南直隶》，次《後参赞机务》。所谓参赞机务，皆官南京时所兼，非北京阁务也。惟吏部诸疏，不在编内。後正德辛巳，三原知县王成章始益以吏部诸疏，刻为全帙。然此本先出，世亦并行，故今亦仍存其目焉。</p>
<p>△《晋溪奏议》・十四卷（江苏周厚鲇家藏本。）</p>
<p>明王琼撰。琼字德华，太原人，成化丙戌进士，官至吏部尚书，谥恭襄，事迹具《明史》本传。是书刊於嘉靖甲辰，皆其官兵部尚书时所上，故又名《本兵敷奏》。分地为卷。首京畿，次辽蓟、宣大、三关，次陕西、延宁、甘肃，次山东、河南、四川、南畿、两浙、湖广，次江南，次闽、粤、恪⒐螅又次则清军、驿传、马政，而以《杂行类》终焉，共十四卷。《明史・艺文志》作四卷，殆刊版误脱“十”字欤。史称正、嘉间，琼与彭泽皆有才略，相中伤不已，亦迭为进退。而琼险忮，公论尤不予。杨廷和《视草馀录》亦痛诋之。盖其才干足称，而心术则不足道也。</p>
<p>△《密勿稿》・三卷（两江总督采进本）</p>
<p>明毛纪撰。纪字维之，掖县人，成化丁未进士，官至谨身殿大学士，谥文简，事迹具《明史》本传。是编皆在内阁所进奏疏、题本、揭帖。第一卷二十五首，武宗北巡时作。其《请车驾还京》诸疏，皆在卷内。二卷十四首，武宗南征时作。三卷十七首，嘉靖初政时作。皆纪归田以後汇辑旧稿，手自编定者也。</p>
<p>△《辞荣录》・一卷（两江总督采进本）</p>
<p>明毛纪撰。纪自为礼部侍郎至大学士，凡有朝命，必具疏陈辞，合之得二十有六首。每首各注年月。其第一首乃正德七年壬申作，而注曰壬午，盖坊刻讹也。</p>
<p>△《毛襄懋奏议》・二十卷（江西巡抚采进本）</p>
<p>明毛伯温撰。伯温字汝厉，吉水人，正德戊辰进士，官至佥都御史，巡抚宁夏、山西、顺天，晋工部尚书，改兵部尚书。天启初，追谥襄懋。事迹具《明史》本传。是集乃其历任奏疏，以一官为一集。凡《台中》、《抚台》、《内台》、《总边》、《宫宾》、《平南》、《总宪》、《枢垣》八集。其筹边诸议，颇详晰当时利弊云。</p>
<p>△《方改亭奏草》・（无卷数，江苏巡抚采进本）</p>
<p>明方凤撰。凤字时鸣，改亭其号也，昆山人，正德戊辰进士，官至广东提学佥事。是编载奏议一十八首。其兄鹏《跋》云：时鸣旧稿凡五十馀疏，今散失，止存此。考《江南通志》，称凤当武宗时官御史，屡谏巡幸。胡世宁为宁王宸濠所构，力辨其诬。世宗初大礼议起，尤力持正论，颇著风裁。然以其兄鹏附和张璁、桂萼遂并其兄劾之，又自劾以谢其兄，则矫激已甚。使其兄首倡邪说，事关君父，竟大义灭亲可也。考兴王而伯孝宗，其根株在璁与萼，其兄不过依阿其间。破璁、萼之局，则鹏不攻自败耳，何必先操同室之戈乎。卷首有《王守仁题词》，其词凡近，不类守仁他作。其题名称“馀姚新建伯王守仁撰”，守仁之陋亦不应至此。守仁於大礼一议，不甚非张璁、桂萼。其称大礼一疏力折奸谀，尤不似守仁之语。疑其後人假守仁之名以为重也。</p>
<p>△《石峰奏疏》・四卷（直隶总督采进本）</p>
<p>明邵锡撰。锡字天佑，号石峰，安州人，正德戊辰进士，官至右副都御史，巡抚山东。是集前三卷为官御史给事中时所上奏疏，後一卷为官巡抚时所上奏疏。锡立朝颇著风节。武宗幸昌平，疏请回銮。议北征，陈不可者十。及驾出。又偕同官遮道泣谏。史不具载。今诸疏并在集中，尚可考见云。</p>
<p>△《桂文襄奏议》・八卷（江西巡抚采进本）</p>
<p>明桂萼撰。萼字子实，安仁人，正德辛未进士。嘉靖初以议礼骤贵，官至吏部尚书、武英殿大学士。谥文襄。事迹具《明史》本传。是集冠以《大礼疏》。案其初议，但称兴献帝曰皇考，而别立庙於大内，未及入庙称宗，如末流之甚。其後何渊希旨，遂请入兴献帝神主於太庙。萼上《请罢非议以全大礼疏》，斥为破坏典章，奸邪陷君云云。则初意亦未甚决裂。厥後希旨固宠，循声附和，遂以数载之荣华，博千秋之诟厉。凡所建白，均为读史者所厌观矣。衡以彰瘅之公，此集固在所必斥也。</p>
<p>△《漕河奏议》・四卷（浙江范懋柱家天一阁藏本）</p>
<p>明王以遄。以遄质空校江宁人，正德辛未进士，官至兵部尚书，总督三边，卒谥襄敏，事迹具《明史》本传。当嘉靖时，徐、吕二洪水竭，运船胶滞，命以逡员部右侍郎兼佥都御史，总理河漕。逾年，渠水通，晋秩一等。是编其督漕时题奏章疏。前後无序跋，亦无目录，不知为完本否也。</p>
<p>△《谏垣奏草》・四卷（两江总督采进本）</p>
<p>明毛宪撰。宪字式之，武进人，正德辛未进士。即於是年八月除刑科给事中。至正德十三年二月，以礼科给事中致仕。前後在谏垣八年，所上凡三十一疏。前附《乡试策》一篇。宪别有《古肺募》，此其集外别行者也。</p>
<p>△《梦虹奏议》・二卷（江西巡抚采进本）</p>
<p>明邓显麒撰。显麒字文瑞，奉新人，梦虹其号也，正德甲戌进士，授行人司副。时诸臣共谏南巡，其疏稿为显麒所拟，故再予廷杖，谪国子监学正。嘉靖初，擢监察御史。是集为其子夷惠所编，凡三十一篇。有嘉靖甲寅《李桢序》。後旧版漫漶，其裔孙绣又重刊之。前有《凡例》，称以事之大小，时之先後，改易旧次，考显麒以正德时谏疏得名，其嘉靖讲学疏不过循例陈言，体同策论。而此本乃列谏疏於讲学疏後。盖明人以讲学为至荣，故视为第一大事，取以冠编，而不计其年月颠倒也。卷首载《一统志・显麒传》，称其劾戚畹陈万言及论蔚州买木二事。此本乃无其疏，殆原稿散佚欤。</p>
<p>△《桂洲奏议》・二十一卷（安徽巡抚采进本）</p>
<p>明夏言撰。言有《南宫奏稿》，已著录。是编又益以谏垣所上，分为二十一卷。乃言入阁之後，巡抚江西副都御史王嗟人刊，事在嘉靖十八年。後嘁允禄褡铮主其狱者即言也。言以《论南北郊分祀》受知世宗，遂被擢用。史称其奏定典礼，多可采者。今核其所论，实惟议礼一事，有关典制沿革。故录其《南宫奏稿》，而此集则别存其目焉。</p>
<p>△《复套议》・二卷（江苏周厚鲇家藏本）</p>
<p>明曾铣撰。铣字子重，江都人，正德丁丑进士，官至兵部侍郎，总督陕西三边军务，事迹具《明史》本传。嘉靖二十五年，铣建议欲西自定边营，东至黄甫川，千五百里，筑边墙以御剽掠。并以河套诸部久为中国患，因上疏请复其地，条八议以进。嗣又与诸抚镇条上方略十八事。此即其前後疏稿。是时夏言主铣议，後卒以此为严嵩所构，言及铣亻并弃市。王肯堂《郁冈斋笔麈》云：徐阶门客吕生者，杀人亡命河套中。三年尽得其山川之险易、城堡之虚实，因悉绘为图。谓其地不难於攻而难於守，於是并调画守御之策若干条，挟以说总督曾铣。铣闻而深信之，遂以白夏言云云。则铣诸奏盖皆据吕生目睹之说也。</p>
<p>△《奏对稿》・十二卷（江苏巡抚采进本）</p>
<p>明张孚敬撰。孚敬有《谕对录》，已著录。其《谕对录》中乃备载世宗密谕，即当时奏草亦并载于中。共三十四卷，篇帙颇夥。是编乃万历中巡按浙江御史杨鹤所选。凡十一卷，视原集汰三之二。第十二卷附刻序文十九篇，盖删繁举要，以便流传。然《李纲奏议》六十九卷为世所贵，不病其多而难读也。《田锡奏议》一卷为世所贵，亦非取其少而易竟也。</p>
<p>△《督抚经略疏》・八卷（浙江巡抚采进本）</p>
<p>明李遂撰。遂字邦良，号克斋，丰城人，嘉靖丙戌进士，官至南京参赞机务、兵部尚书，谥襄敏，事迹具《明史》本传。是编乃其以右佥都御史巡抚凤阳四府时所上奏疏。起嘉靖三十六年，至三十八年迁秩还京，因裒辑成帙。史称遂官巡抚时，淮扬三中倭，岁复大水，且日役民挽大木输京师。遂请饷增兵，恤民节用，次第画战守计。《刘景韶序》亦称其时值凋弊之秋，独以急病厚生为念，请蠲恤之疏不下数十章。今观集中请恤疏止数篇，馀皆言倭寇事。序弁书前，不应显相矛盾，或有所删汰欤。</p>
<p>△《前川奏疏》・二卷（江西巡抚采进本）</p>
<p>明曾忭撰。忭号前川，泰和人，嘉靖丙戌进士，官至兵部都给事中。《千顷堂书目》载《前川奏疏》二卷，与此本合。其作曹忭，则以字形相近而讹也。忭《明史》无传，惟《刘源清传》附载其申救源清下诏狱事。其疏今在集中。然疏中陈处置大同事宜颇详，申救源清，特其中之一事。则未审为史文之略，为其後人有所润色也。卷末有《跋》，不署名氏。核其语意，以忭族人所作，称“忭叔监察御史瘛保嘉靖乙未，亦以劾汪钅宏廷杖死。泰和东门内有叔侄谏臣坊，即为瘛⑩硭建云。</p>
<p>△《本兵疏议》・二十四卷（江西巡抚采进本）</p>
<p>明杨博撰。博字惟约，蒲州人，嘉靖己丑进士，官至吏部尚书，谥襄毅，事迹具《明史》本传。此集为其子士俊所编。始嘉靖三十四年，迄隆庆六年，皆博为兵部尚书时所上。故名曰《本兵疏议》。是时倭寇乱於南，谱达侵於北。请饷请兵，羽檄旁午。故案牍之繁，至於如是。考本传，称博於肃州奏金塔之功，蓟镇著马兰之绩，大同有牛心之捷。西北兵机，为所素习，宜其言之颇悉。然当时倭患之不熄，由经略内倚权相，颠倒是非。博身居本兵，不能纠赵文华之奸，辨张经之枉。其依违牵就，抑亦不无可议矣。</p>
<p>△《台省疏稿》・八卷（江西巡抚采进本）</p>
<p>明张瀚撰。瀚字元洲，仁和人，嘉靖乙未进士，官至吏部尚书，谥恭懿，事迹具《明史》本传。是集分门编次，一卷曰《贺谢类》，二卷、三卷曰《前後关中类》，四卷、五卷曰《漕运类》，六卷、七卷、八卷曰《两广类》，咸当时案牍之文。</p>
<p>△《平倭四疏》・三卷（浙江郑大节家藏本）</p>
<p>明章焕撰。焕字扬华，一字茂实，长洲人，嘉靖戊戌进士，官至督理南京仓储右副都御史。焕初由刑部主事改吏部，擢南京太仆寺卿。值倭犯两浙诸郡，乃上《平倭疏》凡十二策。及转光禄寺卿，复上《安攘八事》。旋擢右佥都御史巡抚福建，又陈《明职守》、《授成算》二疏。前後四疏，皆为倭事而发。此本乃嘉靖己未焕由河南巡抚拜督漕之命，将去汴时，周藩镇国中尉睦挈为序而刻之者也。</p>
<p>△《南宫奏牍》・二卷（安徽巡抚采进本）</p>
<p>明高拱撰。拱有《春秋正旨》，已著录。嘉靖壬戌，拱为礼部左侍郎，改吏部，进礼部尚书，召入直庐，皆在一年之中。《自序》云：视篆南宫未久，故奏牍无多。然一二有关处分者，皆自属草，故特存之云。</p>
<p>△《纶扉内稿》・一卷、《外稿》・一卷（安徽巡抚采进本）</p>
<p>明高拱撰。拱於嘉靖丙寅入阁，隆庆丁卯罢，己巳复召还。是编乃其先後在阁时疏稿也。前有《自序》，称内阁有关机密，人不与知者不敢泄，惟言外事及辞免诸疏则存之云。</p>
<p>△《掌铨题稿》・十四卷（安徽巡抚采进本）</p>
<p>明高拱撰。拱於隆庆己巳复召入内阁，兼掌吏部事者凡二年。是编皆其疏稿也。史称拱在吏部，欲遍识人材，授诸司以籍，使署贤否，志爵里姓氏，月要而岁会之。仓卒举用，无不得人。盖其才固有足取者矣。</p>
<p>△《献忱集》・二卷（安徽巡抚采进本）</p>
<p>明高拱撰。所载皆贺谢奏疏。《自序》云：国制，廷臣贺谢皆无疏。近岁章奏浸盛。节贺无俟言，凡有瑞应必疏贺，而大僚迁官及有谴有赐无不疏谢者。乃次第成帙，名《献忱集》。《明史・艺文志》作五卷。岂先有别行之本五卷，後编入文集，乃删并为二卷耶。</p>
<p>△《奏疏辑略》・一卷（两江总督采进本）</p>
<p>明董传策撰。传策字原汉，上海人，嘉靖庚戌进士，授刑部主事。以疏劾严嵩，谪戍南宁。隆庆初，复故官。万历初，官至南京礼部右侍郎。事迹具《明史》本传。是编有其弟传文识後云：伯子由常博至右宗伯，疏草半逸。今辑梓者寥寥十馀疏耳。考传策始以论严嵩欺君误国，遣戍南宁，乃其生平大节，宜以弁集，而乃冠以《极陈时政疏》。实则未上之稿，附录之，尚为空言鬻直，况首列乎？此则编次之失也。</p>
<p>△《粤西疏稿》・三卷（浙江巡抚采进本）</p>
<p>明吴文华撰。文华字子彬，连江人，嘉靖丙辰进士，官至南京兵部尚书，谥襄惠，事迹附见《明史・邹应龙传》。此集乃其巡抚广西时所上诸疏，凡二十一首。叶向高作文华《济美堂集序》，称其督粤西所削平林箐巨憝，累世为患害者，不可胜纪。今集中《叙报雕剿人员疏》、《地方贼情疏》、《剿平上下四屯疏》、《剿平北山等处地方疏》、《题报地方贼情疏》，皆其事也。然史称河池布咳北三犭┪次逆，总督凌阋硐彩拢杀戮甚惨，得荫袭，文华亦受赏迁户部侍郎，则向高所云，不免有所文饰矣。</p>
<p>△《留都疏稿》・一卷（浙江巡抚采进本）</p>
<p>明吴交华撰。文华於万历十五年任南京工部尚书，十六年进兵部尚书，旋以病乞归。此其两年之中所上诸疏，凡十一首。谢恩者三，乞休者二，为人请荫者一，其四皆营伍常事。惟《乞诛内监张鲸》一疏，尚见风力云。</p>
<p>△《存笥录》・一卷（江西巡抚采进本）</p>
<p>明张贾撰。贾字叔养，号心吾，江西新城人，嘉靖己未进士，官至南京工部右侍郎，事迹附见《明史・邹应龙传》。是编乃其曾孙道登所刻。首载诰敕，末录墓碑志铭。所载贾文，惟奏疏六篇而已。一为救论严嵩言官吴时来，一复召上论三事，一荐王世贞，一荐石星，一劾内监滕祥，一劾大学士高拱。卷首标题之下，侧注“摘要”二字，盖非完本也。</p>
<p>△《王文肃奏草》・二十三卷（江苏巡抚采进本）</p>
<p>明王锡爵撰。锡爵字元驭，号荆石，太仓人，嘉靖壬戌进士，官至建极殿大学士，谥文肃，事迹具《明史》本传。是集乃其纶扉进御之词，自万历十三年讫三十八年，以岁月先後编次。其子衡所辑，其孙时敏所刊也。</p>
<p>△《小司马奏草》・六卷（两江总督采进本）</p>
<p>明项笃寿撰。笃寿字子长，秀水人，嘉靖壬戌进士，官至兵部郎中。是编即笃寿官兵部时议覆内外陈奏之文。凡《驾部稿》一卷，《职方稿》五卷。其曰小司马者，盖取《周礼・夏官》之属。然明无此职，以古名题後世之奏牍，似有据而实不典也。</p>
<p>△《冲犯Я勺嘁椤贰ざ十卷、《督抚奏议》・八卷（江苏周厚鲇家藏本）明顾养谦撰。养谦字益卿，南通州人，嘉靖乙丑进士，官至户部侍郎，总督蓟辽兼经略。以议倭封贡事被劾去。《抚辽奏议》乃巡抚辽东时所上，凡九十馀疏。《督抚奏议》乃总督蓟辽时所上，凡三十馀疏。</p>
<p>△《敬事草》・十九卷（山西巡抚采进本）</p>
<p>明沈一贯撰。一贯有《易学》，已著录。是书乃其历官所上奏疏揭帖。始於万历四年正月初充讲官，迄於三十四年七月以大学士乞休。一贯当国，颇为清议所不满。如《明史》本传所载楚狱、妖书二案，所不待言。即京察一事，集中深自辨白，然终无以解免於物论也。本传称一贯位至建极殿大学士。据此编所书衔名乃中极殿，盖史家偶异词云。</p>
<p>△《内阁奏题稿》・十卷（浙江巡抚采进本）</p>
<p>明赵志皋撰。志皋字汝迈，兰人，隆庆戊辰进士，官至建极殿大学士，谥文懿，事迹具《明史》本传。史称志皋身在床褥，於罢矿、建储诸大政，数力疾草疏争。在告四年，疏八十馀上。此本乃其在内阁十年之奏稿，於万历二十八年手自编定者也。《明史・艺文志》作十六卷，与此本卷数不合。殆志皋尚有他奏议，《明史》总举其数欤。</p>
<p>△《王文端奏疏》・四卷（两江总督采进本）</p>
<p>明王家屏撰。家屏字仲伯，山西山阴人，隆庆戊辰进士，官至东阁大学士，谥文端，事迹具《明史》本传。家屏辅政在万历中年，奏疏多为册储之事，馀皆占谢之词。本传称其柄国仅半载而去，朝野惜之。阅八年，储位始定。遣官存问，赍金币羊酒。是编终以此篇，明其志也。诸疏已载入所著《文端集》，此盖初出别行之本。《目录》作二卷，而书实四卷。盖《目录》之误，其编校亦可谓疏矣。</p>
<p>△《奏议》・二卷（江西巡抚采进本）</p>
<p>明李颐撰。颐字维贞，号及泉，馀干人，隆庆戊辰进士，官至总督河漕、都察院右都御史，兼工部侍郎，事迹具《明史》本传。是编皆其历官时所上奏疏，与《明史》相合。《献徵录》载颐行状，称《奏议》十卷。今止二卷，乃国朝段藻所重刊。末附《重建儒学祭器库记》一首，而以志传行状制诰及谕祭敕葬文冠於卷首。</p>
<p>△《掖垣题稿》・三卷（刑部员外郎顾葵家藏本）</p>
<p>明顾九思撰。九思字与睿，长洲人，隆庆辛未进士，官至通政司右通政。是编皆其为给事中时所上奏疏。在户科者一，在礼科者十三，在兵科者二十。其间如持宗藩之冒封，劾边将之骄诈，皆具有风节。《江南通志》亦谓其条奏多关切军国大计，时咸推其谠直云。</p>
<p>△《谏垣疏稿》・四卷（两江总督采进本）</p>
<p>明姚学闵撰。学闵字顺山，武陵人，隆庆辛未进士，由知县历官礼、刑、兵三科给事中。尝一视京营，一阅宣大山西边务。以其前後奏疏，汇为此编。卷首有《陈所蕴序》，称当时不察，有以加芄氏辔口实者。今疏稿具在，有一左袒相君语乎？又有其门人吴中明《序》，亦云先生当柄国时，世或蕲为同而能不为同。迨其後也。世或蕲为异而能不为异。盖学闵官谏垣时，在万历初，正其乡人张居正独相之日。故二人并为辨别心迹云。</p>
<p>△《海防奏议》・四卷（江苏周厚鲇家藏本）</p>
<p>明万世德撰。世德，山西偏头千户所人，隆庆辛未进士，历官右都御史、总督蓟辽。万历二十五年，倭寇朝鲜，议设海防巡抚，以世德为都察院佥都御史，管理天津、登莱、旅顺等处海务。至二十六年，改世德经理朝鲜，而以汪应蛟为代。是编所载，自二十五年九月至二十六年六月。一年之中，条上一切海防事宜，凡为疏四十八篇。</p>
<p>△《治河奏疏》・四卷（直隶总督采进本）</p>
<p>明李化龙撰。化龙有《平播全书》，已著录。是编奏疏乃万历三十一年化龙以工部右侍郎总督河道时所上。时黄河横决，化龙遍行淮徐，得氵加河遗迹，乃奏请疏凿。凡开二百六十丈。工讫而为流沙所阻。化龙持之益力，复改凿头一路，运道遂通。故此编於氵加河一事，最为注意，言之尤为恳切云。</p>
<p>△《黄门集》・三卷（浙江巡抚采进本）</p>
<p>明陈与郊撰。与郊有《檀弓集注》，已著录。是编为其《奉常佚稿》之第二种，皆其为给事中时奏疏。与郊党附大学士申时行、王锡爵。其论大峪寿宫事，诋李植、江东之。其疏今载集中。《明史・万国钦传》又载，给事中李春开劾赵南星、张士昌，与郊助之。亦以二人纠政府私人也。</p>
<p>△《奏疏遗稿》・（无卷数，江苏巡抚采进本）</p>
<p>明吴达可撰。达可字安节，宜兴人，万历丁丑进士，官至通政司左通政。是集为其孙洪裕等所编，分《西台》、《ぁ寺》、《勋寺》、《银台》四类。词气颇多率易。惟官御史时劾兵部尚书田乐等一疏，颇为切直。疏中极数乐子尔耕开门纳贿之罪。尔耕即後以世荫官锦衣，党附魏忠贤，锻炼杨涟、左光斗诸人，流毒天下者。达可可云先见矣。</p>
<p>△《周中丞疏稿》・十六卷（江西巡抚采进本）</p>
<p>明周孔教撰。孔教字明行，临川人，万历庚辰进士，官至右都御史，总理河道。是集凡《西台疏稿》二卷、《中州疏稿》五卷、《江南疏稿》九卷。其《西台疏》内极论赵志皋、石星等封日本弃朝鲜之非。《江南疏》内停织造、止加派及丁未救荒诸疏，尤具见风力。其馀则案牍之文为多。据《赵南星序》，此集乃孔教由应天巡抚迁总督河道时所刊。其时吴中士民请留孔教，言者劾为孔教阴使之。孔教由此去国，乃裒刊平日之疏，使南星序之。而顾宪成、高攀龙亦为之序。三人皆一代名臣，所言当不假借。然当嫌疑交起之际，而急刻《疏稿》以自表。日相激薄，党祸遂成。是则东林诸人负气求胜之过，难尽委诸命数也。</p>
<p>△《青琐荩言》・二卷（江西巡抚采进本）</p>
<p>明杨东明撰。东明字启昧（案《明史》作字启修），号晋安，虞城人，万历庚辰进士，官至刑部右侍郎，事迹附见《明史・王纪传》。东明为礼科给事中时，正当万历间朝政纰缪，东明多所建白。如停逮谭一召、安希范及东事、播事诸疏，持论颇正而不激。後卒以抗论被斥，家居二十六年。因汇其前後疏稿为一集，宁陵乔允序之。允亦尝官御史，与东明同以言罢者也。</p>
<p>△《掖垣谏草》・五卷（两江总督采进本）</p>
<p>明张贞观撰。贞观字惟诚，别号惺宇，沛县人，万历癸未进士，官至礼科给事中。万历甲午，以请皇长子出阁讲读，罢职为民。此其历年疏草也。凡在兵垣者二卷，工垣者一卷，礼垣者二卷。</p>
<p>△《兰台奏疏》・（无卷数，直隶总督采进本）</p>
<p>明马从聘撰。从聘有《四礼辑疑》，已著录。是集为从聘所自编，凡二十六疏。前有《自序》，称万历戊戌题於两淮公署。盖其为江西道御史出理盐课时所刊也。</p>
<p>△《畿南奏议》・六卷（山西巡抚采进本）</p>
<p>明王纪撰。纪字惟理，号宪葵，芮城人，万历己丑进士，官至刑部尚书，事迹具《明史》本传。此其自万历四十一年至四十五年巡抚保定时所上奏疏也。於闾闾灾病，言颇详尽。史亦称其居四年，部内大治云。</p>
<p>△《杨全甫谏草》・四卷（山西巡抚采进本）</p>
<p>明杨天民撰。天民号全甫，山西太平人，万历己丑进士，官至礼科右给事中，降永从县典史，後赠光禄寺少卿，事迹具《明史》本传。天民在谏垣，敢於言事。建储之疏至十二上，卒以是谪死。其乡人为梓先後疏稿共成四卷，後附《赠官制》及《谕祭文》。赠官在天启二年九月，谕祭在三年十月。而卷首《许维新序》作於天启元年十一月，已有“台臣请加恤录”之语。盖奏请在前，得允在後耳。</p>
<p>△《督蜀疏草》・十二卷（浙江巡抚采进本）</p>
<p>明朱燮元撰。燮元字懋和，浙江山阴人，万历壬辰进士，历官兵部尚书，总督四川、贵州军务，晋左柱国、少师，谥襄毅，事迹具《明史》本传。燮元久膺阃寄，历树边功，威望著於西南。史称其治事明果，军书络绎，不假手幕佐。此编乃其总督四川时经理苗疆事宜及举劾僚属诸疏。其曾孙人龙校刻者也。</p>
<p>△《朱襄毅疏草》・十二卷（浙江巡抚采进本）</p>
<p>明朱燮元撰。是书皆其总督愎笫甭燮蕉ㄖ蠲缱嗍栌攵绞裰钍琛Ｊ寄┚具《明史》本传中。其事迹委曲，年月先後，则较史为详。</p>
<p>△《朱少师奏疏》・八卷（两江总督采进本）</p>
<p>明朱燮元撰。此编为其曾孙世卫所重刊。冠以倪元璐所撰《行状》及刘宗周所撰《墓志铭》。末有《世卫跋》，称《燮元奏疏》原镌成二十四卷（案：此即以《督蜀疏草》十二卷、《朱襄毅疏草》十二卷合而计之，非别有二十四卷之本），以版留家塾。又别抄一百三十馀疏，合《蜀事纪略》共为一帙。其《蜀中疏草》删为四卷，《黔中疏草》删为三卷。《蜀事纪略》又自为一卷，冠於《蜀中疏草》之前。</p>
<p>△《留垣奏议》・四卷（福建巡抚采进本）</p>
<p>明黄起龙撰。起龙字应兴，号雨石，莆田人，万历戊戌进士，官至南京吏科给事中。是编为起龙所自刊，分十六类。曰《储讲》，曰《藩封》，曰《国典》，曰《圣政》，曰《修省》，曰《赈恤》，曰《粮储》，曰《钱法》，曰《财用》，曰《谥典》，曰《起废》，曰《用人》，曰《考选》，曰《纠邪》，曰《时事》，曰《请告》。共计疏三十六首，而以户部议覆三疏附其後。曰《留垣奏议》者。以当时称南京为留都也。</p>
<p>△《留垣疏草》・（无卷数，两江总督采进本）</p>
<p>明黄建中撰。建中字良辅，扬州兴化人，万历戊戌进士，官至南京户科给事中。是集凡疏二十四篇。其中若《论旧抚疏》，劾李三才论救刘光复原为自救。考《明史・李三才传》，称光复坐事下狱，三才阳请释之，则与建中疏意相符。而建中疏劾之事，则不见於《三才传》中，此疏实可以补其阙。又若《恶监狂逞疏》，劾税细撙，尤见风力。至於《按臣轻去疏》，劾应天巡按御史荆养乔而申理熊廷弼。考《明史》廷弼督学南畿，严明有声。以杖死诸生事，与荆养乔相讦奏。养乔投劾去，廷弼亦听勘。不及详其始末。据《定陵注略》，则汤宾尹夺人聘妻，逼贞女自尽，诸生芮应元等不平而鸣之官。廷弼为宾尹所取士，因杖应元杀之。其事曲在廷弼。建中此疏，颠倒是非实甚。建中《明史》无传，《江南通志》载其初授南阳府推官，下车即置奸掾於法。邑令馈金，笞其使，令解绶去。为给事中时，遇事敢言，中内计罢去。则其人非附宣党者，殆一时意见之偏耶。</p>
<p>△《湖湘五略》・十卷（浙江巡抚采进本）</p>
<p>明钱春撰。春字梅谷，武进人，万历甲辰进士，官至户部尚书，事迹附见《明史・钱一本传》。万历四十年春，以监察御史巡按湖广，至四十二年代还。因辑其在官时所作章疏文移，汇为此编。凡《疏略》三卷，《牍略》一卷，《檄略》二卷，《详略》二卷，《谳略》二卷。大都案牍之文。其中《请释满朝荐》一疏，自言当时具草未上，而亦载之编中。殆与董传策刻《极陈时政》一疏，其事等矣。</p>
<p>△《兵垣奏疏》・一卷（陕西巡抚采进本）</p>
<p>明刘懋撰。懋字养中，别号渭溪，临潼人，万历癸丑进士，官至兵科给事中。是集凡奏疏十二篇。案《平寇志》，称崇祯元年，给事中刘懋、御史毛羽健请裁驿站，以足国用。非敕使不得给邮符，岁省费无算。谓苏驿累也。而燕、赵、秦、晋轮蹄孔道，游手之民多仰食驿糈，至是益无赖。又岁俭无所得食，遂群聚为盗云云。考天、崇之间，政乱而民困，重以饥岁，即不裁驿站，亦必乱。未可专以咎二人，况天下之驿皆裁，而乱独起於秦。是亦不由裁驿之明徵矣。《平寇志》又载懋崇祯三年《论流寇》二疏，於当日情形极切，而此集佚之，则不知其何故也。</p>
<p>△《吴侍御奏疏》・一卷（山西巡抚采进本）</p>
<p>明吴玉撰。玉，寿阳人，天启壬戌进士，官至河南布政司参议。此编乃其崇祯初官广西道监察御史时所上之疏，凡十篇。劾魏忠贤馀党者三，劾辅臣者二，劾本兵者三，清鸸用者一。其末一篇则恳辞加衔者也。</p>
<p>△《按晋疏草》・（无卷数，两江总督采进本）</p>
<p>不著撰人名氏。亦无卷次目录。惟分四巨册。皆明崇祯五年六年奏疏。每篇首署巡按山西监察御史李，而不书其名。末各载所奉谕旨。疑皆当时胥吏抄录副本，未经重缮者。案《山西通志》，崇祯间巡按御史有李嵩者，枣强人。《畿辅通志》载嵩字影石，天启壬戌进士，官至布政使。是此书即嵩案晋时疏稿也。时流贼势已猖獗，故疏中言兵事者十之八九。其五年八月《急请移兵厚饷》一疏，称宁武兵骄而狡，一遇大敌，非鼓噪即脱逃。标营兵悍而猾，经过地方，横索如虎，避盗如鼠。即有一二守法者，又迟回不用命。明季军政敝坏至此，固不待献、闯并炽，而亡徵先见矣。</p>
<p>△《治河奏疏》・二卷（侍讲刘亨地家藏本）</p>
<p>明周堪赓撰。堪赓字仲声，号五峰，宁乡人，天启乙丑进士，官至工部侍郎。集中有崇祯十六年十二月升南京户部尚书《乞赐骸骨疏》。《三藩纪事本末》亦载福王时起用户部尚书周堪赓，以疾不赴，则堪赓虽未南京任事，实以尚书归里也。《明史・河渠志》载，崇祯十五年流贼决河灌城，民尽溺死。总河侍郎黄希宪以身居济宁，不能摄汴，请特设重臣督理。命工部侍郎周堪赓督修汴河。此治河奏疏盖即是时所上。然史载十六年六月堪赓言，河之大势尽归于东，运道已通，陵园无恙。疏甫上，决口再溃。帝趣鸠工，未奏绩而明亡云云。而集中有十六年十二月汴工筑塞已完，《岁修防守宜豫》一疏与史不符，未详何故也。</p>
<p>△《真定奏疏》・一卷、《附刻》・一卷（陕西巡抚采进本）</p>
<p>明卫桢固撰。桢固字紫岚，韩城人，崇祯甲戌进士，历官隳系兰嗖煊史。此其巡按真定时所上疏稿也。凡二十六篇。其论劾白广恩淫掠及领兵官潘凤阁擅责县官诸疏，于明季军政不修，可以概见一二。其子执蒲跋而刻之。执蒲字禹涛，国朝顺治辛丑进士，官至左都御史。其初授监察时，适亦得隳系溃遂以己疏一册附刻其後。</p>
<p>△《文襄公奏疏》・十五卷、附《年谱》・一卷（山东巡抚采进本）</p>
<p>国朝李之芳撰。之芳字邺园，武定人，顺治丁亥进士，官至文华殿大学士，谥文襄。是编奏疏前十一卷，为总督浙江时所上。又《台谏集》二卷，为监察御史时所上。康熙甲申，耿精忠之变，经理征剿疏稿，亦具载集中。末附《年谱》一卷，淄川唐梦赉所编也。</p>
<p>△《郝恭定集》・五卷（直隶总督采进本）</p>
<p>国朝郝惟讷撰。惟讷字敏公，霸州人，顺治丁亥进士，官至吏部尚书。此集凡《都察院奏疏》八篇，《刑部奏疏》四篇，《礼部奏疏》一篇，《户部奏疏》九篇，《吏部奏疏》六篇。其《礼部请行释奠疏》、《户部税银款目疏》，皆注“疏存部案”字。盖当时同官公议，而惟讷具草，故仍刻之私集也。</p>
<p>△《清忠堂奏疏》・（无卷数，江苏周厚鲇家藏本）</p>
<p>国朝朱宏祚撰。宏祚字徽荫，高唐人。是编乃其官广东巡抚时奏疏。始於康熙二十六年十二月，终於三十一年八月，凡七十五篇。前有《梁佩兰序》，称其在粤五年，凡上一百六十有五疏。则此刻亦选择而存之者也。</p>
<p>△《西台奏议》・一卷、《京兆奏议》・一卷、附《曲徙录》・一卷（陕西巡抚采进本）</p>
<p>国朝杨素蕴撰。素蕴字筠湄，宜君人，顺治壬辰进士，官至湖广巡抚。《西台奏议》，其为四川道监察御史时所上。《京兆奏议》，其官顺天府尹时所上。《曲徙录》则东明刘祚昌集其劾奏吴三桂疏，又谪官复起始末也。然三桂逆迹一形，素蕴即邀擢用，未可谓之“曲突徙薪无恩泽”也。祚昌之命名，亦不思之甚矣。</p>
<p>△《大观堂文集》・三卷（浙江巡抚采进本）</p>
<p>国朝余缙撰。缙字仲绅，号浣公，诸暨人，顺治壬辰进士，官至河南道监察御史。是集即其官御史时所上诸疏，凡四十三篇。其外官告病诸疏，皆缙私拟未上之稿，未尝见之施行，不当一例附入也。</p>
<p>△《疏稿》・一卷（两江总督采进本）</p>
<p>国朝胡文学撰。文学字卜言，鄞县人，顺治壬辰进士，官至福建道监察御史。此即为御史时题奏之稿也。自顺治十七年起，至康熙元年巡视两淮盐政止，凡十六篇。</p>
<p>△《存纷嗍琛贰ぃㄎ蘧硎，江苏巡抚采进本）</p>
<p>国朝徐越撰。越字山琢，山阳人，顺治壬辰进士，官至监察御史，迁兵部督捕左理事官，仍留御史之任。是集皆其所上奏疏，自顺治十七年至康熙十二年止，凡五十四篇。皆具年月，并恭载谕旨。《江南通志》称其在台十有三年，所条奏皆有关时政之大者。言漕河事先後凡十六疏，历陈淮、黄分合变迁及两河冲决状尤悉。</p>
<p>△《杨黄门奏疏》・（无卷数，浙江巡抚采进本）</p>
<p>国朝杨雍建撰。雍建字自西，一字以斋，海宁人，顺治乙未进士，官至兵部侍郎。此编乃其官给事中时所上奏疏，故以黄门为名。前有康熙元年《胡兆龙序》，谓雍建壬寅假归，梓其前後疏章三十馀篇。又《自序》云：历吏、礼、兵、刑四垣，章凡三十馀上。今卷内实五十一篇。末四篇称《西台奏议》，盖康熙十八年官左副都御史时也。《目录》後有《自识》云：余以内升，复入垣署，章奏及西台诸疏，原稿散失无存。赖吾侄存理中发留心搜辑，得以续梓。然则此所载者盖合前後所刻通为一编矣。</p>
<p>△《抚黔奏疏》・八卷（浙江巡抚采进本）</p>
<p>国朝杨雍建撰。雍建自康熙十八年巡抚贵州，凡在任六年。内升兵部侍郎，阅一年有馀，告请终养。是编合载贵州及兵部奏疏共五百四十一篇。</p>
<p>△《于山奏牍》・七卷、附《诗词》・一卷（江苏周厚鲇家藏本）</p>
<p>国朝于成龙撰。成龙字北溟，永宁人。前明拔贡生。入国朝，授广西罗城县知县。官至湖广总督。此集刊於康熙癸亥，自卷一至卷七，皆载其历任所上奏疏，及详文、牌示并一时同官往来书牍。第八卷则《诗词》，而终之以《制艺》一首。其後《政书》之刻，即因此本而增损之。此编盖犹其初稿。至於诗词，本非所长。《制艺》一首，尤不入格。亦不如《政书》之刊除洁净也。</p>
<p>△《平岳疏议》・一卷、《平海疏议》・一卷、附《平海咨文》・一卷、《师中小札》・一卷（山西巡抚采进本）</p>
<p>国朝万正色撰。正色号中庵，晋江人，康熙十三年，正色以岳州水师总兵官征吴三桂，累立战功。《平岳疏议》作於是时。寻提督福建水师，同总督姚启盛平海坛及金、厦两岛。《平海疏议》及《咨文》作於是时。《小札》亦是时师中作也。</p>
<p>△《督漕疏草》・二十二卷（山东巡抚采进本）</p>
<p>国朝董讷撰。讷字兹重，号默罚平原人，康熙丁未进士，官至江南总督。是编乃其督理漕河时所上疏草，皆吏牍之文。</p>
<p>△《奏议稿》・（无卷数，江西巡抚采进本）</p>
<p>国朝江蘩撰。蘩有《四译馆考》，已著录。是编冠以康熙二十五年十月蘩由灵宝县知县擢御史时御试策二道。次为陕西道御史时疏三篇，次为巡视东城时疏二篇，次为协理江西道时疏三篇，次为巡视北城时疏一篇，次为巡视长芦盐课时疏三篇，次为掌山东道时疏一篇、掌京畿道时疏一篇。</p>
<p>△《抚豫宣化录》・四卷（内府藏本）</p>
<p>国朝田文镜撰。文镜，正黄旗汉军，官至河东总督，谥端肃。是编乃文镜官河南巡抚时，《奏疏》一卷、《条奏》一卷、《文移》一卷、《告示》一卷。内《文移》又分一子卷。均始於雍正二年七月，迄五年九月。惟《告示》迄於五年正月。前有河南布政使费金吾、按察使彭维新、分守开归河道杨梦琬、河务兵备道祝兆鹏、分守河北兵备道朱藻、分巡南汝光道孙兰芬会请刊刻详文一道，及文镜批词。</p>
<p>△《河防疏略》・二十卷（两淮马裕家藏本）</p>
<p>国朝朱之锡撰。之锡字孟九，号梅麓，义乌人，康熙壬辰进士，官至兵部尚书、都察院右副都御史、总督河道。是编即其治河奏稿也。（以上专集）</p>
<p>△《赤城论谏录》・十卷（浙江巡抚采进本）</p>
<p>明谢铎、黄孔昭同编。铎字鸣治，天顺甲申进士，官至礼部侍郎，兼国子监祭酒，谥文肃。孔昭字世显，天顺庚辰进士，官至工部侍郎，谥文毅。事迹具《明史》本传。二人皆天台人。是编裒其乡先辈奏议，自南宋至明初，凡十四人，文六十六篇。又吴芾、叶梦鼎二人在宋末亦以言事著称，而奏稿不可复得，亦附名於後。略载其出处行事，以存其人焉。</p>
<p>△《大儒奏议》・六卷（江苏巡抚采进本）</p>
<p>明邵宝编。宝有《左Δ》，已著录。是书取宋二程子及朱子奏议汇抄成帙。盖宝督学江西时所刊。然三子以道学传，不以经济见也。</p>
<p>△《右编》・四十卷（直隶总督采进本）</p>
<p>明唐顺之编。顺之有《广右战功录》，已著录。是编所录皆历代名臣论事之文，凡分二十一门、九十子目。古来崇论宏议，切於事情，可资法戒者，菁华略备。其曰《右编》者，取右史记言之义也。然其稿未定而顺之没。後万历中焦叩闷洳斜荆南京国子监祭酒刘曰宁、司业朱国桢仿左编义例，为定其部分，且补其遗轶，付之梓。然其中所补之文，如司马师《上高贵乡公劝学书》、李斯《谏秦王逐客书》及唐武后时诸臣所上书，多以词藻见收，恐非顺之本意。又如《论晋铸刑鼎》一书，自是左氏之文，而题曰仲尼，尤为无识。盖明自万历以後，国运既颓，士风亦佻，凡所著述，率窃据前人旧帙，而以私智变乱之。曰宁等之补此书，亦其一也。</p>
<p>△《明疏议辑略》・三十七卷（内府藏本）</p>
<p>明张瀚编。是书乃瀚官大名知府时，督学御史阮鹗以世所行《名臣经济录》、《名臣奏议》二书去取猥杂，因属瀚别加删补，以成此本。略仿《宋名臣奏议》之例，分《君道》、《圣学》、《修省》、《厘正》、《纳谏》、《史职》、《铨选》、《考课》、《财计》、《赋役》、《征榷》、《漕运》、《荒政》、《礼仪》、《律历》、《陵庙》、《祀典》、《制科》、《学校》、《武备》、《征伐》、《抚治》、《马政》、《御边》、《议狱》、《屯田》、《河渠》、《营缮》、《风纪》、《纠劾》三十门。然当时有所避忌，所载亦不能尽备也。</p>
<p>△《嘉隆疏钞》・二十卷（内府藏本）</p>
<p>明张卤编。卤字召和，仪封人，嘉靖乙未进士，历官右副都御史，调南京太常寺卿。是编专录嘉靖、隆庆两朝臣僚奏疏，分三十七类，凡四百馀篇。盖续张瀚《疏议辑略》而作。故类例虽稍有出入，而大致略相仿佛云。</p>
<p>△《两朝疏钞》・十二卷（浙江范懋柱家天一阁藏本）</p>
<p>明顾尔行编。尔行，归安人，万历甲戌进士，官大名府推官。初，张瀚撰《疏议辑略》，所载止武宗以前，故尔行复录世宗、穆宗朝诸疏，以续其书。明至世宗以後，纪纲日弛，议论日多。当时诸疏，或忿争诟戾，使听者不平；或支蔓冗沓，使读者欲卧。士大夫淳厚忠朴之风，自是渐坏。其间忠义激发，非为名计者，亦参杂其中，混淆而不能别矣。是则世运为之也。</p>
<p>△《留台奏议》・二十卷（浙江巡抚采进本）</p>
<p>明朱吾弼、李沭馈⑾羧缢伞⑺锞酉嗤编。取正、嘉、隆、万间南京御史所上奏疏，分二十门。所载诸疏，四人自撰者为多。露才扬己，盖所不免焉。吾弼有《朱子奏议》，已著录。沭雷只朴穑内乡人，万历壬辰进士。如松字鹤侣，内江人。居相字伯辅，沁水人。并万历壬辰进士。时皆官南京御史，故与吾弼同辑是编也。</p>
<p>△《右编补》・十卷（直隶总督采进本）</p>
<p>明姚文蔚编。文蔚字元素，钱塘人，万历壬辰进士，官至太仆寺卿。初，唐顺之为《右编》，其书未完。刘曰宁补而辑之，尚多阙略。文蔚因取永乐中所修《名臣奏议》，拾其所遗。其门目则仍从《奏议》之旧，分四十二类，大抵皆习见之文。特於顺之所不录者，覆为掇拾，以成一编耳。</p>
<p>△《古奏议》・（无卷数，两江总督采进本）</p>
<p>明黄汝亨编。汝亨字贞父，仁和人，万历戊戌进士，官至江西提学佥事，转布政司参议。此书辑古人奏议，自战国迄於唐、宋，共一百一十首。每首系以评论。然若苏秦、范睢、韩非辈，不过辨士功利之谈。论文则当取其工，论奏议则当斥其诡，奈何托始於是也。</p>
<p>△《二李先生奏议》・二卷（副都御史黄登贤家藏本）</p>
<p>明徐宗夔所编李梦阳、李三才二人奏议也。梦阳以风节振一世。三才结纳东林，亦负当代之望，而智数用事，不及梦阳之伉直，其为人不甚相类。宗夔以二人俱产关中，故合刻之。末各附诗数首，於体例亦为不伦。宗夔字效虞，苏州人。</p>
<p>△《奏议稽询》・四十四卷（湖北巡抚采进本）</p>
<p>国朝曹本荣编。本荣，黄冈人，顺治己丑进士，官至侍讲学士。是书仿《历代名臣奏议》之体，汇辑自周讫明诸臣奏疏，分三十六门。然自《君德》至《弭盗》六十五门，止二十六卷。其中《律历》一门，又有录无书。最後《御边》一门，自二十七卷起至四十四卷止，共十八卷。未免繁简不伦，体例未能尽善，疑草创未全之本也。（以上总集）</p>
<p>──右“诏令奏议类”奏议之属，九十部、八百十八卷，内十部无卷数，皆附《存目》。 






</p></div>
  <div class="adBottom">
    <script src="../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='216049.html' class='pagedaohang'>【上一篇】<i>:卷五十七・史部十三○传记类一</i></a></span><span class="tomenu"><a href="sikuquanshuzongmutiyao.html" title="四库全书总目提要" class="returnIndex">【回目录】</a>
</span><span class="toup1"><a href='216047.html' class='pagedaohang'>【下一篇】<i>：卷五十五・史部十一○诏令奏议类</i></a></span></div>
  <div class="adBottom">
    <script src="../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../js/foot.js" type="text/javascript"></script>

</body>
</html>
