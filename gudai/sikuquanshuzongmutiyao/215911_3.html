<?xml version="1.0" encoding="gb2312"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=gb2312" />
<title>四库全书总目提要_卷一百九十三・集部四十六○总集类存目三</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<script src="/js/dm.js" type="text/javascript"></script>
<link href="/css/wap2011.css" rel="stylesheet" type="text/css" />
<script src="http://apps.bdimg.com/libs/jquery/2.1.4/jquery.min.js"></script>
</head>
<body class="body">
<div class="mtop"> <a href="/" class="mindex"><img src="/images/mindex.png" alt="回主页" /></a>
  <div class="mTitle"><a href="/" class="htitle1">天涯知识库</a> ・ <a href="/gudai/sikuquanshuzongmutiyao/">四库全书总目提要</a></i></div>
  <span class="mmenu" id="mmenu"><img src="/images/mmenu.png" alt="目录" /></span> </div>
<div class="mnav" id="mnav"> <a href="/" targent="_blank">首页</a> <a href="/zuowen/" targent="_blank">作文</a> <a href="/gudai/" targent="_blank">古代文学</a> <a href="/jiankangbaojian/" targent="_blank">健康保健</a> <a href="/jiankangyinshi/" targent="_blank">健康饮食</a> <a href="/xiandai/" targent="_blank">现代小说</a> <a href="/gushihui/" targent="_blank">故事会</a> <a href="/waiguo/" targent="_blank">外国文学</a> <a href="/shenghuochangshi/" targent="_blank">生活常识</a> <a href="/meirongyangsheng/" targent="_blank">美容知识</a> <a href="/lishigushi/" targent="_blank">历史故事</a> <a href="/wangluoxiaoshuo/" targent="_blank">网络小说</a> <a href="/juqingjianjie/" targent="_blank">剧情简介</a> <a href="/wangmingdaquan/" targent="_blank">网名大全</a> <a href="/shuoshuo/" targent="_blank">说说大全</a> <a href="/caipudaquan/" targent="_blank">菜谱大全</a>  </div>
<div class="search searchtop">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01 content02">
  <script src="/js/pic.js" type="text/javascript"></script>
</div>
<div class="daohang"><strong>位置:</strong><a href='http://3g.sbkk8.com/'></a> > <a href='/gudai/'>古代文学</a> > <a href='/gudai/sikuquanshuzongmutiyao/'>四库全书总目提要</a> > </div>
<div class="kind">
  <h1 class="h11">卷一百九十三・集部四十六○总集类存目三</h1>
</div>
<div class="articleContent"> <p>△《今文选》・十二卷（两江总督采进本）</p>
<p>明孙钅广撰。钅广有《孙月峰评经》，已著录。是编裒录明人之文，所选自罗鲋晾钗桢，凡三十一人。并撮其姓氏、爵里於卷前。其前七卷称《今文选》，後五卷称《续选》。观其自序，盖以李梦阳为宗，故明初诸人皆不之及焉。</p>
<p>△《三忠集》・十四卷（安徽巡抚采进本）</p>
<p>明郭惟贤撰。惟贤，晋江人。万历甲戌进士，官至左副都御史，以忧归。起户部右侍郎，未上而卒。事迹具《明史》本传。是集乃惟贤官湖广巡抚时所编。前有万历甲午自序，谓屈原，秭归人；孔明，南阳人；岳忠武虽起家汤阴而封鄂王，苗裔迄今在武、黄间。均以楚称，故合为一编。於《离骚》取朱子注，编为七卷；於《武侯集》兼取将苑、心书及杂文，编为三卷；於《忠武集》则取《金陀粹编》中家集十卷，汰其大半，编为四卷，其大篇关一时兴亡得丧者，多不见采。於三贤事状文章俱无可证核。惟贤一代名臣，此编则未为精善。盖一时书帕本也。</p>
<p>△《文府滑稽》・十二卷（两江总督采进本）</p>
<p>明邹迪光编。迪光有《郁仪楼集》，已著录。是书选周、秦迄於唐、宋寓言俳谐之文，故以滑稽为名。而正言庄论，时亦采入，为例已自不纯。或录全篇，或摘数语，亦漫无体例。又虽分文部、说部二目，而配隶实无定轨。如庄子《齐物论》，以“缺问於王倪”一段入文部，“罔两问景”一段入说部，“瞿鹊子”一段复入文部；“人间世匠石之齐”一段入文部，“南伯子葵”一段入说部。“大宗师子祀子舆”一段入文部，“意而子见许由”一段入说部。其馀忽谓之文，忽谓之说，似此类者，不可枚举。其编次无绪可知矣。</p>
<p>△《钓台集》・六卷（两江总督采进本）</p>
<p>明陈文焕编。文焕字静罚临川人。官严州府知府。是集成於万历丙子，因《钓台集》旧本，续以後来诗文，别无发凡起例之处。</p>
<p>△《诗宿》・二十八卷（内府藏本）</p>
<p>明刘一相编。一相字维衡，长山人。万历丁丑进士，官至陕西布政使。是编采周、秦、汉、魏、六朝、三唐之诗，区别差次，为部二十八，子目一百五十有四。陈隋以上诗体不甚异者都称古诗，惟以时代为序。唐则类以题分，人以诗分，诗以体分，亦张之象《唐诗类苑》之流亚也。</p>
<p>△《翰墨选注》・十二卷（浙江巡抚采进本）</p>
<p>旧本题明屠隆撰。隆有《篇海类编》，已著录。是书皆历代尺牍，谬妄不可殚述。如前载汉晁错与友人索诗编《尺牍》一篇曰：“日外入芳圃，知骑气南游。抱恨而返，所谓南山千万峰尽是相思情也。吟编久客左右，偶欲检点，敢请颁下，霜月更白，尚容冫卖寒往见，话前人工拙”云云，则其他可知矣。隆虽纵诞之士，不以学问名，然其陋不应至是。必书肆伪托也。</p>
<p>△《钜文》・十二卷（安徽巡抚采进本）</p>
<p>旧本题明屠隆撰。是集杂选经传及古文词，分宏放、悲壮、奇古、闲适、庄严、绮丽六门，仅八十篇。以《考工记》、《檀弓》诸圣贤经典之文与稗官小说如《柳毅传》、《飞燕外传》等杂然并选，殊为谬诞。疑亦坊贾⒚也。</p>
<p>△《四六丛珠汇选》・十卷（副都御史黄登贤家藏本）</p>
<p>明王明{敖山}编。明{敖山}字懋良，晋江人。万历己卯举人，官至宁波府通判。宋叶盟编《四六丛珠》凡四十卷，见於《千顷堂书目》，明时抄本尚存。明{敖山}病其繁冗，因别为选录刊行。所分大目十一，子目数百，皆仍叶氏之旧。然迷书所采，多录全文，今散见《永乐大典》中者，尚可考见其体例。明{敖山}乃随意刊削，仅存摘句。又不列标题，不署撰人名氏，一仿坊刻表联活套之式。割裂破碎，遂致尽失其本来，亦可谓不善变矣。</p>
<p>△《诗所》・五十六卷（通行本）</p>
<p>明臧懋循编。懋循有《负苞堂集》已著录。初，临朐冯惟讷辑上古至三代诸诗为《风雅广逸》，後又益以汉、魏迄於陈、隋诸诗，总名曰《古诗纪》。懋循是编，实据惟讷之书为稿本。惟讷书以诗隶人，以人隶代，源流本末，开卷灿然。懋循无所见长，遂取其书而割裂之，分二十有三门：曰《郊祀歌辞》、曰《庙祀歌辞》、曰《燕射歌辞》、曰《鼓吹曲辞》、曰《横吹曲辞》、曰《相和歌辞》、曰《清商曲辞》、曰《舞曲歌辞》、曰《琴曲歌辞》、曰《古歌辞》、曰《杂曲歌辞》、曰《杂歌谣辞》、曰《古语古谚》、曰《古杂诗》、曰《四言古诗》、曰《五言古诗》、曰《六言古诗》、曰《七言古诗》、曰《杂言古诗》、曰《骚体古诗》、曰《阙文》、曰《璇玑图诗》、曰《杂歌诗》、曰《补遗》。颠倒瞀乱，茫无体例。且古诗之名本对近体而起，故沈、宋变律以後，编唐、宋诗者二体迥分。若陈、隋以前，无非古体，乃亦称曰几言古诗，於格调已为倜痢Ｖ腥纭陡翟有女篇》本乐府，而入之古诗；傅毅《冉冉孤生竹》一首本古诗，而入之歌曲者。不可仆数。又《诗纪》鄄伤洳，亦颇伤泛滥。故後来常熟冯舒有《匡谬》一书，颇中其病。懋循不能有所考订，而掇拾儿矗以博相夸。又不分真伪，稗贩杂书以增之。甚至庾信诸赋以句杂七言亦复收入，尤为冗杂矣。</p>
<p>△《唐诗所》・四十七卷（通行本）</p>
<p>明臧懋循编。凡十有四门：曰《古乐府》、曰《乐府系》、曰《三言四言古诗》、曰《五言古诗》、曰《七言古诗》、曰《杂体古诗》、曰《风体骚体古诗》、曰《五言律诗》、曰《七言律诗》、曰《五言排律》、曰《七言排律》、曰《五言绝句》、曰《七言绝句》、曰《阙文》。每门之内又各以题目类从，儿锤盍眩亦张之象《唐诗类苑》之流也。每卷之首皆注前集二字，则当有後集，今未之见。然大概可睹矣。</p>
<p>△《词致录》・十六卷（两江总督采进本）</p>
<p>明李天麟编。天麟，大兴人。万历庚辰进士，官至监察御史、巡按浙江。是集皆载词命之文，分制词、进奏、启颉⑵砀妗⒃又五门，中又各分子目。所采上自汉、晋，下迄於宋，颇胜明末之猥滥。然意主於剽刂词藻，仍垛欢≈学耳。</p>
<p>△《广广文选》・二十三卷（副都御史黄登贤家藏本）</p>
<p>明周应治编。应治有《霞外麈谈》，已著录。嘉靖中，刘节尝编《广文选》，此又拾节之遗，故曰《广广文选》。犹之《反离骚》後有《反反离骚》，《非国语》後有《非非国语》也。其舛漏春驳，与节书亦鲁卫之政。甚至《松柏歌》题曰齐王建，是“并共建住者客耶”一句亦未观也。《越绝书序》题周吴平，如据《论衡》及书末题词则平为後汉人，亦不得谓之周。如以为周人书，则当曰子贡、子胥，不得谓之吴平也。则其他可不问矣。</p>
<p>△《江皋小筑集》・三卷（两淮马裕家藏本）</p>
<p>明李元弼撰。元弼字靖吾，广东人。万历中卜筑江皋，题为十景。集友朋唱和成编，而以所作诗稿附录焉。</p>
<p>△《顺则集》・八卷（编修励守谦家藏本）</p>
<p>明程文潞编。文潞字希古，歙县人。是编成於万历壬午。辑程氏先世遗诗，自後唐程炳迄明程百教凡百有四人。但分时代，而皆不详其仕履，盖以别有谱牒在也。其称顺则者，以世业耕凿，取顺帝之则意尔。</p>
<p>△《埙篪音》・二卷（两江总督采进本）</p>
<p>明虞淳熙、虞淳贞同撰。淳熙有《孝经集灵》，已著录。淳贞字僧孺，淳熙弟也。是集凡赋《溪上落花》诗一百五十首，又次韵沈嘉则杂咏一百二十首。又仿杜甫《同谷》七歌，淳熙作者命曰埙音，淳贞作者命曰篪音，原序称其《溪上落花》诗，伯仲皆一夜而就。大意欲夸多斗捷耳。不知一题衍至百馀首，即曹、刘、沈、谢亦不必工也。</p>
<p>△《韩文杜律》・二卷（内府藏本）</p>
<p>明郭正域编。正域有《批点考工记》，已著录。是编选录韩愈文一卷，杜甫七言律诗一卷，各为之评点，大抵明末猖狂之论。如谓佛骨表不知佛理之类，多不足与辨。所评杜诗，欲矫七子摹拟之弊，遂动以肥浊为诟病。是公安之骖乘，而竟陵之先鞭也。</p>
<p>△《频阳四先生集》・四卷（陕西巡抚采进本）</p>
<p>明刘兑编。兑始末未详。其编此书，则官富平县知县时也。所录为张ヨ、李宗枢、杨爵、孙丕扬四人诗文。ヨ有《隳匣务抄》，黄爵有《周易辨录》，丕扬有《论学篇》，均已著录。宗枢字子西，号石叠。嘉靖癸未进士，官至右佥都御史，巡抚河南。四人皆富平人。富平古频阳地，故称频阳四先生。是集之编在万历甲申，於时丕扬方以右副都御史家居，兑以丕扬所作为四家之一，殊乖古人盖棺论定之义。明季标榜之习，大率如斯矣。</p>
<p>△《明文徵》・七十三卷（浙江巡抚采进本）</p>
<p>明何乔远编。乔远有《闽书》，已著录。是集以明代诗文分体编次，各体之中又复分类，自洪武迄崇祯初年。自序云：“国家之施设建立，士大夫之经营论著，悉具其中。下及於方外、闺秀，无不兼收并录。”然其稍伤冗滥，亦由於此。其附时艺数篇，则《宋文鉴》例也。</p>
<p>△《评注八代文宗》・八卷（内府藏本）</p>
<p>旧本题明袁黄编。黄有《皇都水利》，已著录。是编取《文选》中之近於举业者，掇拾成书。有全删者，有节取数段者。舛谬百出，不能缕举。在坊刻中亦至陋之本。黄虽不以文章名，亦未必纰缪至是也。</p>
<p>△《钓台集》・二卷（两淮马裕家藏本）</p>
<p>明杨束编。束，建安人。官桐庐县知县。严光钓台诗文，弘治中严州府推官龚宏始辑录而未成，同知邝才乃续成十卷刊之。後新安程敏政为增补记文铭赞等六十馀篇。至万历四年，知府陈文焕又属教谕刘伯潮重编。万历十四年，束复删补以成此本。始末凡经五人，故体例颇不画一。所载碑记等既不尽存其年月，所载诸诗亦不尽著其原题。且其目则列卷一至卷四，而其书止有上下二卷。是篇第尚不能厘正，无论其他矣。</p>
<p>△《嵩少集》・四卷（两淮马裕家藏本）</p>
<p>明郑太原编。太原，潞安人。官登封县知县。初，嘉靖中浑源刘思温尝辑少林寺题咏碑刻为《少林古今录》。万历戊子太原因其旧本增入嵩岳、嵩麓诸寺诗文，故名之曰《嵩少集》。</p>
<p>△《古文辑选》・六卷（内府藏本）</p>
<p>明冯从吾编。从吾有《元儒考略》，已著录。是编所录古文，自春秋、秦、汉以迄宋、元，仅百馀篇，自谓皆至精者。然其大旨以近讲学者为主，不足尽文章之变也。</p>
<p>△《中原文献》・二十四卷（两江总督采进本）</p>
<p>旧本题明焦弑唷｜哂小兑左堋罚已著录。是书分经集六卷，史集六卷，子集七卷，文集四卷，末附通考一卷。其自序云：“一切典故无当於制科者，概置弗录。”识见已陋。至首列《六经》，妄为删改。以为全书难穷，只揭大要，其谬更甚！咚涞㈧鹅学，敢为异论。然在明人中尚属赅博，何至颠舛如是。殆书贾所伪托也。</p>
<p>△《三忠文选》・三卷（江西巡抚采进本）</p>
<p>明吴达可编。达可有《奏疏遗稿》，已著录。是编录嘉靖朝三谏臣之文，一周怡，一杨爵，一刘魁。怡《讷溪奏议》，爵《杨忠介集》，魁《省愆稿》，皆有本别行。达可为怡之门人，因并爵、魁所著汇而刻之。皆摘录梗概，故所存甚略。盖意在存其人，不在备其文也。</p>
<p>△《世玉集选》・二卷（江西巡抚采进本）</p>
<p>明孙便编。便字汝良，丰城人。孙氏在丰城为望族，世有闻人。是编次其先世诗文，自明初国子监博士贞，讫嘉靖中泰州知州樾，凡二十四人。上卷为诗词赋，下卷为杂文。书成於万历辛卯。</p>
<p>△《小孤山诗集》・一卷（浙江巡抚采进本）</p>
<p>明陈恪编。恪字克谨，鄞县人。万历壬辰进士。官宿松县知县。是编乃恪于弘治七年，因修小孤山庙落成偕寮友登半山亭，见古今题咏，惧其残剥不传，录而梓之。前绘山图。其所载诗，起南宋迄於明。盖就所见而录之，故寥寥特甚，不足以备考证也。</p>
<p>△《明文隽》・八卷（江苏巡抚采进本）</p>
<p>旧本题曰袁宏道精选，邱兆麟参补，陈继儒标旨，张鼐校阅，吴从光解释，陈万言汇评。盖坊间刻本，托宏道等以行。前有周宗建序，谓有志公车业者，其沈酣之无後，亦必非宗建语也。</p>
<p>△《明百家诗选》・三十四卷（通行本）</p>
<p>明朱之蕃编。之蕃有《奉使稿》，已著录。是编前有万历丙辰自序，称“锡山俞公宪殚生平之精力，搜罗四百馀家，编帙浩繁，难於广布。阅之几半载，始克卒业。因汰其七八，存仅二三。友人周时泰谬相许与，用广梓传。因人成事，良足自窆怼痹圃啤Ｆ浔晏獬瓢偌遥而首卷所载名氏实三百一十八人，盖用王安石《唐百家诗》之例。惟以诗分体，而不以诗系人，与分家之说名实相迕。首列赋二卷，末附诗馀二卷，与编录之体亦乖。其去取尤漫无持择，非善本也。</p>
<p>△《凤山郑氏诗选》・二卷（福建巡抚采进本）</p>
<p>明曹学勘唷Ｑ坑小兑拙通论》，已著录。是集乃所选郑孔道、郑大亨之诗也。孔道号一所，闽县人。官至隳媳备副使。所著有《一斋集》。大亨字慕塘，孔道从子。所著有《书种堂集》。学孔《八代诗选》，皆采录之。其元孙光裔，因即《八代诗选》所录，别刊此本。然卷首有崇祯己卯徐勃序，称：“孔道之孙惟嘉，命序简端。则刊版者光裔，编次者实惟嘉也。”闽县有凤凰山，郑氏聚族於是。题曰凤山，盖从所居也。</p>
<p>△《湛园杂咏》・一卷（两淮马裕家藏本）</p>
<p>明米万锺撰。万锺字友石，一字仲诏，宛平人。万历乙未进士，官至太仆寺少卿。《明史・文苑传》附见《董其昌传》中。尝构漫园、勺园，又构湛园、标园中佳胜为十八题。因裒集一时赋咏，类为此编。</p>
<p>△《百家论钞》・十二卷（浙江巡抚采进本）</p>
<p>明王思任编。思任字季重，山阴人。万历乙未进士，官至江西九江道按察使佥事。是书所取皆有明一代议论之文。前有思任自序，曰：“宋不如唐，唐不如汉，汉不如三代，此文谈旧唾也。吾以为文章至明而始妙。”是何言欤！</p>
<p>△《谪仙楼集》・三卷（浙江巡抚采进本）</p>
<p>明骆迷编。迷字象先，武康人。万历戊戌进士，官至监察御史。太平府西北二十五里采石江有牛渚矶。矶之东，谪仙楼在焉。以李白得名。又有白墓在府城东南二十里青山，而采石庚贤坊亦有後人所作衣冠墓。其地江山秀丽，称为胜迹。正德壬申，御史邝文博始集楼中题咏授梓。万历丙辰，迷巡按应天，复加续辑。凡文一卷，诗二卷，而以荣昌冷宗元所绘图冠之卷首。</p>
<p>△《唐音戊签》・二百一卷、《闰馀》・六十四卷（江苏巡抚采进本）</p>
<p>明胡震亨编。震亨有《海盐县图经》，已著录。其所撰《唐音统签》凡一千二十七卷，以十干为纪。卷帙浩繁，均未锓版。国朝康熙乙丑，其孙成之、曾孙颀，始以戊签刊行，即此本也。盖当明末国初时，太仓、历下之摹古，与公安、竟陵之趋新，久而俱弊，遂相率而为宋诗。宋诗又弊，而冯舒、冯班之流乃尊昆体以攻江西，而晚唐之体遂盛。《戊签》二百一卷，所录皆晚唐之诗。《闰馀》六十四卷，所录皆南唐、吴越、闽国之诗。风会所趋，故及时先出尔。方其剞劂之始，尚欲相继刊布全书。故此集始於五百五十三卷，迄於八百一十七卷。编帙之数。尚仍《统签》之旧。迨御定《全唐诗》出，而诸签遂废。惟癸签仅有续刊，馀则缮录之本亦日传日减矣。</p>
<p>△《清源文献》・十二卷（礼部尚书曹秀先家藏本）</p>
<p>明何炯编。炯，晋江人。官靖江县教谕。是集成於万历丁酉，皆录其郡人之诗文。前列爵里一卷。首曰寓贤，凡侨寓於泉者，自唐秦系至元王翰十二人。次曰溯贤，乃其身未家於是而子孙载族以徙者，为宋李昭觥⒏狄⒂岫人。次曰孕贤，则诞生其地及其父祖为泉人者，为宋王曾、韩琦、明邱鋈人。次曰郡贤，荐绅则自唐欧阳詹至明周训二百五人，藩王则宋陈洪进一人，武弁则明俞大猷、邓城二人，爵里疑误者宋段全等五人，布衣唐王毂等二十六人，闺秀三人，释子三人，女冠一人，羽士二人。凡诗赋杂文，悉加甄录，鄄善墓恪Ｈ蝗缤踉、邱鼋灾丈砦粗疗涞兀而亦援以为重，未免失於限断也。</p>
<p>△《岭南文献》・三十二卷（江苏周厚鲇家藏本）</p>
<p>明张邦翼编。邦翼，蕲州人。万历戊戌进士，官至广东提学副使。是集采粤中前哲之文，分类编次，先文後诗。起唐张九龄，迄於明之万历，凡二百六十馀人。於岭南诸集，搜辑颇广。然明人著作，百分之中几居其九焉。盖时弥近而所收弥滥，亦明季标榜之习气也。</p>
<p>△《文篆清娱》・四十八卷（内府藏本）</p>
<p>明华国才编。国才号鹤叟，长洲人。万历庚子举人。是书於诸选本类书中采摘其短章小品，故曰《清娱》。上起宋玉、荀卿，下迄於元。不分体裁，惟以时代为後先，间附小传及评语。观其见解，盖陈继儒一流也。</p>
<p>△《续文选》・三十二卷（浙江汪启淑家藏本）</p>
<p>明汤绍祖编。绍祖字公孟，海盐人。东瓯王汤和裔也。是编成於万历壬寅，采自唐及明诗文以续《昭明》之书。然所录止唐人、明人，无五代、宋、金、辽、元。又明人惟取正、嘉後七子一派，而洪、永以来刘基、高启诸人仅录一二。盖恪守太仓、历下之门户，而又加甚焉。所分门目，一从《文选》。惟赋阙京都、郊祀、耕苋类，而易江海为山海。物色一门谓《昭明》惟取天文，殊似未该，今用广之是也。然王世贞《竹林七贤图赋》谓之物色，则亦孰非物色乎？卢冉寿、成皋王赋入志，徐祯卿《反反离骚》入论文，是何体例也？</p>
<p>△《梁园风雅》・二十七卷（浙江鲍士恭家藏本）</p>
<p>明赵彦复编。彦复字微生，杞县人。万历甲辰进士，官至湖广按察司副使。是编选中州之诗凡九家。李梦阳五卷，何景明五卷，王廷相一卷，孟洋一卷，薛蕙二卷，高叔嗣二卷，刘绘一卷，张九一三卷，谢榛五卷，而彦复诗一卷附焉。李、薛皆秦产，以梦阳祖籍扶沟，蕙祖籍偃师，遂并阑入。谢榛本临清人，以游迹偶至，遂强为流寓。以是为例，今古诗人其可以攀附者强半矣，又何止是三人乎。梁王兔园仅汉时一别馆，取以概名中州之诗，尤无谓也。</p>
<p>△《尺牍隽言》・十二卷（江西巡抚采进本）</p>
<p>明陈臣忠编。臣忠字景周，莆田人。万历甲辰进士，官至南京刑部郎中。是书摘录古人书牍，自周、秦讫於宋、元。各为点论，以朱墨版印之。去取既乏鉴裁，评论亦无可采。</p>
<p>△《古论元箸》・八卷（浙江巡抚采进本）</p>
<p>明傅振商编。振商有《杜诗分类》，已著录。是编乃万历壬子振商巡按直隶时所刊。杂采战国至唐、宋之文，多窜易篇名，强题曰论。如庄子之《齐物论》本以物论二字相属，乃摘取加以论名，尚可曰沿刘勰之误。至淮南子《汜论训》亦割去训字，题曰《汜论》。韩愈《原道》、《原毁》则加一论字曰《原道论》、《原毁论》。《张中丞传後叙》亦改曰《张中丞传後论》。其乖谬率皆类此，则其书可不必问矣。</p>
<p>△《缉玉录》・五卷（两淮马裕家藏本）</p>
<p>明傅振商撰。是编乃其为御史时巡按关陇，即其所历山川名胜，各裒辑其题咏，共为一编。皆明人之作也。</p>
<p>△《蜀藻幽胜集》・四卷（安徽巡抚采进本）</p>
<p>明傅振商编。蜀虽僻处一隅，而自汉、晋以来，文章为盛。宋庆元中有程遇孙等《成都文类》，明嘉靖中又有周复俊《全蜀艺文志》。勐揸啾福业已巨细兼登，菁华毕萃。振商此集，采掇十一，分为二十五类，去取颇无条理。盖当时书帕之本，不足以言别裁也。後有振商自跋，以《秦蜀幽胜录》标题。又有“留滞秦川，披寻旧简，秦蜀幽文，几无采”之语。盖原刻尚有《秦藻幽胜集》合为一编，此本佚其半耳。</p>
<p>△《四家诗选》・四卷（内府藏本）</p>
<p>明傅振商编。是集选顾起元、焦摺⒐正域、叶向高四人之诗，人各一卷，盖崇祯元年为南京兵部侍郎时所刻，亦书帕本也。</p>
<p>△《岭南文献补遗》・六卷（江苏周厚鲇家藏本）</p>
<p>明杨瞿来编。瞿来有《易互》，已著录。先是，广东提学张邦翼撰《岭南文献》三十二卷。瞿来继为提学，复辑是书。自序谓张刻详於人，补则详於事理，必其事与理关切者，纂而补之。有文无诗，亦略分体。中间又自分理类、事类等目，间缀评语。盖与张本同为采选岭南之文，而用意则各有在也。</p>
<p>△《豳风概》・一卷（两江总督采进本）</p>
<p>明蒋如苹编。如苹有《万历容城县志》，已著录。是集乃其官怪葜州时采历代歌诗之有关於风土者，汇为一编，刻於万历戊申。凡七十馀篇，首冠以《豳风・七月》之诗。</p>
<p>△《古文渎编》・二十三卷（通行本）</p>
<p>明王志坚撰。志坚有《读史商语》，已著录。是编乃其督学湖广时所选唐宋八家古文。凡诸集中稍涉俳偶者，皆不采录。以志坚别有《四六法海》一书，登载骈体故也。其曰渎编者，取刘熙释名渎者独也，独出其所而注於海之义。盖以八家为正派，馀为支流。故所选历代之文，别名澜编云。</p>
<p>△《文俪》・十四卷（浙江巡抚采进本）</p>
<p>明陈翼飞编。翼飞有《慧阁诗》，已著录。是书所录，自汉及唐皆以骈俪为主，略依《文选》之例。惟不载诗，与《文选》稍异耳。</p>
<p>△《天籁集》・二卷（庶吉士戴震家藏本）</p>
<p>明释无相编。无相始末未详。是集成於万历己酉，所录皆宋以前不工文者之诗。如《易水歌》、《黄台瓜词》之类。序称：“诗以道性情。後世雕绘字句，嚣争宗派，於所谓诗言志者无当也。孔圣删诗，多取委巷歌谣，毋乃不工於文者反能直抒性情为风雅正轨乎”云云。殆为明季风气而言，然矫枉过直矣。</p>
<p>△《诗归》・五十一卷（内府藏本）</p>
<p>明锺惺、谭元春同编。惺有《诗经图史合考》，元春有《岳归堂诗集》，均已著录。是书凡古诗十五卷，唐诗三十六卷。大旨以纤诡幽涉为宗，点逗一二新隽字句，矜为元妙。又力排选诗惜群之说，於连篇之诗随意割裂，古来诗法於是尽亡。至於古诗字句，多随意窜改。顾炎武《日知录》曰：“近日盛行《诗归》一书，尤为妄诞。魏文帝《短歌行》：‘长吟永叹，思我圣考。’圣考谓其父武帝也，改为圣老，评之曰：‘圣老字奇。’”《旧唐书》载李泌对肃宗言：“天后有四子。长曰太子宏，天后方图称制，乃鸩杀之，以雍王贤为太子。贤自知不免，与二弟日侍父母之侧，不敢明言。乃作《黄台瓜词》，使乐工歌之。其词曰：‘种瓜黄台下，瓜熟子离离。一摘使瓜好，再摘使瓜稀，三摘犹尚可，四摘抱蔓归。’”其言四摘者，以况四子也。以为非四所能尽，改为摘绝。（案高秉《唐诗品汇》载此诗，已作摘绝，则非惺之所改，然惺因仍误本，是亦其失。故仍存炎武之说。）此皆不考古而肆臆之说，岂非小人而无忌惮者哉！朱彝尊《诗话》谓是书乃其乡人托名。今观二人所作，其门径不过如是，殆彝尊曲为之词也。</p>
<p>△《明诗归》・十卷、《补遗》・一卷（内府藏本）</p>
<p>旧本题明锺惺、谭元春编，其邑人王汝南校刊。汝南又为之补缀。凡评语称锺曰、谭曰者，其原本。称补曰者，汝南所加也。然所录如钱秉镫《南从纪事》诗，首称“皇帝十四载，仲冬月上弦”，是崇祯辛巳岁也。考锺惺殁於天启乙丑，元春亦以崇祯辛未旅卒，何从得秉镫辛巳之诗而评之？王士祯《池北偶谈》称：“坊间有《明诗归》，鄙俚可笑，托名竟陵。”盖前人已知其伪矣。</p>
<p>△《名媛诗归》・三十六卷（内府藏本）</p>
<p>旧本题明锺惺编。取古今宫闺篇什，裒辑成书，与所撰《古唐诗归》并行。其间真伪杂出，尤足炫惑後学。王士祯《居易录》亦以为坊贾所托名。今观书首有书坊识语，称“《名媛诗》未经刊行，特觅秘本，精刻详订”云云。核其所言，其不出惺手明甚。然亦足见竟陵流弊，如报雠之变为行劫也。</p>
<p>△《周文归》・二十卷（内府藏本）</p>
<p>明锺惺编。其书删节《三礼》、《尔雅》、《家语》、《三传》、《国语》、《楚词》、《逸周书》共为一编，以时文之法评点之。明末士习，轻佻放诞，至敢於刊削圣经，亦可谓悍然不顾矣。</p>
<p>△《宋文归》・二十卷（两江总督采进本）</p>
<p>明锺惺编。宋文多朴实，而惺以纤巧之法选之，以佻薄之语评之。是为南辕而北辙，其去取之得失可以不必问矣。</p>
<p>△《合评选诗》・七卷（内府藏本）</p>
<p>明凌统醣唷｛统跤小妒ッ糯诗嫡冢》，已著录。是编全录《文选》诸诗，而杂采各家评语附於上方，以朱墨版印之。所采惟锺、谭为多，圈点则一依郭正域本，其宗旨可以概见也。</p>
<p>△《陶韦合集》・十八卷（内府藏本）</p>
<p>明凌统醣唷Ｊ鞘榍坝宣统跆獯试唬骸按永匆约烫照吣如左司，而两集无合刻者。合之自何观察露始。余游白门，以其刻见示。”又曰：“诸家之评其诗者，陶则宋人独详，韦则近世亦复不少。其丹铅杂见，不能渺兑弧Ｕ弭其间，则余窃有取焉尔。”然则合刻者何露，其评则统跛定也。版用朱墨二色，刊刻颇工，而所评率无足取。陶集八卷，前有焦咝颍指为昭明太子之旧本。考是集自阳休之重定之後，昭明本不传久矣。宋人不得见，而吣说眉之耶？万历以後，士大夫务为诞伪，例皆如此，不足深怪。韦集末附桂天祥评曰：“苏州古诗，冲雅极高。律诗闲澹，然不古矣。”其说故为大言，不知所谓古者，定当何似，亦明季习气也。</p>
<p>△《八代文钞》・（无卷数，江苏巡抚采进本）</p>
<p>明李宾编。宾字烟客，梁山人。是编首列文家姓氏，起屈原至明锺惺，凡九十有二人。别无卷目。序云：“文之为物，善行而数变。东西京而下，由晋、唐历宋迄明，宗工钜匠，在在可数。暇日遴撮诸家之胜，别为一集，以便披览。而以屈、宋冠之，此文人之宗祖也。”按《汉志》，词赋首屈原、宋玉。《隋志》，集部首荀况、宋玉。宾所采录，惟取有集者删之，故托始二人。然文章不止词赋，以二人为宗祖，则未免失词。且所选明代十七人中，如袁宏道、锺惺，亦未能抗行古之作者。其去取殆不足凭也。</p>
<p>△《晋安风雅》・十二卷（福建巡抚采进本）</p>
<p>明徐通编。通有《幔亭诗集》，已著录。是编辑福州一府之诗。其曰晋安者，福州在晋时为晋安郡也，所录起洪武迄万历，得二百六十四人。诗以体分，姓氏下各载其里居出处及所著作，并以右某朝若干人列数於左。其例多仿高秉《品汇》。惟闺秀一类，另立妓女以别薰莸，为小异云。</p>
<p>△《闽南唐雅》・十二卷（浙江汪启淑家藏本）</p>
<p>明徐勃编。费道用、杨德周等补之。德周序言之甚明，而卷首题名乃称道用辑、德周订，而勃校之。殆勃为闽人，而道用、德周皆闽令，故让善於二人也。所录皆闽中有唐一代之诗，自薛令之以下得四十人。是时胡震亨《唐音统签》已出，钞合较易，故所载颇详。然秦系、周朴、韩，其人既一时流寓，其诗又不关於闽地，一概录之，未免借材之诮也，勃有《榕阴新检》，德周有《澹圃芋纪》，皆已著录。道用字ウ如，石阡人，官福清县知县。</p>
<p>△《古逸书》・三十卷（原任工部侍郎李友棠家藏本）</p>
<p>明潘基庆编。基庆字良耜，松江人。万历戊午贡生。是集名为逸书，而实皆习见。如《阴符》、《素问》、《逸周书》、《山海经》之类，已为不伦。甚至《周礼・考工记》、《尔雅》、《释地释天》，列在学官，亦称古逸，不亦亻真乎。其分神、妙、奥、闳、丽、特、纤、希、迅、奇、幻、疏、夷、逸、ぁ㈨十六品，每品又各分内外，随意标目，尤为无所取义。</p>
<p>△《秦汉鸿文》・二十五卷（内府藏本）</p>
<p>明顾锡畴编。锡畴有《纲鉴正史约》，已著录。是编凡秦文五卷，汉文二十卷。秦文首录《战国策》，而《楚辞》之《卜居》、《渔父》皆在焉。汉文亦仅采前、後《汉书》。所录评论，惟锺惺为最多。</p>
<p>△《六朝声偶删补》・七卷（内府藏本）</p>
<p>明邵一儒编。一儒字仲鲁，海阳人。是书成於万历庚申之九月。时廷议以万历四十八年八月以後为泰昌元年，故其序以泰昌纪元也。初，徐献忠有《六朝声偶》，大致本杨慎《五言律祖》而广之。此又因献忠之本重为删补。</p>
<p>△《蔡氏九贤全书》・九卷（福建巡抚采进本）</p>
<p>明蔡乇唷｛兀元定十五世孙也。自元定之父发，及元定之子渊、沆、沈，孙模、格、杭、权凡九人。各载其遗诗，而略纪其生平梗概。惟蔡发一卷，所载皆形家之言，不应列之诗集。前有俞德光序，以伏羲、尧、舜、孔子比诸蔡，尤妄之甚矣。</p>
<p>△《奕世文集》・十六卷（两江总督采进本）</p>
<p>明萧自开编。自开，万安人。由荫生官詹事府主簿。是编辑其先世文集五种。凡《二休居士集》一卷，萧缵撰。《石岩山房集》四卷，萧乾元撰。《小石集》二卷，萧僮。《修业堂集》五卷，萧廪撰。《复芳》四卷，萧中行撰。每集之後，各附以志铭传赞之属。缵字昌绪，成化癸卯举人，官潜江县知县。乾元字必充，弘治己未进士，官隳辖鹛诒备副使。僮治┍觯嘉靖壬午举人。官零陵县知县。廪字可发，号兑，嘉靖乙丑进士，官兵部右侍郎。中行字复罚太学生，即自开父也。</p>
<p>△《汉魏名家》・（无卷数，通行本）</p>
<p>明汪士贤编。士贤，徽州人。是编所录，自汉董仲舒迄周庾信，凡二十二集。刊於万历中，在张溥《百三家集》之前，与张燮七十二家互相出入。中又有题吕兆僖、焦摺⒊倘傩Ｕ撸则非士贤一人所手定也。中如《谢惠连集》，以《南史》本传为李焘撰，亦多舛谬。</p>
<p>△《玉屑斋百家论钞》・十二卷（浙江巡抚采进本）</p>
<p>明张文炎编。文炎字维谦，杭州人。其书取明一代之文，泛论经史疑义者，总萃成编。其体有论，有辨，有评，有解，有说，有考，有叙，有原，有志，有纪，有难，有略，有读。所录凡一百十一家。云百家，举成数也。</p>
<p>△《经济文钞》・十一卷（浙江巡抚采进本）</p>
<p>明张文炎编。是集杂选明代之文，分十一类，每类为一卷。凡例谓取便举业，非当今急务，则博雅新闻，其详略并无轩轾。盖其书本为场屋对策设，间或足资考证，而冗杂者居多。</p>
<p>△《尚元斋三世诗》・十二卷（两江总督采进本）</p>
<p>明姚悦及其子兖、孙舜聪之诗也。悦字汝り，秀水人。兖字叔信，号元岳山人。均以布衣终。舜聪字伯达，官休宁县训导。初，悦以富甲一乡，兖独折节与文士游。所为诗，号《尚元草》，凡十馀卷。朱国祚为删定之，存八卷。又别为咏物诗二卷，用戴复古《石屏集》首载其父诗例，以悦《西郭遗稿》一卷弁前。舜聪又用顾况《华阳集》末附载其子非熊诗例，以己作《汗漫游草》一卷缀後。悦诗仅十六首，而八首和杜甫秋兴，八首和林逋梅花，亦可云敢婴蔚幸印</p>
<p>△《唐乐府》・十八卷（两江总督采进本）</p>
<p>明吴勉学编。勉学所编《河间六书》，已著录。是集汇辑唐人乐府，只登初、盛，而不及中、晚，皆郭茂倩《乐府诗集》所已采。间有小小增损，即多不当。如王勃《忽梦游仙》、宋之问《放白鹇篇》之类，皆实非乐府而滥收。而享龙池乐章之类，乃反佚去。至诗馀虽乐府之遗，而已别为一体，李白《菩萨蛮》、《忆秦娥》之类亦不宜泛载。且古题、新题，漫然无别，既无解释，复鲜诠次，是真可以不作也。</p>
<p>△《情采编》・三十六卷（浙江巡抚采进本）</p>
<p>明屠本蹲。本队小睹鲋泻４硎琛罚已著录。是编选汉、魏至唐之诗，既春驳不伦，又参以杜撰。如古诗之名，《文选》所有也。古绝句之名，亦《玉台新咏》所有也。此外则王融、沈约以下，文用宫商，当时谓之永明体，唐人谓之齐、梁体而已。至律诗之名，始於沈科凇⑺沃问，《唐书》列传可考。排律之名始於杨士宏《唐音》，亦可考也。本赌遂豆攀、律诗之间，别立一名，谓之声诗，以齐、梁体当之，已为妄作。乃复以齐邱巨源等四十人之诗列为五言律诗，以梁元帝等十三人之诗列为五言排律，则创见罕闻。殆因杨慎《五言律祖》之说而弥失弥远者矣。其他如古诗四十馀首，《昭明》所录，偶然得其十九，非有定数可拘。乃杂摭诸篇，为後十九以配之。是何异郡县志书地必有景，景必有八，题必四字，诗必七律者乎？至唐上官昭容之《彩毫怨》，误题梁《范靖妻沈满愿》；梁刘孝标之《淇上戏荡子妇》，误题王筠；唐崔融之《宝剑篇》，误题北魏崔鸿。甚至以宋周密《癸辛杂识》所载女仙之诗“柳条金嫩不胜鸦”一首，题为小秦王。窜入唐人诗者，更指不胜屈也。</p>
<p>△《文坛列俎》・十卷（内府藏本）</p>
<p>明汪廷讷编。廷讷字昌期，号无我，新都人。其书分十类：一曰经翼，二曰治资，三曰鉴林，四曰史摘，五曰清尚，六曰掇藻，七曰博趣，八曰别教，九曰赋则，十曰诗概。所录上及周、秦，下迄明代。如无名氏之《雕传》，佛家之《心经》，俱载入之，特为冗杂。其诗概部序曰：“六朝以上去四言，无四言也。於唐去五言古，无五言古也。”知为依附太仓、历下者矣。</p>
<p>△《寒山蔓草》・十卷（直隶总督采进本）</p>
<p>明赵饭獗唷｜饭庥小端滴某ぜ恪罚已著录。朱彝尊《静志居诗话》称“饭馊撵恫疲卜筑城西寒山之麓。淘汰泥沙，俾山骨毕露，高下泉流。凡游於吴者无不造庐谈宴，广为乐方”云云。盖饭馑浜乓居，而声气交通，实奔走天下。此集即其山居赠答之作也。其曰蔓草，则取《郑风》“野有蔓草”之意。自序谓先简子与客赋诗，子太叔赋“野有蔓草”。至邂逅相遇，“梦以纲狻保先子起而拜曰：“吾子之惠也。”寒山投珠，实有赖焉。因以命名，亦可谓遥遥华胄。况其事乃赵武非赵鞅，左氏之传具在，益为数典而忘矣。</p>
<p>△《启隽类函》・一百九卷（内府藏本）</p>
<p>明俞安期编。首《职官考》五卷，次载《笺疏表启》，分古体二卷，近体一百二卷。近体又分二十九部，上自诸王、宰相，下逮丞簿、教职，终以婚书及募缘疏引，大旨皆为应俗设也。安期自作凡例云，江陵秉政，凡笺启中得一二警语，立跻显要。可知当时所尚矣。</p>
<p>△《古文品外录》・十二卷（江苏巡抚采进本）</p>
<p>明陈继儒编。继儒有《邵康节外纪》，已著录。是书选自秦、汉迄宋、元之文，大抵沿公安、竟陵之波，务求诡隽，故以品外为名。然实皆习见之文也。去取亦多乖剌，如楚词仅取《天问》一篇，是何别裁乎？</p>
<p>△《古论大观》・四十卷（副都御史黄登贤家藏本）</p>
<p>明陈继儒编。前有自序，称“往者坊刻论脍，皆门生辈裒集成之。就中某一论为士大夫訾议，余不知也。兹古论多至四十馀卷，纯驳错出，安知无此类杂於其间”云云。继儒之意，盖自知去取未精，故先作斯言，以预杜攻诘之口。今观是书，不但漫无持择，亦且体例庞杂，罅漏百出。虽以古论为名，而实多非论体。往往杂掇诸书，妄更名目。如《史记》、《汉书》诸传之序，以及《史通》、《文心雕龙》、《新论》、《亢仓子》，其篇题本无论名，乃悉强增一论字，已自无稽。杜佑《通典》、郑樵《通志》、马端临《文献通考》，不过於徵引典故之後，附以案语；荀悦、袁宏前後《汉纪》，司马光《资治通鉴》，不过於纪载事实之下，附以评断，亦加以论名，并各为造作题目，尤为杜撰。甚至魏文帝《典论论文》，增一字曰《典论论文论》；冯衍《自叙》，改其名曰《自论》；索靖《草书势》，改其名曰《草书论》；韩愈《送高闲上人序》，亦改其名曰《草书论》，任情点窜，不可究诘。循其例而推之，将古今之书，无不可改题为论，万卷可得，何止四十卷乎！</p>
<p>△《秦汉文脍》・五卷（内府藏本）</p>
<p>明陈继儒编。是编杂选秦、汉之文，如《战国策》、《史记》、《汉书》之类，皆不标本书之名。又如留侯致四皓定太子，霍光废昌邑，李陵降敌始末，苏武出使始末，更杜撰篇目，不用原书标题。改《管晏列传》为《管仲传》，改《屈原贾生列传》为《屈原传》，改《滑稽列传》为《淳于髡传》，尤多所窜乱。至於魏文帝《典论・论文》、曹植《求自试表》、锺会《檄蜀文》，列之秦、汉，更无理矣。</p>
<p>△《唐诗选脉会通评林》・六十卷（通行本）</p>
<p>明周荼唷＆葑治掼Γ海宁人。初，其曾祖敬，辑《唐诗选脉》一书，刊未竟而毁於倭变。菁缀残稿，续成是编。其持论以高秉《品汇》、李攀龙《诗删》为宗。每体之中，各分初、盛、中、晚。又笺释其字句典故，名之曰证。发明其词意脉络，名之曰训。而以诸家议论及菟自品题者标於简端，是为评林。大抵贪多务博，冗杂特甚，疏舛亦多。</p>
<p>△《秦汉文钞》・十二卷（内府藏本）</p>
<p>明冯有翼编。有翼字君卿，杭州人。是书前後无序跋，不知刊於何时。其版式则万历以後之坊本也。凡秦文二卷，西汉文五卷，东汉文三卷。冠以楚词，惟录《卜居》、《渔父》二篇，题为秦人，是不足与论矣。</p>
<p>△《师子林纪胜》・二卷（两淮马裕家藏本）</p>
<p>明释道恂撰。师子林在苏州府城内。元至正中，天如禅师居寺中，倪瓒为之叠石成山。地址逼仄，而起伏曲折，有若穹谷深岩，遂为胜地。顶一石，状若狻猊，故名曰：“师子林。”胜流来往，题咏至多。道恂裒而编之，以成是集。自翠华南幸，绘图题句，奎藻辉煌，一邱一壑，藉以千古。回视斯编，又不啻爝火之光矣。</p>
<p>△《三僧诗》・三卷（两江总督采进本）</p>
<p>三僧均不著其名。一曰《二楞诗稿》，一曰《高松诗稿》，一曰《中峰诗稿》。考《千顷堂书目》有智观《中峰草》，注曰字止先，号蔚然。江都僧，雪浪弟子，居吴兴双髻峰。其二僧则未详。然其《高松诗稿》中又附书启数首，三僧均有酬倡之作，盖同时人。中峰诗内有陈继儒、汤宾尹、文震孟、姚希孟诸人，则皆当明季也。</p>
<p>△《西曹秋思》・一卷（庶吉士梁上国家藏本）</p>
<p>明黄道周、叶廷秀、董养河倡和诗也。道周有《易象正》，养河有《罗溪阁诗》，皆已著录。廷秀字谦斋，濮州人。天启乙丑进士，官至兵部右侍郎，事迹附见《明史・道周传》。是编皆七言律诗，依上下平韵各为三十首。养河子师吉随侍狱中，合而编之。前有廷秀小引，後有师吉跋。考《明史》道周本传，道周以劾杨嗣昌贬为江西按察使照磨。久之，江西巡抚解学龙荐所部官，推奖道周备至。大学士魏照乘者，恶道周，拟旨责学龙滥荐。帝发怒，立逮二人下刑部狱，并究党与。词连工部司务董养河等，户部主事叶廷秀救之，皆系狱。案道周照磨之贬在崇祯十一年。後之系狱，史不言何岁。今以此编跋语考之，盖十四年辛巳也。</p>
<p>△《古文奇赏》・二十二卷、《续奇赏》・三十四卷、《三续奇赏》・二十六卷、《明文奇赏》・四十卷（通行本）</p>
<p>明陈仁锡编。仁锡有《系词十篇书》已著录。是书初集，自屈平《离骚》至南宋文天祥、王炎午，依时代编次。前有万历戊午自序，谓折衷往古，有一代大作手，有一代持世之文，有一代荣世之文。其目录内即以此三者或标注人名之下，或标注篇题之旁。而於汉文中又各分类标题。或以人为类，则分天子、侯王、郡守相、皇太子、藩国、将帅、边塞、学者；或以事为类，则分应制、荐举、弹驳、乞休、理财、议礼、灾异、筹边、议律、颂冤、治河、策士、奏记；其最异者，又别立一代超绝学者，一代超绝才子之目。自汉以後，又改此例，仍以时代为序。体例殊为庞杂。其续集序称，“文章有杀生而无奇正。杀生奇也，奇外无正。文，兵也。兵，礼也。始武经，继戴礼，终《文苑英华》以此。盖武事之不张，由文心之不足”云云。其议论纰缪，编次亦甚不伦。其三续则题曰《广文苑英华》。序称“旧有《古文类》一书，盈数百卷，大率仿英华而广之。偶得之故家，各从其类，删成一书”。分类尤为琐碎。其《明文奇赏》，自宋濂、杨维桢以至陈勋、王衡，凡一百八十馀人。去取亦多未审。盖务博而不精，好分流品而无绪，悉不免冗杂之失云。</p>
<p>△《古文汇编》・二百三十六卷（内府藏本）</p>
<p>明陈仁锡编。以经、史、子、集分部，然所配多不当理，如《水经》属地理，当列之史。《太玄》当列之子。乃因其以经为名，遂列於经。而《左氏春秋传》反列诸史。又芟削《周礼》，而颠倒其六官。体例庞杂，无足观者。考仁锡尝刻古《周礼》，不应此选自乱其例，其托名欤？</p>
<p>△《秦汉文尤》・十二卷（内府藏本）</p>
<p>明倪元璐编。元璐有《儿易内外仪》，已著录。元璐气节文章，震耀一世。而是书庞杂特甚，殊不类其所编。其以屈原、宋玉列之秦人，既乖断限，且名实舛迕。疑亦坊刻托名也。</p>
<p>△《国玮集》・六十一卷（通行本）</p>
<p>明方岳贡编。岳贡字禹修，铣侨恕Ｌ炱羧尚缃士，官至东阁大学士。事迹具《明史》本传。是编乃其官松江府知府时所刻，故徐孚远、李雯、陈子龙、宋徵璧共为校雠，而张采为之序，皆松江人也。据其凡例，盖所录自秦、汉以迄南宋，即《公羊》、《狭骸范传及陆贾《新语》、贾谊《新书》、桓宽《盐铁论》诸子书，班、范以下诸史赞，亦皆摘抄。而此本仅有唐文二十八卷，宋文三十三卷。殆刊刻未全之本，或有所散佚欤？</p>
<p>△《经济文辑》・三十二卷（内府藏本）</p>
<p>明陈其愫编。其愫字素心，馀杭人。是编选明代议论之文，分圣学、储宫、宗藩、官制、财计、漕趺狻⑻煳摹⒌乩怼⒗裰啤⒗致伞⒈政、刑法、河渠、工虞、海防、边夷十六目。书成於天启丁卯，所录皆嘉靖、隆庆以前之文。大抵剽诸类书策略，空谈多而实际少。其斯为明人之经济乎？</p>
<p>△《唐诗解》・五十卷（通行本）</p>
<p>明唐汝询撰。汝询有《编蓬集》，已著录。是书取高廷礼《唐诗正声》、李于麟《唐诗选》二书，稍为订正，附以己意，为之笺释。书影曰：“唐汝询五岁而瞽，默坐听诸兄亻占毕，而暗识之。积久，遂淹贯。尝解唐诗，掇拾古文，以为笺注。溯流从源，勐蘼跃　１叵染後史，不少紊淆。虽诗赋之属，亦从年代次序之。如某字某句，秦、汉并用，则必博采秦人，不以汉先。人推挹之甚至。”然所注实多冗芜，不尽得古人之意，亦不尽得其所出。徒以幼而失明，乃口授耳治，博通群籍，且能著书，实为亘古所稀有。故世以为异，至今传之耳。</p>
<p>△《古诗解》・二十四卷（江苏巡抚采进本）</p>
<p>明唐汝谔撰。汝谔有《诗经微言合参》，已著录。其兄汝询有《唐诗解》，故此以古诗配之。其注释体例略同，惟《唐诗解》以五七言分古今体，此则分为五类：曰古歌谣辞，曰古逸杂篇，曰汉歌谣辞，曰乐府，曰诗。其训诂字义，颇为简略。所发明作意，亦皆敷衍。又乐府之类，声词合写者，汝谔不究其源，一一强为之说，尤多牵强。其凡例谓五言起於邹、枚。考枚乘之说，见《文心雕龙》及《玉台新咏》。邹不知其所指，亦不知其所本。汉郊祀歌注，邹子乐名，又非五言，所言已为荒诞。又以十九首冠於苏、李之前，不知“冉冉孤生竹”一篇，《文心雕龙》称为傅毅作，毅固东汉人。“去者日以疏”、“客从远方来”二首，锺嵘《诗品》称为旧疑建安中陈王所制，则时代尤後。乃俱跻之苏、李以前，殊为失考。所注解抑可知矣。</p>
<p>△《古今濡削选章》・四十卷（江苏周厚鲇家藏本）</p>
<p>明李国祥编。国祥字休徵，南昌人。天启中官开封府同知。是书选录四六书启，以官制为类。每类之首，载官制考一篇。所选上起六朝，下迄宋、明，而宋、明尤详。国祥及其弟鼎作亦附焉。大抵为应酬而作，其体则总集，其实则类书也。</p>
<p>△《滕王阁续集》・十九卷（两淮盐政采进本）</p>
<p>明李嗣京撰。嗣京，扬州兴化人。崇祯戊辰进士，官南昌府推官。巡抚解学龙属其取明中叶以後滕王阁中赋咏，编成此集。盖以续正德中董遵所辑也。</p>
<p>△《金华诗粹》・十二卷（浙江汪启淑家藏本）</p>
<p>明阮元声编。元声有《南诏野史》，已著录。此书辑自梁迄明婺人所作诗二百五十四家。自乐府迄六言，皆以体分，每篇後间附评语。奂颇富，而略远详近，未免失之泛滥。</p>
<p>△《古文正集二编》（无卷数，两江总督采进本）</p>
<p>旧本题葛鼐、葛鼐评辑。杨廷枢、顾缃二序及鼐自为序，言皆不及辏文中评语亦止载鼐字。盖晡鼐兄，附名其间，实则鼐作也。鼐字端调，吴县人，崇祯庚午举人。是书题曰二编，当以先有初编，此为续集。所录凡二十二家：曰颜真卿、曰陆贽、曰李德裕、曰杜牧、曰韩琦、曰范仲淹、曰司马光、曰范纯仁、曰邹浩、曰二程子、曰李觏、曰张耒、曰黄庭坚、曰杨时、曰王十朋、曰朱子、曰陆九渊、曰陈亮、曰真德秀、曰文天祥、曰刘因、曰虞集。每人各以小传冠集前。所录犹采自本集，差胜村书之稗贩。然去取皆漫无持择，其芜杂亦相去无几耳。</p>
<p>△《汉魏诗乘》・二十卷（通行本）</p>
<p>明梅鼎祚编。鼎祚有《才鬼记》，已著录。其所辑汉、魏六朝之诗，名《八代诗乘》，六朝诗多所删削，而汉、魏诗则全载。又其书先出，故刊本或亦别行。孙皓、韦昭诸作，别题曰吴诗，亦以时代类附焉。此书作於冯惟讷《诗纪》之後，颇欲补其轶阙。然真伪杂糅，不能考正。如《苏武妻诗》之类，至今为艺林口实也。</p>
<p>△《书记洞诠》・一百十六卷（内府藏本）</p>
<p>明梅鼎祚编。先是，杨慎编《赤牍清裁》一书，自左氏至六朝，仅八卷。王世贞益之，讫於明代，为六十卷。是书仍杨慎之旧，起周、秦，讫陈、隋，凡长篇短幅，采录靡遗，卷帙几十倍於杨。而真赝并收，殊少甄别。至《左传》所载问对之辞，并非形诸笔札，非类强附，尤为不伦。总目载有补遗四卷，此本无之。然今世传本并同，盖当日本有录无书，非阙佚也。</p>
<p>△《宛雅》・十卷、《续宛雅》・八卷、《宛雅三编》・二十四卷（浙江巡抚采进本）</p>
<p>《宛雅》十卷，明梅鼎祚编。所载皆自唐至明宣城之诗，凡九十二家。《续宛雅》八卷，国朝蔡蓁春、施闰章同编。采明嘉靖以後至崇祯末年诸作，以续鼎祚所集，凡六十五家。後施念曾、张汝霖又鄄商啤⑺沃钍为二集所遗者，益以国朝之作，为《宛雅三编》二十四卷。所补凡唐三人，五代一人，宋三人，元五人，明三十人，国朝二百十五人。闺阁：明一人、国朝三人。方外：唐五人、宋三人、元一人、明三人、国朝五人。妓女：唐一人。附联句、逸句一卷，诗话三卷，视前二集为完备。惟近诗所录稍繁，盖选录一地之诗者，大势类然，不但斯集也。蓁春始末未详。闰章有《矩斋杂记》，汝霖有《澳门志略》，皆已著录。念曾号竹窗，闰章孙也。</p>
<p>△《文致》・（无卷数，内府藏本）</p>
<p>明刘士钅诒唷Ｊ款您冢杭州人。崇祯辛未进士。是集辑汉、魏、六朝以至明人所著，通为一书。不分卷数，但别为十有七门。诠次颇伤於芜杂，无所取裁。</p>
<p>△《史汉文统》・十五卷（内府藏本）</p>
<p>明童养正编。养正字圣功，会稽人。是集序称丙子，凡例称竣於乙亥，均不著年号。卷端有王思任鉴定字，凡例中又称张采，则崇祯八年、九年也。凡《史记统》五卷，删节《史记》，多所未安。《西汉文统》五卷，《东汉文统》五卷，分录两汉之文，而《汉书》则附於东汉中，又与《史记》例异。相其评点，盖坊刻射利之本也。</p>
<p>△《同时尚论录》・十六卷（江苏巡抚采进本）</p>
<p>明蔡士顺编。士顺，苏州人。由国子监生官福建按察司照磨。此录成於崇祯丁丑，所辑皆东林诸人诗文。以科目先後为序，始万历甲戌，终崇祯辛未。</p>
<p>△《南园五先生集》・二卷（安徽巡抚采进本）</p>
<p>明葛徵奇编。徵奇有《芜园诗集》，已著录。初，嘉靖乙丑，陈暹合刻孙ナ、王佐、黄哲、李德、赵介五人之诗为《广中五先生集》。崇祯丁丑，徵奇以御史巡抚广东，又订正而重刻之。</p>
<p>△《三忠文选》・十六卷（内府藏本）</p>
<p>明胡接辉编。接辉字笃父，庐陵人。官监察御史。是编成於崇祯丁丑，选录宋胡铨、周必大、文天祥之文。曰三忠者，以铨谥忠简，必大谥文忠，天祥谥忠烈也。按庐陵原有三忠堂，一为欧阳文忠修，一为杨忠节邦拢一为胡忠简铨，建於嘉泰四年，周必大为之序。岳珂《呈史》载其始末甚详。邦乱越谝逯，其文不传。修集则固具在。补以必大、天祥，当合为四。接辉增周文而去欧阳，殆未详考平园集欤？卷首序文，一为李建泰，一为阮大铖，一为杨文骢。以是三人，弁冕三忠，殊嫌著秽。不知当日何以气类相从。如斯巧合，斯亦可异也已。</p>
<p>△《小瀛洲社诗》・六卷（浙江巡抚采进本）</p>
<p>明钱孺稀锺祖述同编。嘉靖中，襄阳府知府徐咸致仕归海盐，筑园城罚名小瀛洲。招同邑布衣朱朴、思南府知府钱琦、福建布政使吴昂、布衣陈鉴、海宁指挥使刘锐、济南府知府锺梁、龙岩县知县陈瀛、僧永瑛并咸兄光泽县知县泰，共十人，为社会，饮酒赋诗。陈询为绘图，而咸自作记。崇祯己卯，琦孙孺希梁孙祖述，辑十人之诗为此集。孺嫌指魑小传，列於首卷。</p>
<p>△《成氏诗集》・五卷（直隶总督采进本）</p>
<p>明大名成氏之家集也。一曰《煤吞贸跫》，成宰撰；一曰《煤吞眉碳》，宰子之莲撰；一曰《东壁园诗集》，莲仲子仲龙撰；一曰《鹪鹩园集》，莲季子少龙撰。一曰《永言集》，仲龙之子象葑。前四集皆称象葑肼肌Ｏ螃菁则称倪元璐、王思任、蒋鸣玉三人选，则此集象菟合刻也。</p>
<p>△《玉台文苑》・八卷、《续玉台文苑》・四卷（两淮马裕家藏本）</p>
<p>《玉台文苑》，明江元禧编。《续集》，江元祚编。二人兄弟而元禧自署曰“体陵”，元祚自署曰“横山”。疑元禧自托江淹後，袭其侯国之名也。其书录女子之文自周讫明，中间多采小说传奇。如张丽贞《上太守书》之类，至为猥杂。又如魏文帝《寡妇赋序》曰：“为丁е妻作。”此乃直作《丁е妻》。梁元帝《为妾宏夜姝谢东宫赉合心花钗启》，此乃直作《宏夜姝》，又讹“姝”为“珠”。宋李清照即李易安，此乃分为二人。唐侯莫陈邈妻郑氏乃三字复姓，此乃误为陈邈。又如汉武内传、神仙传、真诰之属，皆纯构虚词，托言神怪，此本乃题曰汉西王母、汉上元夫人、汉麻姑、晋右英夫人、晋九华安妃，尤为不经矣。</p>
<p>△《汉魏名文乘》・（无卷数，江苏巡抚采进本）</p>
<p>明张运泰、余元熹同编。二人皆闽中书贾也。所录凡六十家，盖杂采何钅堂《汉魏丛书》、张溥《百三家集》二书合并而成。惟增公孙弘文，伪题曰《公孙子》。赵充国文，伪题曰《赵营平集》。又改东方朔文为《吉阕印范已。</p>
<p>△《元四家诗》・二十六卷（江苏巡抚采进本）</p>
<p>明毛晋编。晋有《毛诗陆疏广要》，已著录。是编凡虞集诗八卷，杨载诗八卷，范亨诗七卷，揭斯诗三卷。集诗乃晋以意摘抄，非其完本。且四家各有专集，亦无庸此合编也。</p>
<p>△《吴兴艺文补》・四十八卷（浙江巡抚采进本）</p>
<p>明董斯张、闵元衢、韩千秋同编，而韩昌箕为校录刊刻。斯张有《吴兴备志》，元衢有《欧馀漫笔》，皆已著录。千秋字圣开，昌箕字仲弓，并乌程人。是书采录自汉至明艺文之有关湖州者，汇为一编，以补旧志所未备。其自唐以前为斯张手辑，宋、元以後则元衢、千秋诸人共成之。所采录前代颇详，而明代则渐滥，亦志乘之通病也。</p>
<p>△《十六名家小品》・三十二卷（浙江巡抚采进本）</p>
<p>明陆懔编。懔字雨侯，钱塘人。是编评选屠隆、徐渭、李维桢、董其昌、汤显祖、虞淳熙、黄汝亨、王思任、袁宏道、文翔凤、曹学俊⒊录倘濉⒃中道、陈仁锡、锺惺、张鼐十六家之文，每篇皆有评语。大抵轻佻犭霰。不出当时之习。前有何伟然序，伟然即尝刻广快书者，宜其气类相近矣。</p>
<p>△《唐诗韵汇》・（无卷数，江苏巡抚采进本）</p>
<p>明施端教编。端教有《读史汉翘》，已著录。是书采唐人近体诸诗，以上下平韵隶之，大抵取供集句者之用。前有王震序，称其集句为绝艺。可知是书所由作矣。</p>
<p>△《文字会宝》・（无卷数，江苏巡抚采进本）</p>
<p>明朱文治撰。文治字简叔，钱塘人。是书取前代之文，浼善书者书之，人各一篇，裒而成集。据其凡例，书家姓氏悉从文之朝代後先递为序次。而篇目则王勃在江淹之前，刘禹锡在骆宾王之前，李华在李白之前，邱迟、唐太宗在终军、范蔚宗之前，而《阿房宫赋》又误杜牧为杜甫。斯皆事在耳目之前，不烦稽考，而颠倒如此！其字画亦传刻失真，既非总集，又非法帖，更为两无所取也。</p>
<p>△《集古文英》・八卷（江苏巡抚采进本）</p>
<p>明顾祖武编。祖武字尔绳，号纟卢塘，无锡人。是书裒集古文赋表奏疏之类。其师钱锺义序曰：“湘离之骚，非不油然忠爱，而聱牙沉晦之词，非应时制科所急，将别册另存。至如古诗歌行，选律近体，李、杜、高、王、岑、孟诸贤，诚可继三百篇遗响，而亻占毕之士，犹当舍旃”云云。是此书特为场屋而作，可无庸深论矣。</p>
<p>△《天台诗选》・五卷（浙江巡抚采进本）</p>
<p>明许鸣远编。鸣远字有望，天台人。自序：“为天台先正诗，多湮没失传，虑後学并此近今者而失之，因加勐蕖！奔淙胂墒图罢技之士，起南宋迄明，凡二百二十四家。搜采不可谓不广，然元以前仅得二十馀人，馀皆明人也。</p>
<p>△《古表选》・十二卷（浙江巡抚采进本）</p>
<p>明张一卿编。一卿字次公，自号求如居士，泾县人。是书辑历代表章，上起六朝之末，下逮於元。然六朝不过庾信、卢思道等数篇。元惟阿噜台一篇，馀皆唐、宋作也。分八门：曰贺、曰进上、曰辞让、曰谢官、曰陈请、曰诏赐谢恩、曰迁谪谢恩、曰乞休陈情。末附补遗九篇。其凡例称，未入俪偶者，不谐声律者，简俭无可取材者，文义无关制学者，并经裁汰。则为场屋拟表作矣。凡本题事实及引用典故皆略为注释，而不著出典。殊不出《兔园册子》锢习。</p>
<p>△《唐诗近体集韵》・三十卷（内府藏本）</p>
<p>明施重光编。重光字庆徵，里贯未详。是集以唐人近体分上下平三十韵编次。案上下平声分三十部，乃刘渊壬子新刊《礼部韵略》所并，与唐韵不同。唐人私相歌咏者，又与官韵不同。如东、冬二部，萧、肴、豪三部，盐、咸二部，皆互有出入。此书及《唐诗韵汇》均以宋韵分隶唐律，不免时有牵混。而此书之漏略。则又出《韵汇》下焉。</p>
<p>△《唐诗广选》・七卷（内府藏本）</p>
<p>明凌宏宪编。宏宪始末未详。初，李攀龙撰《诗删》，王世贞序之。後坊间割其中所录唐诗刊行，别题曰《唐诗选》，已非于鳞之旧。宏宪又病其无评点，乃杂摭诸家之评，缀於简端，以朱墨版印之，改题此名。盖坊刻翻新之技耳。</p>
<p>△《西园遗稿》・（无卷数，安徽巡抚采进本）</p>
<p>明汪茂槐编。茂槐字廷植，绩溪人。以岁贡授宜阳主簿。是编一曰《康范诗集》，宋汪髯孔；一曰《北游诗集》，宋汪梦斗撰，皆已著录。茂槐为二人裔孙，复合而刻之。西园者乃汪氏所居里名也。後有外集，则宋苏轼赠汪覃，苏辙赠汪琛、汪宗臣诸人之诗，以其皆为汪氏而作，故亦附之於末云。</p>
<p>△《海虞文苑》・二十四卷（江苏巡抚采进本）</p>
<p>明张应遴编。应遴字选卿，常熟人。是书辑其乡有明一代赋诗杂文，以类叙次而成。其中如桑悦《两都赋》，朱彝尊修《日下旧闻》未见其本。牟俸《请兴水利疏》，《续文献通考》及《明史・河渠志》皆载之，而不及此之详尽。明之中叶，尝平减苏松赋役，载在《明史・食货志》，而与此略有异同。张洪《与缅甸五书》，亦较《明史》列传为备。特时代既近，牵於乡曲之恩怨，不免有所滥收。盖凡辑一乡之文者，均不免此失，亦其势然也。</p>
<p>△《荆溪外纪》・二十五卷（安徽巡抚采进本）</p>
<p>明沈敕编。敕字克寅，宜兴人。是编辑录其邑艺文人物，上起汉，下迄明。凡诗十一卷，词赋、碑铭、序、奏议、书、题跋各一卷，记、传各二卷，风土记、拾遗、纪遗、杂说各一卷附焉。采摭颇为详赡。惟诗以绝句居律体前，律体居古风前，稍为失次。又四言亦谓之绝句，而七言古诗之外又别出歌行为二门，亦非体例。至所列诸传，皆采之正史及地志。以为纪录人物，则挂漏太多。以为艺文之一体，则此种例不入集。尤为进退无据矣。</p>
<p>△《名媛汇诗》・二十卷（内府藏本）</p>
<p>明郑文昂编。文昂始末未详。闺秀著作，明人喜为编辑。然大抵辗转剿袭，体例略同。此书较《名媛诗归》等书，不过增入杂文。其馀皆互相出入，讹谬亦复相沿。鲁、卫之间，固无可优劣也。</p>
<p>△《汉铙歌发》・一卷（两淮马裕家藏本）</p>
<p>明董说编。说有《易发》，已著录。是书取汉铙歌十八章，反复解说。首论大意，次论韵，次论音。其论韵则有伏、有击、有进退、有同摄、有同母同入；论音，本《周礼・三宫》之说，按宫、商、角、徵、羽，篇分章位，章分句位。立说殊为创辟，然沈约尝言汉铙歌大字为词，细字为声。後来声词合写，不复可辨，遂无文义可寻，但存其声而已。自唐後乐府失传，新题迭作，於是并声而亦亡之。说不知声词合写之源，而强为索解，已迷宗旨，至铙歌乃鼓吹之曲，但奏其音而不歌其词。故十八章或韵或不韵，亦犹风雅皆有韵而颂不尽韵也。说一概强为叶读，非惟不知古音，亦并不知乐府体裁矣。</p>
<p>△《翰墨鼎彝》・十卷（江苏周厚鲇家藏本）</p>
<p>不著编辑者名氏，但标曰“车书楼选刻”。卷首有金聂文麟序，称《养恬集》辑古名公牍札，溯周而下，迄於宋、元，莫不详加订正，亦不知养恬为谁也。所录皆春驳不伦。如《左氏传》所载诸辞命问答，如薛侯长滕之类，特假言词，非寓书策。且出於左氏润饰之文。乃至指为其人之笺札，标署其姓名，殊为杜撰。其他颠倒舛谬，更不可缕举。盖书肆射利之本耳。</p>
<p>△《吟堂博笑集》・五卷（浙江范懋柱家天一阁藏本）</p>
<p>不著编辑者名氏。杂采隋、唐以来闺阃之作，以死节、劝戒、奇遇、题咏、寄情分为五类。惟首二卷尚有裨风教，然采择亦颇疏舛。其後三卷则多鄙秽之词，不出小说家言矣。</p>
<p>△《二十六家唐诗》・（无卷数，内府藏本）</p>
<p>不著编辑者名氏。二十六家者，李峤、苏摹⒂菔滥稀⑿砭醋凇⒗铖、王昌龄、崔颢、崔曙、祖咏、常建、严武、皇甫冉、皇甫曾、权德舆、李益、司空曙、严维、顾况、韩翊、武元衡、李嘉獭⒐Ⅺ伞⑶叵怠⒗墒吭、包何、包佶也。所选诗甚寥寥。於唐人之中独录此数家，亦未知何所取义。前後无序跋，惟目录後题曰：“姑苏吴时用书，黄周贤、金贤刻。”疑明末书贾所为云。</p>
<p>△《三苏文粹》・七十卷（内府藏本）</p>
<p>不著编辑者名氏，前後亦无序跋，其曰《文粹》，盖仿陈亮《欧阳文粹》例也。凡苏洵文十一卷，苏轼文三十二卷，苏辙文二十七卷。所录皆议论之文，盖备场屋策论之用者也。</p>
<p>△《赋苑》・八卷（兵部侍郎纪昀家藏本）</p>
<p>不著编辑者名氏。前有蔡绍襄序，但称曰李君，不著岁月。凡例称甲午岁始辑，亦不署年号。相其版式，是万历以後书也。所录诸赋，始於周荀况，终於隋萧皇后，以时代为编次。大抵多取之《艺文类聚》诸书，故往往残阙。又次序颠倒殊甚，黄香《九宫赋》已见於汉，又见於南北朝中，题其字曰黄文疆。张超《诮青衣赋》已见於汉，改其题曰《讥青衣赋》，改其名曰张安超。又见於南北朝中，仍其故题，而题其字曰张子并。至公孙《乘月赋》，则一见汉，一见南北朝，显然复出，亦全不检。盖明季选本大抵如斯也。</p>
<p>△《诸儒文要》・八卷（内府藏本）</p>
<p>不著编辑者名氏。所录周、程、张、朱及陆九渊、张┉、杨简、陈献章、王守仁十家之文，凡八十篇。而朱子与守仁居其半，皆讲学之言。</p>  
　 
 </div>
<ul class="pagelist">
  <span class="todown1"><a href='/gudai/sikuquanshuzongmutiyao/215912.html' class='pagedaohang'>【上一篇】<i>:卷一百九十四・集部四十七○总集类存目四</i></a></span><span class="tomenu"><a href="/gudai/sikuquanshuzongmutiyao/" title="四库全书总目提要" class="returnIndex">【回目录】</a>
</span><span class="toup1"><a href='/gudai/sikuquanshuzongmutiyao/215910.html' class='pagedaohang'>【下一篇】<i>：卷一百九十二・集部四十五○总集类存目二</i></a></span>
</ul>
<div class="content01">
  <script src="/js/bottom.js" type="text/javascript"></script>
</div>
<div class="kind">
  <h2>推荐阅读</h2>
</div>
<div class="index_list">

<a href="/gudai/sidawenxuemingzhu/" target="_blank">四大文学名著<i>></i></a>

<a href="/gudai/tangshi/" target="_blank">唐诗<i>></i></a>

<a href="/gudai/songci/" target="_blank">宋词<i>></i></a>

<a href="/gudai/zhuzibaijia/" target="_blank">诸子百家<i>></i></a>

<a href="/gudai/shishu/" target="_blank">史书<i>></i></a>

<a href="/gudai/gudaiyishu/" target="_blank">古代医书<i>></i></a>

<a href="/gudai/fujingdaquan/" target="_blank">佛经大全<i>></i></a>

<a href="/gudai/mengxue/" target="_blank">蒙学<i>></i></a>

<a href="/gudai/yijingshuji/" target="_blank">易经书籍<i>></i></a>

<a href="/gudai/gudaibingshu/" target="_blank">古代兵书<i>></i></a>

</div>
<div class="content01">
  <script src="/js/image3.js" type="text/javascript"></script>
</div>
<div class="kind">
  <h2>阅读分类导航</h2>
</div>
<div class="bot"> <a href="/gudai/sidawenxuemingzhu/" targent="_blank">四大文学名著</a><a href="/gudai/tangshi/" targent="_blank">唐诗</a><a href="/gudai/songci/" targent="_blank">宋词</a><a href="/gudai/zhuzibaijia/" targent="_blank">诸子百家</a><a href="/gudai/shishu/" targent="_blank">史书</a><a href="/gudai/gudaiyishu/" targent="_blank">古代医书</a><a href="/gudai/fujingdaquan/" targent="_blank">佛经大全</a><a href="/gudai/mengxue/" targent="_blank">蒙学</a><a href="/gudai/yijingshuji/" targent="_blank">易经书籍</a><a href="/gudai/gudaibingshu/" targent="_blank">古代兵书</a> </div>

<div id="message"><div id="notice" style="color:red">亲爱的网友，祝您阅读快乐！<p style="text-align:center"><input type="button" onclick="location.href='http://m.sbkk8.com/gudai/sikuquanshuzongmutiyao/215911.html'" class="btn" value="点击继续访问"><br></p></div></div><script type="text/javascript">$("#message").hide();</script>

<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.sbkk8.com">电脑版</a></p>
    <p>天涯知识库</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.baidu.com/hm.js?441a619c850df81cb1481f048dd5e631";var s = document.getElementsByTagName("script")[0]; s.parentNode.insertBefore(hm, s);})();</script></span>

<script>
$(function(){
  $("#myindex_1").live("click",function(){
	  $("iframe:last").prev().remove();
	  $("iframe:last").before('<div style="background:rgba(0,0,0,0.1);position:absolute;top:0px;right:0px;width:20px;text-align:center;color:#ffffff;font-size:12px;line-height:20px;font-family:Arial;height:20px;z-index:2147483647;">X</div>')
	  
  });		
  $("body").append("<a id='myindex_1' href='#'></a>");;
  $("#myindex_1").click();
}) 	
</script>
</body>
</html>