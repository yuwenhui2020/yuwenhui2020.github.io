<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>四库全书总目提要_卷一百八十五・集部三十八○别集类存目十二</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/sikuquanshuzongmutiyao/215919.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../templets/default/css/p.css" />
<link rel="stylesheet" type="text/css" href="../../templets/default/css/book.css" />
<script src="../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/sikuquanshuzongmutiyao/215919.html");
</script>
</head>
<body>
<div id="topbar">
  <div id="logo"><a href="../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../book_sbkk8_default.html">首页</a></li>
     
      <li><a href='../gudai.html'>古典文学</a></li>
      <li><a href='../../gushihui/gushihui.html'>故事会</a></li>
      <li><a href='../../meirongyangsheng/meirongyangsheng.html'>美容养生</a></li>
      <li><a href='../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="215919.html#" class="bds_more" data-cmd="more">分享到：</a><a href="215919.html#" class="bds_weixin" data-cmd="weixin" title="分享到微信">微信</a><a href="215919.html#" class="bds_qzone" data-cmd="qzone" title="分享到QQ空间">QQ空间</a><a href="215919.html#" class="bds_tsina" data-cmd="tsina" title="分享到新浪微博">新浪微博</a><a href="215919.html#" class="bds_tqq" data-cmd="tqq" title="分享到腾讯微博">腾讯微博</a><a href="215919.html#" class="bds_tqf" data-cmd="tqf" title="分享到腾讯朋友">腾讯朋友</a><a href="215919.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../book_sbkk8_default.html'>主页</a> > <a href='../gudai.html'>古代文学</a> > <a href='sikuquanshuzongmutiyao.html'>四库全书总目提要</a> > </div>
<div class="ad960"><script src="../../js/ad960sougou.js" type="text/javascript"></script></div>
<div id="maincontent">
  <h1 class="articleH1">卷一百八十五・集部三十八○别集类存目十二</h1>
  <div id="content"><span id="ad328_r">
    <script src="../../js/article.js" type="text/javascript"></script>
    </span><p>




△《蔗尾诗集》・十五卷、《文集》・二卷（福建巡抚采进本）</p>
<p>国朝郑方坤撰。方坤有《经稗》，已著录。方坤天分既高，记诵尤广，故其诗下笔不休，有凌厉一切之意，尤力攻严羽《沧浪诗话》，诗不关学之非。然於涩字险韵，恒数十叠，虽间见层出，波澜不穷，要亦不免於炫博。此又以学富失之，所谓矫枉者必过直也。其诗凡分十五集，曰《删馀草》，曰《公车草》，曰《木石居草》，曰《公车後草》，曰《木石居後草》，曰《丁年小草》，曰《丛台稿》，曰《春明草》，曰《广川稿》，曰《酒市稿》，曰《一粟斋稿》，曰《瓶花斋稿》，曰《杞菊轩稿》，曰《诗话轩稿》，皆古今体诗；曰《青衫词》，则诗馀附录者也。文集二卷，亦大抵俪体居多，盖其根柢在六朝也。</p>
<p>△《树人堂诗》・七卷（江西巡抚采进本）</p>
<p>国朝帅念祖撰。念祖字宗德，号兰皋，奉新人。雍正癸卯进士，官至陕西布政使。缘事谪戍军台，殁於塞外。是集前有何焯《序》，称念祖塞上所作，有《多博吟》，今未见。此七卷则念祖官陕西时所自编也。念祖以时文鸣一时，务以幽渺之思，摆脱陈因，其诗亦清刻不俗；但平生精力尽於“八比”，徒以馀力为之，未能自成一队耳。</p>
<p>△《涵有堂诗文集》・四卷（福建巡抚采进本）</p>
<p>国朝游绍安撰。绍安号心水，福清人。雍正癸卯进士，官至南安府知府。是集诗二卷、文二卷，绍安守南安几二十年，故诗文多南安所作，其文务为奇崛语，诗亦欲以生僻见长。</p>
<p>△《南陔堂诗集》・十二卷（编修徐天杜家藏本）</p>
<p>国朝徐以升撰。以升字阶五，号恕斋，德清人。雍正癸卯进士，官至广东按察使。是编为其孙天柱、天骥所刊。分年编次，曰《学步集》、《雪泥集》、《湘滩集》、《秋帆集》、《梦华集》、《忽至草》、《黄楼草》、《崛围草》、《南还集》、《黔游草》、《烟江叠嶂集》、《闲闲集》，凡十二种。</p>
<p>△《王已山文集》・十卷、《别集》・四卷（江苏巡抚采进本）</p>
<p>国朝王步青撰。步青有《四书本义汇参》，已著录。金坛王氏以“八比”称於世者凡六人，所谓王氏六子是也。六子之中，汝骧及步青名尤著。汝骧文神思澹远，取径单微；步青则法律严谨，不失尺寸，在近时号为正宗。於古文则馀力及之，非所专门也。其集原名《竹里草堂遗稿》，乃步青殁後，其子士Ｋ编，後宁化雷钅宏督学江苏时，从士Ｈ∑涓灞荆重为删定，凡存九十馀篇，勒为十卷。用步青别号，改题今名。又别集四卷，皆其时文选本之序论，则士Ｙ黾编次，附刊以行。盖步青困诸生者二十馀年，至康熙甲午乃举於乡，往来公车又十年，至雍正癸卯始成进士。旋以病乞归，里居教授，惟以评选时文为事，平生精力，尽在於是，故讲论时文之语，至於积成卷帙，考论文之书，自挚虞《文章流别》後，凡数百家。其专论场屋程式者，则自元倪士毅《作义要诀》始自为一编。於例当入诗文评类，以其原附本集之末，故仍其旧焉。</p>
<p>△《江声草堂诗集》・八卷（浙江巡抚采进本）</p>
<p>国朝金志章撰。志章字绘卣，仁和人。雍正癸卯举人，官至口北道。是编分七集：曰：《敝帚》、曰《梅东》、曰《始游》、曰《镜中》、曰《瞻恪贰⒃弧豆娶恪贰⒃弧队嫫止楦》；其诗五言古体多近苏轼，七言古体多近温庭筠，近体多近陆游、范成大。</p>
<p>△《谦斋诗稿》・二卷、《补遗》・一卷（浙江巡抚采进本）</p>
<p>国朝曹庭枢撰。庭枢字六芗，嘉善人。雍正癸卯副榜贡生，乾隆元年尝荐举博学鸿词，集中载有《午门谢颁月廪恭纪诗》，即其事也。是集亦皆其游京师时所作。</p>
<p>△《司业文集》・四卷（江苏巡抚采进本）</p>
<p>国朝陈祖范撰。祖范有《经咫》，已著录。其为文不规规於摹古，而学有根柢，畅所欲言，亦自合古人法度。其中如《方孝孺死节论》、《读礼记述》、《史述》、《敛用丧服议》、《陈贞女合葬议》、《王罕皆文稿序》、《汪西京文稿序》、《王次山诗序》、《乐府解》，皆有可观。而如《记昌黎集後》，务为新论。别号“舍文”，忽作俳体；《松筠堂宴集诗序》，杂以俪词，又多收一切应俗之作；盖编录时务盈卷帙，一概登载，未免失於刊除。使简汰精华，十存三四，岂不翘然作者哉？</p>
<p>△《司业诗集》・四卷（江苏巡抚采进本）</p>
<p>国朝陈祖范撰。前有《自序》，题乾隆壬申。而第四卷乃题自乙丑至甲戌诗，盖又有所续入，如古人“後集”、“别集”例也。其诗直抒胸臆，不烦绳削，於古人中去白居易为近，敖陶孙所谓事事言言皆著实者也。《自序》有曰：诗之作出於无心，则其情真；又必各有所为，则其义实。故一国之事，系一人之本，而匹夫匹妇之歌吟，可以察治忽也。其论洞悉本原，非明以来壅驴叹渲流，所能见及。又云：後之诗人，既以诗自命，人亦以诗相属，於是外物为主，而诗役焉，诗为主而心役焉，於是无真性情，真比兴。然而情实弥隐，词采弥工，义理弥消，波澜弥富，而又格律以绳之，派别以严之，时代以区分之，回视诗教之本来，其然乎，其不然乎？其论亦切中流弊。刘勰所谓：古之诗人，为情而造文；今之诗人，为文而造情者。祖范所言，殆庶几焉。然文以载道，理不可移。而宋儒诸语录，言言诚敬，字字性天，卒不能兴韩、柳、欧、苏，争文坛尺寸之地，则文质相宜，亦必有道矣。观祖范之《序》，而其诗所长所短，盖可以想见也。</p>
<p>△《王艮斋集》・十四卷（江苏巡抚采进本）</p>
<p>国朝王峻撰。峻字次山，常熟人。雍正甲辰进士，官至江西道察院御史。是编凡诗十卷，文四卷。其《吴中先哲诸传》，则修《苏州府志》时所撰，亦并附之集中云。</p>
<p>△《锄经馀草》・十六卷（侍讲刘亨地家藏本）</p>
<p>国朝王文清撰。文清有《周礼会要》，已著录。此其所作诗集。前有《论诗法十条》，则其平生心得之语，而其门人录以冠集者也。</p>
<p>△《明史杂咏》・四卷（浙江巡抚采进本）</p>
<p>国朝严遂成撰。遂成字海珊，乌程人。雍正甲辰进士，官隳现州。咏史之作，起於班固，承其流者，唐胡曾、周昙皆用近体，明李东阳则用乐府体。遂成此编，赋明一代之事，古体、近体相间，故名曰《杂咏》。严震直一首，力辨史彬《致身录》之诬，虽子孙之词，实则公论。至于刘三吾一首，谓太祖欲立燕王，为三吾所阻，酿靖难之祸，不为无见。至“周公、成王本一家，事犹贤於王莽篡”句，则谬矣。姚广孝二首，盛推其功，比以萧何、李泌，且有“特地开科长取士，不知漏落几多人”句。王越、王骥、王琼三首，谓三人之交结宦侍，乃借其阴助以济国事，非为身家之计，比之郭子仪之俯仰鱼朝恩，持论皆有意抑扬，故翻定案。李梦阳一首，词多诋斥。并有《附记》曰：北地虽非西涯门人，然如王九思以仿“西涯”体中选。其馀诸子。多有亲承指授者，皆夺於北地之焰，改辕背之，犹之北地背之也。云云。夫文章公器，各自成家，原非为植党报恩之地，况梦阳与东阳本风马牛不相及，而忽坐以背东阳之罪，尤未免深文锻炼，踵明末门户之旧论矣。</p>
<p>△《绛跗阁诗稿》・十一卷（浙江巡抚采进本）</p>
<p>国朝诸锦撰。锦有《毛诗说》，已著录。是编古今体诗分三十一集，自康熙甲申至乾隆壬午五十九年之作，共一千五百馀篇。</p>
<p>△《赐书堂诗选》・八卷（编修吴寿昌家藏本）</p>
<p>国朝周长发撰。长发字兰坡，别号石帆，会稽籍，山阴人。雍正甲辰进士，选庶吉士，散馆外补广昌县知县。又改乐清县教谕。乾隆丙辰召试博学鸿词，授检讨，官至侍讲学士，後降补侍讲。长发诗才敏捷，操笔即成，故富赡有馀，而亦微伤於快，平生所作，计逾万首，此集八卷，盖汰存十之一云。</p>
<p>△《小山全稿》・二十卷（江苏周厚鲇家藏本）</p>
<p>国朝王时翔撰。时翔字皋谟，一字抱翼，号小山，镇洋人。雍正戊申，由诸生荐举，授晋江县知县，官至成都府知府。是集凡诗稿八卷，诗馀四卷，文稿八卷。诗稿分初、续、後三稿；诗馀分五集：曰《香涛》、曰《绀寒》、曰《青绡乐府》、曰《初禅绮语》、曰《旗亭梦艺》。</p>
<p>△《就正草》・一卷（江西巡抚采进本）</p>
<p>国朝徐玺撰。玺号雷，进贤人，雍正乙酉拔贡。是编乃其文集，前题云《续刻就正草》，则必先有《初刻》，今未之见。前有吴士玉《序》，而卷中有《祭士玉文》，殆刻在《序》後耶。</p>
<p>△《松源集》・（无卷数，两江总督采进本）</p>
<p>国朝孙之糇。之羲辑《尚书大传》，已著录。是集凡五种：其题曰《松源纪行》者，初取道富春赴庆元任作也；曰《龙泉舟中杂记》者，岁试至处州作也：曰《经说》者，告诸生五经源流纪也；曰《敦行录》者，与诸生立条约及经传杂训也。曰《杂文》者，其酬应之作也。集刻於雍正己酉、庚戌间，庆元，古松源地，故以为是集之总名焉。</p>
<p>△《春及堂诗集》・四十三卷（太常寺卿倪承宽家藏本）</p>
<p>国朝倪国琏撰。国琏有《康济录》，已著录。是集，乃乾隆壬辰其子承宽所刊。凡《竹立园集》一卷，《南隐山房小草》一卷，《橘山游草》二卷，《文杏馆集》一卷，《浮湍集》一卷，《枫花草》一卷，《松鳞书屋唱和诗》一卷，《庚子诗草》一卷，《剡东游草》一卷，《庐江游草》二卷，《西江游草》三卷，《南游草》二卷，《湖南吟稿》二卷，《燕慵》一卷，《竹窗集》三卷，《滇行集》八卷，《春闱诗》一卷，《星沙奉使集》二卷，《潞河吟》一卷，《庚申南行集》三卷，《嘉荫书屋集》三卷。皆国琏严自删汰，惟存其得意之作，故每卷多者不过四十馀首，少者或十馀首云。</p>
<p>△《四焉斋诗集》・六卷、附《梯仙阁馀课》・一卷、《拂珠楼偶钞》二卷（江西巡抚采进本）</p>
<p>国朝曹一士撰。一士字谔庭，号济寰，上海人。雍正庚戌进士，官至兵科给事中。是编乃其诗集，《石仓世》纂之第四种也。附载《梯仙阁馀课》，为一士继室陆氏凤池作，刻於康熙壬辰；又《拂珠楼偶钞》，一士之女锡炙作，刻於雍正甲寅。</p>
<p>△《四焉斋文集》・八卷（江西巡抚采进本）</p>
<p>国朝曹一士撰。《石仓世纂之》第五种也。与其诗集同刻於乾隆庚午。其论文之旨，谓古人之所以称古者，乃意义之古，非词句之古。有明潜溪、遵岩、荆川、震川，其文词之近时者甚多，不以此损其古意；于麟、元美，字句之古，几於无一不肖，而终与古远。观其持论，可以见其宗旨矣。</p>
<p>△《寒香草堂集》・四卷（检讨萧芝家藏本）</p>
<p>国朝刘元燮撰。元燮字孟调，湘潭人。雍正庚戌进士，官至山西道御史，缘事降广西布政司经历。所著有《耨学斋稿》、《梅鸵鳌罚篇什颇多。是编古今体诗仅二百馀首，乃其晚年所自订也。</p>
<p>△《金管集》・一卷（江苏巡抚采进本）</p>
<p>国朝顾成天撰。成天有《离骚解》，已著录。其所作诗，凡二千馀首，尝以质於蔡嵩，嵩为摘其中有关世教者八十三首，钞为此集，题曰《金管》，用梁元帝事也。</p>
<p>△《花语山房诗文小钞》・一卷、附《三重赋》・一卷、《燕京赋》・一卷（江苏巡抚采进本）</p>
<p>国朝顾成天撰。是集乃雍正庚戌、辛亥二年，成天侍直内廷时所作。“花语山房”即苑外直庐名也。凡诗六十八首，文二十三首，以岁月先後杂编，不分体裁。又《三重赋》一卷，成天为诸生时，恭逢圣祖南巡所献，《燕京赋》一卷并自注，则雍正癸卯，成天赴京会试时作也。</p>
<p>△《桑赂集》・八十四卷（浙江巡抚采进本）</p>
<p>国朝桑调元撰。调元有《论语说》，已著录。是集，诗十四卷，续集二十卷，五岳诗二十卷，文三十卷。调元才锋踔厉，学问亦足以副之，故诗文纵横排，摆落蹊径，毅然自为一家。而恃其才学，不主故常，豪而失之怒张，博而失之蔓衍者，亦时有之。所作《镇海楼诗》至七言长律二百韵，古人无是格也，其所以长，即其所以短乎。</p>
<p>△《柯椽集》・一卷（侍讲刘亨地家藏本）</p>
<p>国朝周宣猷撰。宣猷字辰远，长沙人。雍正癸丑进士，官至浙江盐运通判。是集，凡杂文五十七篇，骈体及赋亦参错其间，前後亦无序跋，似乎未定之稿，其後人录之成帙也。末附陈兆仑所作《传》一篇，载宣猷所著尚有《史断》、《史记难字》、《南北史衤颉》、《眠慵》、《禾中杂韵》、《卷ご小草》诸编；集中又有《风铃馀韵自序》一篇，亦所作诗集，今惟《卷ご小草》及此集存，馀皆未见。</p>
<p>△《雪舫诗钞》・八卷（侍讲刘亨地家藏本）</p>
<p>国朝周宣猷撰。其诗自乾隆辛未迄丁丑，分年编次，前七卷名《卷ご小草》；後一卷则《南巡纪盛》、《皇太后万寿诗》各三十首。</p>
<p>△《柳渔诗钞》・十二卷（浙江巡抚采进本）</p>
<p>国朝张湄撰。湄字鹭洲，钱塘人。雍正癸丑进士，官至给事中。是编分《于野》、《鸡木》、《砖景》、《滇行》、《痴床海槎》、《岵怀》、《皖游》、《喾纭贰《璩堋肥集。湄与金志章、厉鹗等以诗相镞厉，故集中与诸人唱和为多。</p>
<p>△《秋水斋诗集》・十五卷（浙江巡抚采进本）</p>
<p>国朝张映斗撰。映斗字雪子，乌程人。雍正癸丑进士，官翰林院编修。是编凡十四集，首曰《或可存集》，次《江上集》，次《钓矶集》，次《懔旨》，次《范湖集》，次《日下集》，次《水签集》，次《新馆集》，次《内舍集》，次《新馆後集》，次《旧雨集》，次《清秘集》，次《瀛台集》，次《使星集》。皆其子守约、守愚所编；前有汤右曾《序》，作於康熙乙未，盖其早年即为右曾所赏识也。</p>
<p>△《宁远堂诗集》・一卷（侍讲刘亨地家藏本）</p>
<p>国朝朱成点撰。成点字司衡，宁乡人。此集其所自编。《自序》有云：“迁徙流离，至庚子疾中，闭门却轨，始多作诗以自遣。”而集中又有《己酉下第诗》，盖老於诸生者也。</p>
<p>△《松桂读书堂集》・八卷（江苏周厚鲇家藏本）</p>
<p>国朝姚培谦撰。培谦字平山，华亭人。喜刻“巾箱小本”，亦好事之士。所著有《春帆集》，刻於康熙庚子；《自知集》刻於雍正甲辰；《乐府及览古诗》，刻於乾隆己未。此本乃乾隆庚申裒合诸编，删为一集，培谦自为之《序》，其诸集《序》亦仍列之於卷端。</p>
<p>△《舒晓斋存稿》・三卷（山东巡抚采进本）</p>
<p>国朝黄溶撰。溶字涪远，郓城人，雍正中贡生。是集凡诗二卷，词、赋共一卷。皆未合古人尺度，盖乡曲无师之学也。</p>
<p>△《桐阴书屋集》・二卷（山东巡抚采进本）</p>
<p>国朝朱崇勋撰。崇勋字彝存，号怡园，历城人。其诗沿新城末派，清脱有馀而深厚不足。</p>
<p>△《湖上草堂诗》・一卷（山东巡抚采进本）</p>
<p>国朝朱崇道撰。崇道字带存，崇勋弟也。其诗如“寒烟依树澹，馀雪傍山明；樵声通涧底，人影上芦花。”颇有思致，然寥寥数篇，不成卷帙。</p>
<p>△《蚕桑乐府》・一卷（江西巡抚采进本）</p>
<p>国朝沈炳震撰。炳震有《九经辨字渎蒙》，已著录。此乃其《增默斋诗集》之一种，自《护种》至《赛神》凡二十首，皆七言长句，盖欲以当蚕毕报赛之曲也。</p>
<p>△《无悔斋集》・十五卷（浙江巡抚采进本）</p>
<p>国朝周京撰。京字西穆，一字少穆，钱塘人，雍正中诸生。是集为同里厉鹗所定。分年编次，附录全祖望所撰《墓志铭》，及同人《扫墓诗》。鹗《序》以高岑豪健比之。今观其诗，源出剑南，在一时诗社中，酒旗茗碗，拈韵分题，亦足倾倒流辈；若方驾古人，则又当别论矣。</p>
<p>△《实懒斋诗集》・四卷（浙江巡抚采进本）</p>
<p>国朝张时泰撰。时泰字平山，号六可，嘉兴人，官桐城县知县。是集前有时泰自作《实懒先生传》，颇以旷达闲米孕怼４末系以诗曰：“懒送穷愁懒顾身，懒趋权贵懒干人；懒寻枯句每经日，懒作报书恒几旬。幽赏懒殊辜景物，远游懒已绝风尘；懒眠懒起情如醉，十懒先生懒是真。”其诗格大抵似此也。</p>
<p>△《亦庐诗集》・二十八卷（江西巡抚采进本）</p>
<p>国朝汤斯祚撰。斯祚字ぅ之，号亦庐，南丰人，雍正中以岁贡生官江西新昌县训导。是集以编年为次。其居家则有《超遥书堂草》、《茗柯山房草》；游楚则为《匡庐山草》，《沔阳草》；泊归而复出，则有《茗柯山房後草》，《崇真禅院草》，《沅湘草》；充贡以後，则有《北征》、《燕山》、《南辕》诸草；为学官以後，则为《宜丰草》、《俸满草》、《回任草》、《宜丰後草》。其诗笔力颇爽健，惟功候未深耳。</p>
<p>△《芝坛集》・二卷（山东巡抚采进本）</p>
<p>国朝张鹏翼撰。鹏翼有《芝坛史案》，已著录。其诗文皆以讲学为宗，体格多近於语录。</p>
<p>△《江湖闲吟》・八卷（福建巡抚采进本）</p>
<p>国朝王道撰。道字直夫，漳浦人，官金山县知县。卷首有黄之隽《序》，称所著有《鹿皋文集》，有《京华稿》，今未见。此集题曰《江湖闲吟》，乃其罢官後，寓居朱泾所作。其版心则题曰《鹿皋诗集》，盖其集总名“鹿皋”，以诗文分集；而诗集之中此为一种也。据所自述，初学李梦阳，後乃变以王维、陆游，然先入者为主矣。</p>
<p>△《慎独轩文集》・八卷（浙江巡抚采进本）</p>
<p>国朝刘青霞撰。青霞字啸林，襄城人，雍正中诸生。是集皆散体杂文，前有王心敬所作《小传》，称其酷爱司马迁、班固书，未尝释手。今集中有《小传》二卷，《史论》一卷，盖亦留心史学者也。</p>
<p>△《孱守斋遗稿》・四卷（江西巡抚采进本）</p>
<p>国朝姚世钰撰。世钰字玉裁，号薏田，归安人。平生学问，以何焯为宗，故全祖望为其《墓铭》曰：“薏田之学，私淑义门，义门之徒，莫之或先。人亦有言，墨守太坚，薏田不信，御侮兀然。每逢异帜，互有争端，焦唇敝舌，各尊所闻。”纪其实也。祖望《志》又称：“马曰璐、马曰印⒄潘目疲收拾其遗文开雕。”又称所著为《莲花庄集》八卷。此本书名卷数，皆与《志》不合。末有张四教《跋》，称勒为诗文各二卷，则又无所阙佚，不知何故也。</p>
<p>△《蕴亭诗稿》・二卷（江苏巡抚采进本）</p>
<p>国朝金纟廷撰。纟廷字连城，先世居广东，纟廷移居於江南，遂为吴县人。是集为其子祖静所编。前有钱维城《序》，称其诗派出自岭南。少年至京师，《秋日游灵佑寺》，有“高悴话静，晴日自知寒”，为新城王士祯所赏。又附载旧评数条，其一条云：才不富，却有气，如裴匚杞＃环切姓笾才，而亦能令吴道子长笔力。思不苦，却自深，如帝释天，人不能参扣，闻大迦叶语，亦一一入真法藏语；格欲正，却亦别，如《蜀汉》、《南唐》，称名甚正，论其立国，固是偏隅。亦颇得其似云。</p>
<p>△《翰村诗稿》・六卷（编修周永年家藏本）</p>
<p>国朝仲杀Ｗ。杀Ｗ指梅，号翰村，常熟人。是集前五卷为杀Ｋ自编，皆题曰《行卷》。第一卷曰《辛集》。第二曰《壬集》。第三曰《癸集》，第四曰《甲集》，第五曰《後甲集》。案：唐时进士，以所业投贽当路，谓之“行卷”，见於《摭言》等书者颇详。杀Ｖ绽仙搅郑而名所作为《行卷》，未喻其说。又文集以甲乙标目，始於《文选》诸赋，其两集分甲乙者，为李商隐《樊南集》；一集以甲乙分卷者，为陆龟蒙《笠泽丛书》。然皆以十干为次。是集独以辛壬、癸甲为次，亦莫明其故。第八卷题曰《遗集》，则乾隆癸亥杀Ｂ米潇恫┥剑其友赵念所续编也。杀３跹诗於同里冯武，武，冯班从子也。故其诗格律色泽皆冯氏法。康熙辛丑，复北至益都，从赵执信受学。故其诗运意钅炭蹋则纯用赵氏法云。</p>
<p>△《梧江杂咏》・一卷（编修汪如藻家藏本）</p>
<p>国朝刘惴遄。惴遄智镆保南昌人。是编取梧州风景、古迹，为竹枝词四十五首，各附注其下，亦颇详悉，然皆因仍地志之旧文，无所考辨。</p>
<p>△《在亭丛稿》・二十卷（江苏巡抚采进本）</p>
<p>国朝李果撰。果字硕夫，长洲人，“在亭”其号也。是集凡杂文十二卷，後附《咏归亭诗钞》八卷。果之论文，谓沃荨⒈钡兀文古而患乎似；义乌、延陵，文真而患乎浅。欲救似与浅之病，惟在读书穷理，故所作颇有矩酰而墨守太甚，亦未能变化也。</p>
<p>△《朴庭诗稿》・十卷（编修吴寿昌家藏本）</p>
<p>国朝吴任淖。任淖骤贝妫一字朴庭，会稽籍，山阴人。雍正中国子监生，屡举不第。生平游历，一寄诸吟咏。前四卷其友人严遂成所选，後六卷则晚年所自订也。</p>
<p>△《孤石山房诗集》・六卷（浙江巡抚采进本）</p>
<p>国朝沈心撰。心字房仲，仁和人。雍正中诸生，早从查慎行游，其诗亦颇有查氏法。</p>
<p>△《抗言在昔集》・一卷（江西巡抚采进本）</p>
<p>国朝沈冰壶撰。冰壶字心玉，山阴人。是编皆咏古七言绝句，而多考证文史，与他家咏古评论事迹得失者又别；其学识颇为拔俗，而有意示高，或流於诞。如《论帝魏帝蜀》一条，洞见宋人之症结。《论苏氏父子之文自相矛盾》一条，足关其口。《论续通鉴纲目》诸条，皆颇公允。《论岳飞女银瓶》一条，极有根据。羊祜、周恭帝二条，亦颇有推阐。至於以司马迁之“先黄老後六经”为是，以王充《论衡》欲藉诸子正经之误，为识在董仲舒上。以庄子、荀子为两大儒，以老子配《论语》，庄子配《易》，管子配《书》，《离骚》配《诗》，荀子配《礼》，《史记》配《春秋》，续为沈氏六经。谓《管子・地员篇》、班固《地理志》，伯仲《禹贡》，而《周礼・职方》有愧色，皆未免有意骇俗，不为定论。其论《剑侠传》之讠孛，似矣；不知《剑侠传》本无是书，乃明人抄《太平广记》二卷为之。其论《亢仓子》为影撰，似矣；不知为王士元所补。士元作《孟浩然集序》，自言其始末最明，颇为失考。又如国朝诗人，自王士祯、朱彝尊、田雯、梁佩兰、宋琬诸人，无一不肆诋排；国朝文人，自黄宗羲、毛奇龄、汪琬、姜宸英、王源、方苞诸人，无一不遭指摘；或加以丑詈，至谓其不堪供唾。且谓此外寥寥，自郐无讥。其意欲於百馀年中，以第一人自命，尤放诞矣。</p>
<p>△《二须堂集》・二卷（户部尚书王际华家藏本）</p>
<p>国朝丁咏淇撰。咏淇字瞻武，号べ滨居士，钱塘人。是集为咏淇所自编。“二须”者，取诸葛亮“学须静，才须学”语也。上卷书十二首，《序》十九首，下卷《记》二首，《传》六首，论二首，《辨》一首，《说》四首，《题跋》五首，《书事》二首，《家训》十八则。其中《知希子传》，未闻其人，意为自寓之词欤？文虽不甚入古格，而颇以扶持名教为主。集中别有《仰编序》，盖其笔记；又有《べ滨诗钞序》，为其诗集。今皆未见。</p>
<p>△《双树轩诗钞》・一卷（编修李中简家刊本）</p>
<p>国朝僧湛性撰。湛性一名湛汛，字药根，又曰药贰１镜ね叫焓献樱居扬州之“旁艾贰保故其诗卷亦自署为“江都”。初自刻所作为《药芳》，殁後其版散佚。此本乃乾隆壬辰所重刊也。其诗宗法王士祯，惟沿溯於士祯《唐诗十选》之中。故结体修洁，时有隽语。如所谓“春风拂禅衣，流莺啼树杪；二月青满林，百花开已早”者，亦颇近自然，然骨力未坚，兴象颇浅。十首以外，语意略同。盖聪明多而学问少，故流连光景，所就止於如斯耳。</p>
<p>△《香域内外集》・十二卷（两淮马裕家藏本）</p>
<p>国朝释敏膺撰。敏膺，苏州花山翠岩寺僧。是集，乃其弟子圣药等所编。《外集》诗文凡七卷，《内集》五卷，皆语录、偈语，盖释家以释为内学，儒为外学耳。</p>
<p>△《敲空遗响》・十二卷（内府藏本）</p>
<p>国朝僧如乾撰。如乾字憨休，四川人，尝主陕西兴善、敦煌等寺。是集凡杂文八卷，诗四卷。</p>
<p>△《餐秀集》・二卷（浙江巡抚采进本）</p>
<p>国朝黄千人撰。千人字证孙，馀姚人。宗羲之孙，百家之子也。官泰安县丞。是集，为其同官觉罗・普尔泰所刊。前有普尔泰《序》，又有颜懋价《序》，引严羽、王士祯之说，訾拦莞笾士，以抒其愤。懋价字介子，曲阜人，以贡生官肥乡教谕，老而不第，故其词如是云。</p>
<p>△《梯青集》・（无卷数，检讨萧芝家藏本）</p>
<p>国朝项大德撰。大德字立上，汉阳人。肮闪颇福不愈，以哀毁卒。是集，凡赋二十七首，词四十一首，吐属颇韶秀，而得年仅二十有六，功候未深，故骨格未能成就焉。</p>
<p>△《月湖稿》・一卷（江西巡抚采进本）</p>
<p>国朝王梁撰。梁有《读画录》，已著录。是集，仅文二十四首，又多小品，盖犹明季山人之遗风。抄本题曰《月河稿》。考集内所居丙舍地名皆作“月湖”，梁别有《读画录》，亦载张庚为作《月湖图》，则卷首“月河”字，抄本误也。</p>
<p>△《梦村集》・二卷（编修周永年家藏本）</p>
<p>国朝朱纬撰。纬字义ㄈ，历城人。由岁贡生官邱县训导。是集有《七十自寿诗》。又有《次儿生日诗》，作於七十四岁时。盖其晚年所自编。诗颇清浅，而时有脱洒之致。</p>
<p>△《後海书堂遗文》・二卷（江苏巡抚采进本）</p>
<p>国朝王孝咏撰。孝咏有《岭西杂录》，已著录。是集，上卷为杂文，下卷皆金石题跋。文颇质实，而少觉其朴。惟题跋则品题不苟，可取者多。</p>
<p>△《薇香集》・一卷、《燕香集》・二卷、《燕香二集》・二卷（内阁中书方维甸家藏本）</p>
<p>国朝方观承撰。观承字遐希号问亭，又号宜田，桐城人。由监生荐授中书舍人，官至直隶总督，谥恪敏。观承遭遇圣朝，备蒙恩眷，封疆宣力，积有勤劳；而性嗜诗篇，政务之馀，不废吟咏。旧所著有《东园剩稿》、《入塞诗》、《怀南草》、《竖步吟》、《叩舷吟》、《宜田汇稿》、《看蚕词》、《松漠草》，共八种，皆编入《述本堂诗集》中，已别著录。是编三集。则其为直隶总督时所作，其子维甸编录，别行者也。</p>
<p>△《晚晴楼诗草》・二卷（大理寺卿陆锡熊家藏本）</p>
<p>国朝曹锡淑撰。锡淑字采荇，上海人。兵科给事中一士之女，猛里举人陆正笏。一士有《四焉斋诗集》，其妻陆凤池亦有《梯仙阁馀课》。锡淑承其家学，具有轨范，大致以性情深至为主，不规规於俪偶声律之间云。</p>
<p>△《蓝户部集》・二十六卷（江西巡抚采进本）</p>
<p>国朝蓝千秋撰。千秋字长青，宜黄人。以荐授国子监学正，官至盛京户部员外郎。是集刻於乾隆丙寅，凡诗四卷，文二十二卷。</p>
<p>△《丰川全集》・二十八卷（内府藏本）</p>
<p>国朝王心敬撰。心敬有《丰川易说》，已著录。此集乃所作语录及杂著，大抵讲学者居多，乃康熙丙申湖广总督额伦特所刊，额伦特即尝以隐逸荐心敬者也。</p>
<p>△《丰川续集》・三十四卷（陕西巡抚采进本）</p>
<p>国朝王心敬撰。据其子巍斗怖》称，心敬康熙丙申刻有正、续集二十八卷。是已有正、续两集矣。又称自丙申至乾隆戊午，与当代大人君子相酬答，及与门人子弟讲说论辨者，视前刻倍多，今裒成三十四卷。是此本又出《续集》後矣。然其二十八卷之本，实不分《正集》、《续集》之目，未喻何说，故此本仍刊版之名，以《丰川续集》著录焉。</p>
<p>△《绿筠轩诗》・四卷（编修周永年家藏本）</p>
<p>国朝张元撰。元字殿传，淄川人。雍正丙午举人，官鱼台县教谕。元为“昆仑山人”笃庆从子，故诗法本王士祯之论，以神韵为宗；晚乃渐归朴老，而终未忘其故辙。是集凡七百馀首，其孙庭き所刻也。</p>
<p>△《质园诗集》・三十二卷（编修程晋芳家藏本）</p>
<p>国朝商盘撰。盘号苍雨，又号宝意，会稽人。雍正庚戌进士，官翰林院编修，以养亲乞外补，改授同知，终於元江府知府。盘与钱塘厉鹗名价相埒，才情富赡，生平篇什甚多，此集乃删汰之馀，尚三千首云。</p>
<p>△《竹香诗集》・四卷（大理寺卿陆锡熊家藏本）</p>
<p>国朝席鏊撰。鏊字景溪，常熟人。雍正己酉举人，官内阁中书。鏊为吴伟业外孙，於诗法颇有端绪。此集凡诗三百馀首，乃其友杭世骏所删存也。</p>
<p>△《冰壑诗钞》・六卷（编修周永年家藏本）</p>
<p>国朝朱令昭撰。令昭字次公，历城人。少与淄川张元，胶州高凤翰等结“柳庄诗社”，绘画篆刻，皆能留意；其诗与凤翰相伯仲，而少逊其雄杰。</p>
<p>△《鹅浦集》・六卷（编修周永年家藏本）</p>
<p>国朝朱怀朴撰。怀朴字素存，历城人，其诗格近宋人，而时有风致。</p>
<p>△《菱溪遗草》・一卷（编修程晋芳家藏本）</p>
<p>国朝蒋麟昌撰。麟昌字静存，阳湖人。乾隆己未进士，官翰林院编修。年仅二十有二而殁，遗诗数十篇，其父原任仓场侍郎炳为刻而传之。</p>
<p>△《松泉诗集》・六卷（编修程晋芳家藏本）</p>
<p>国朝江昱撰。昱有《尚书私学》，已著录。其平生喜为韵语，与编修程梦星等相唱和，游迹多在衡湘间，是集即刻於湖南者也。</p>
<p>△《闺房集》・一卷（编修程晋芳家藏本）</p>
<p>国朝陈巫。巫只秤瘢天长人，江都诸生江昱之妻。是集仅诗四十首，长短句十首，附以《传》、《诔》及昱所作《墓碣》。</p>
<p>△《白闶集》・七卷、《别集》・一卷（两江总督采进本）</p>
<p>国朝卢存心撰。存心原名琨，字玉严，别字敬甫，钱塘人。恩贡生，乾隆元年尝荐举博学鸿词。是集首以《文庙从祀弟子赞》八十首，殿以《咏梅七言律诗》八十五首，前有桑调元《序》，称为总角交，其才气亦调元之亚也。</p>
<p>△《万青楼诗文残编》・一卷（国子监助教张羲家藏本）</p>
<p>国朝邵昂霄撰。昂霄有《万青楼图编》，已著录。所著诗文名《万青楼稿》，身後散佚；是编为其从子是冉所手录，仅存文数篇，诗数首而已。</p>
<p>△《随园诗集》・十卷、《附录》・一卷（御史戈源家藏本）</p>
<p>国朝边连宝撰。连宝字赵珍，今刊本作“肇畛”，乃戏以同音书之。如申涵光本字符孟，而每书“凫盟”，非其本字也。任邱人，雍正乙卯拔贡生，乾隆丙辰荐举博学鸿词，辛未又荐举经学。是集前有乾隆丁丑戈涛《序》，而第四卷以下题曰《病馀草》者，乃皆戊寅以後诗，盖续编而仍冠以原序也。附录一卷，曰《禅家公案颂》，则其晚耽禅悦，读《指月录》所作云。</p>
<p>△《隐拙斋集》・五十卷（浙江巡抚采进本）</p>
<p>国朝沈廷芳撰。廷芳有《十三经注疏正字》，已著录。是集为廷芳所自编。凡诗赋三十二卷，散体文十八卷，其诗学出於查慎行，古文之学出於方苞，故所作虽无钜丽之观，而皆有法度。</p>
<p>△《东山草堂集》・六卷（江西巡抚采进本）</p>
<p>国朝潘安礼撰。安礼字立夫，南城人。乾隆丙辰召试博学鸿词，官翰林院编修。是编皆其官京师时所作律、赋，凡三十九首，其门人为注而刻之。</p>
<p>△《黄静山集》・十二卷（江苏巡抚采进本）</p>
<p>国朝黄永年撰。永年字静山，江西广昌人。乾隆丙辰进士，官至常州府知府。是集，前有雷钅宏所作《墓志铭》，称所著有《希贤编》、《春秋四传异同辨》、《崧甫文类》、《南庄类稿》、《白闶钞》、《静子日录》。此本仅《南庄类编稿》八卷，《白闶钞》二卷，《奉使集》一卷，《静子日录》一卷，而他集不见。其《春秋四传异同辨》，今在《南庄类稿》第二卷中，亦不别为书，未喻其故。又一别本仅有《南庄类稿》、《奉使集》、《静子日录》三种，疑其随刻随印，皆非完本云。</p>
<p>△《山阴集》・一卷、《归田遗草》・一卷（编修郑际唐家藏本）</p>
<p>国朝林其茂撰。其茂字培根，侯官人。乾隆丙辰进士，官山阴知县。此二集：一为官山阴时作，一为罢官後作。其茂没後，其妇弟郑天锦所编，冠以鲁曾煜所作《家传》。又有沈廷芳《序》，惜其遘疾早世，未克竟其所长，盖其茂没时，年仅三十九有云。</p>
<p>△《史复斋文集》・四卷（陕西巡抚采进本）</p>
<p>国朝史调撰。调字匀五，号后斋，晚号“闾ㄉ饺恕保华阴人。乾隆丙辰进士，官仙游县知县。是集一卷为其官仙游时，禀、谕及荒、政、义仓等略；二卷为序、跋、书、论；三卷为《横渠书院规谕》及《谕子书》，而以《仙游所定求士三则》冠焉；四卷为《语录》及《功过式》并以崔纪所作《志铭》附於其後。</p>
<p>△《瑜斋诗草》・一卷（庶吉士卢遂家藏本）</p>
<p>国朝郭赵璧撰。赵璧字名瑾，侯官人，乾隆丙辰举人。是集乃赵璧殁後，其子文焕所编；後其子文海又搜求佚稿附益之，凡古今体诗一百十一首。盖赵璧喜吟咏，而不自收拾，故散失之馀，所存仅此云。</p>
<p>△《卓山诗集》・十二卷（江西巡抚采进本）</p>
<p>国朝帅家相撰。家相字伯子，奉新人。乾隆丁巳进士，官至浔州府知府。是集又名《三十乘书楼集》，中多改窜之处，盖犹其自订之原本也。</p>
<p>△《瓠息斋前集》・二十四卷（浙江巡抚采进本）</p>
<p>国朝凌树屏撰。树屏字保厘，乌程人。乾隆己未进士，官凤县知县，调咸阳，後改补嘉兴府教授。是集赋一卷，诗二十三卷，分十二集，大抵才情奔放之作。</p>
<p>△《问羲轩诗钞》・二卷、《草》・一卷（国子监助教张羲年家藏本）国朝庄纶渭撰。纶渭字对樵，号苇塘，武进人。乾隆壬戌进士，官定海县知县。是集为纶渭所手定，其子世骏校刊。《草》乃其在定海时，所著杂文及案牍，已载入《定海续志》，又别录成帙，附於诗集之後焉。</p>
<p>△《咏史六言》・一卷（侍讲刘亨地家藏本）</p>
<p>国朝周宣武撰。宣武字燮轩，长沙人，乾隆壬戌进士。是编杂采史事，以六言绝句评论之，或一首咏一事，或一首连类两三事，不分门目，亦不叙时代後先，每首之末，各附论一篇，六言一体，古今作者颇少，诗家偶一为之，避其难也。宣武独衍至百首以外，意欲间道出奇，然终不能见长也。</p>
<p>△《月坡诗集》・四卷（福建巡抚采进本）</p>
<p>国朝郭植撰。植有经史问，已著录，是集分四编：一曰《雪竹草堂集》，一曰《北游集》，一曰《台江草》，一曰《温陵草》，以集中编年考之，迄於辛酉，盖其乡试中式之後所刊也。</p>
<p>△《玉芝堂集》・九卷（江苏巡抚采进本）</p>
<p>国朝邵齐焘撰。齐焘字荀慈，昭文人。乾隆壬戌进士，官翰林院编修。是集凡诗三卷，文六卷，乃其晚年所自定。诗文皆不分体，大抵骈偶之作为多，为四六之文者，陈维崧一派，以博丽为宗，其弊也肤廓；吴绮一派，以秀润为宗，其弊也甜熟；章藻功一派，以工切细巧为宗，其弊也刻镂纤小。齐焘欲矫三家之失，故所作以气格排，色泽斑驳为宗，以自拔於蹊径，而斧痕则尚未浑化也。</p>
<p>△《懒真初集诗选》・八卷（江苏巡抚采进本）</p>
<p>国朝张用天撰。用天字用六，号诚庵，娄县人。是集刻於乾隆甲子，有用天《自序》。其诗气体匀整，而捶字往往未坚，句法亦多沿袭，如《板桥吟》中“红归水上桃花簇，青入烟中柳叶齐”，则直点窜杜甫句矣。</p>
<p>△《燕川集》・六卷（江苏巡抚采进本）</p>
<p>国朝范泰恒撰。泰恒字无危河内人。乾隆乙丑进士，改庶吉士，外补崇义县知县。此集皆其所为古文；後附其祖父《墓表》、祖母《寿序》，皆他人作，而末又缀以泰恒代文六篇。编次不伦，疑《墓表》、《寿序》即泰恒自作，嫁名於人，後仍收之集中耳。然究非体例也。</p>
<p>△《敝帚集》・二卷、附《芦中集》・一卷（国子监助教张羲年家藏本）国朝赵秉忠撰。秉忠字景光，号秋墅，兴化人，乾隆乙丑进士，改庶吉士，未散馆而卒。是集皆古今体诗，末附《芦中集》，乃哭其子春祈而作也。</p>
<p>△《凝斋遗集》・八卷（江西巡抚采进本）</p>
<p>国朝陈道撰。道字绍洙，号凝斋，江西新城人，乾隆戊辰进士。是集为其子守诚等所刊，凡文六卷，诗二卷，中颇多讲学之作。</p>
<p>△《柘坡居士集》・十二卷（浙江巡抚采进本）</p>
<p>国朝万光泰撰。光泰字循初，秀水人，乾隆庚午举人。是集其所自定，卷一曰《南屯阝草堂集》，卷二曰《栾于集》，卷三、卷四曰《闻鱼阁集》，卷五曰《北郭草堂集》，卷六、卷七曰《江船集》，卷八曰《闻鱼阁续集》，卷九曰《觚屋集》，卷十曰《江船续集》，卷十一曰《五上春司集》，卷十二曰《青乳轩集》。前有汪孟钅《序》，称循初计偕北上，以病卒。方病中，荟自定诗十二卷，一缄寄余，有可存则付令子存之；不者毁之之说。又称刻既成，取循初别字，题曰《柘坡居士集》。其古文、诗馀极夥，闻手自毁去外，杂著十六种，则皆其自定缄寄者，俟他日续刻，云云。盖光泰才思富赡，篇什颇多，後乃悔其少作，所存止此也。</p>
<p>△《浩波遗集》・三卷（庶吉士梁上国家藏本）</p>
<p>国朝郑际熙撰。际熙字大纯，侯官人。乾隆丙子举人，年三十六而卒。是集为其弟际唐等所刊，凡诗二卷，文一卷。文中有《杜律篇法序》一篇，称能诗者，未尝先言法，而自中法，且神而明之，变化以自成其法；未有案一定之科条而谱之，舍其性情才力，俯首以从法也。其论亦足破拘挛之说，其书则未之见也。</p>
<p>△《观光集》・五卷（浙江巡抚采进本）</p>
<p>国朝蔡以封撰。以封字桐川，嘉善人，由优贡生官桐乡训导。是集凡古今体诗八十五首，拟乐府四十六首，皆其监敷文书院，恭逢圣驾南巡，率诸生迎驾时所赋也。</p>
<p>△《绿杉野屋集》・四卷（浙江巡抚采进本）</p>
<p>国朝徐以泰撰。以泰字陶尊，德清人。国子监生，乾隆二十二年官阳曲县知县。其诗皆早年之作，故骨格未就，而时有隽句，如《咏鹰翎扇》，“附人终在手，断翮尚生风”一联，亦颇工点染也。</p>
<p>△《强恕斋文钞》・五卷（浙江巡抚采进本）</p>
<p>国朝张庚撰。庚有《通鉴纲目释地纠缪》，已著录。庚少孤贫，卖画养母，以馀力为古文。是集，乃其七十三岁所自编。中《传》、《志》之文居十之七，多述忠孝节义之事。</p>
<p>△《冬心集》・四卷（江苏巡抚采进本）</p>
<p>国朝金农撰。农字寿门，钱塘人，客於扬州。书画皆以奇逸自喜，诗亦如之。其名“冬心”者，取崔国辅“寂寥抱冬心”之语也。</p>
<p>△《产鹤亭诗集》・七卷（浙江巡抚采进本）</p>
<p>国朝曹庭栋撰。庭栋有《易准》，已著录。是集，凡分七稿，每稿各为《小序》，其书斋中有“产鹤亭”，因以名集。故集中咏鹤诗最多。其第二稿别题曰《魏塘纪胜》，第七稿亦别题曰《续魏塘纪胜》，盖嘉善旧隶嘉兴路，为魏塘镇，亦名武塘，明宣德五年始析为县。庭栋先咏其名迹为一百首，又续成五十首也。</p>
<p>△《西涧草堂集》・四卷（编修周永年家藏本）</p>
<p>国朝阎循观撰。循观有《尚书续记》，已著录。是编，其所著古文也。其文谨严，颇不苟作。循观殁後，其同学韩梦周为搜辑编次，《序》而刊之，仅五十七篇。</p>
<p>△《历居山人集》・八卷（礼部主事任大椿家藏本）</p>
<p>国朝汪舸撰。舸字可舟，婺源人，流寓扬州。性不谐物，偃蹇贫病以殁。是集为舸所自定，断自五十岁以後。乾隆庚寅，杭世骏为之《序》，并附录《世骏与沈沃田书》，盛称其《和丁隐君贝叶经歌》、《长春观老子像》绝句云。</p>
<p>△《睫巢集》・六卷、《後集》・一卷（江西巡抚采进本）</p>
<p>国朝李锴撰。锴有《尚史》，已著录。锴卜居盘山，优游泉石以终。故其诗意思萧散，挺然拔俗，大都有古松奇石之态，而刻意求高，务思摆脱，亦往往有特窒鞴橇，斧凿留痕；较王世贞所谓高叔嗣诗，如“空山鼓琴，沈思忽往，木叶尽脱，石气自青”者，则犹有一间之未达。盖可以著力之处，精思者得之；不容著力之处，精思者反失之也。第一卷皆拟古乐府，古人音节既不可得，乃诘屈其词，以意为之。题下所注，如《朱礴》下注曰：建鼓殷所作，栖翔鹭於上，或曰：鹭鼓精。此吴兢《解题本》说也。《临高台下》注曰：趋帝乡而会瑶台也，借寓游仙，已非原解。《雉子斑》下注曰：《关雎》之类。则纯非古题之意，又不知其寓意所在。卷中大抵类此，殊不可解也。</p>
<p>△《石闾诗》・一卷（江西巡抚采进本）</p>
<p>国朝陈景元撰。景元号石闾，镶红旗汉军。生平作字，效晋；作诗，效汉，务欲自拔於流俗之上。是集，乃其手书拟古诗六十馀首，以贻雷钅宏者。前有短札，亦其手书。钅宏并钩摹笔迹刻之，纸版颇为精好。景元诗虽以汉为宗，而性既孤僻，思复刻峭，结习所近，乃在孟郊、贾岛之间。如米摹晋帖，矩度不失二王；而波勒钩剔，乃时时露其本法。於汉人不鄄蛔林意，未能全似也。此本以篇页较少，不能成帙，旧附於李锴《睫巢集》以行，然二人同时倡和，名亦相齐，未可列诸附缀，故仍各著於录焉。</p>
<p>△《南阜山人诗集》・七卷（山东巡抚采进本）</p>
<p>国朝高凤翰撰。凤翰字西园，晚自号“南阜山人”，又曰归憷先耍胶州人。尝以县丞署坝盐大使，患风痹，罢归卒。凤翰工於书画，笔墨脱洒，不主故常；风痹後右臂已废，乃以左臂挥洒，益疏野有天趣。间作诗歌，不甚研炼，往往颓唐自放，亦不甚局於绳尺；然天分绝高，兴之所至，亦时有清词丽句，故少时以诗谒王士祯，极称赏之。生平所作凡三千馀首，曰《击林集》，曰《湖海集》，曰《岫慵》，曰《鸿雪集》，曰《归慵》，曰《归阈集》，曰《青莲集》。晚年贫病，且死，自《跋》其後曰：“盲子顽孙，箧笥谁付？不知後来所作，尚复几许，亦不知得成卷与册否？尚有人拾取於蛛丝蠹腹之馀，以少得流传於人世否？露电茫茫，老病日笃，死且不知何时，而犹哮响洞斯手今街形铩Ｓ拊漳细罚不直达人一笑矣。”其志亦可哀也。</p>
<p>△《拙斋集》・一卷（编修周永年家藏本）</p>
<p>国朝李远撰。远字君宏，益都人。是集皆五七言近体。吐属亦颇恬雅，其刊版字画，悉从《说文》，以小篆改隶，诡形怪态，则殊为好异。</p>
<p>△《密娱斋诗稿》・一卷（编修周永年家藏本）</p>
<p>国朝邓汝功撰。汝功字谦持，聊城人，乾隆乙未进士。传胪後即病归，未及释褐而卒。是集，乃其友桂林府同知李文藻所刊。文藻《序》，称其古体出於韩、苏，近体似钱、郎，皆非止境。盖其天分颇高，而得年不永，功候则尚未成就云。</p>
<p>△《放鹤村文集》・五卷（山东巡抚采进本）</p>
<p>国朝张侗撰。侗字同人，一字石民，诸城人。是集，前有方迈所作《侗小传》，称其有孝行，多奇节，盖亦孤高之士。其文则欲摆脱町畦，乙乙冥冥，别标象外之趣；而反堕“公安”、“竟陵”派中。盖存一不落窠臼之意，即其窠臼矣。</p>
<p>△《东坪集》・八卷（浙江巡抚采进本）</p>
<p>国朝胡庆豫撰。庆豫字迩螅号东坪，平湖人，岁贡生。是集卷一曰《南浦吟》，客江右时所作；卷二曰《昭阳小稿》，客邗江时所作；卷三曰《北征集》，赴京道中及寓京师时所作；卷四、卷五曰《西征草》，入关中及流寓西蜀时所作；卷六、卷七、卷八曰《桐轩集》，则里居所作也。其诗以雅淡为宗，而未能超诣。</p>
<p>△《六湖遗集》・十二卷（浙江巡抚采进本）</p>
<p>国朝张文瑞撰。文瑞字惚恚“六湖”其号也，萧山人，官青州府同知。其诗凡分十八集，其私印曰“少陵私淑”，又曰“五言长城”，自命颇高。所作，则大抵以秀润为工也。</p>
<p>△《念西堂诗集》・八卷（陕西巡抚采进本）</p>
<p>国朝王令撰。令字仲锡，渭南人，由拔贡生官至广东按察使。是编分金、石、丝、竹、匏、土、革、木八集。《自序》谓，皆眯宰岳种言，盖沿波锺、谭，全非庆阳、武功以来，秦中旧格矣。</p>
<p>△《古雪堂文集》・十九卷（浙江巡抚采进本）</p>
<p>国朝王令撰。是编，乃其所著杂文，词多蹇涩，似沿其乡文翔凤馀派。又好用释典，颇杂宗门语录，所作《诗话》，如纪陇西施妙玉在冥中代高素臣作诗，还魂遂为夫妇事。亦多类唐人说部也。</p>
<p>△《有兰书屋存稿》・四卷（江苏周厚鲇家藏本）</p>
<p>国朝石球撰。球字鸣虞，嘉定人。其近体诗颇有风致，而骨格未坚，徐树绅《序》，称球自以生平踪迹，少所涉历，无瑰伟奇特之观，故亦罕沉博绝丽之作。可谓自知矣。</p>
<p>△《寒玉屏集》・二卷、《碎金集》・二卷（浙江巡抚采进本）</p>
<p>国朝闵南仲撰。南仲字湘人，号石渔，湖州人，其诗以新颖为宗，体格颇近金、元。</p>
<p>△《薪集》・四卷（江苏巡抚采进本）</p>
<p>国朝许昌国撰。昌国字仔赓，原字一清，荆溪人，岁贡生。是书首《杂著》，次《论学》，次《论古》，次《课徒训儿》，各为一卷，大抵皆语录之类。《後集》一卷，则附录也。末有其子重炎所作《年谱》，按其事状，盖亦笃行好修之士，故集中讲学之语，多能切实近理，特不以著作见长耳。</p>
<p>△《璞堂文抄》・十一卷（江苏巡抚采进本）</p>
<p>国朝许重炎撰。重炎字少来，荆溪人。是集多讲学之文，而持论平允，无喧争门户之习，於忠孝节义，尤卷卷表章，亦非空谈性命，自号圣贤者流。文则纵横曼衍，惟意所如，不能一一入格也。</p>
<p>△《禹门集》・四卷（内府藏本）</p>
<p>国朝郭振遐撰。振遐字中洲，汾阳人，寄居扬州。诗颇率易，至以大禹、颜回自比，尤为狂纵矣。</p>
<p>△《汇书》・六卷（浙江巡抚采进本）</p>
<p>国朝王凤九撰。凤九，仙游人。是集《自序》谓仿《笠泽丛书》之例，故以汇书名之。中多讲易之文，其说皆宗程、朱；诗则有《韵语录》也。</p>
<p>△《天门诗集》・六卷、《文集》・十六卷（内府藏本）</p>
<p>国朝吴盛藻撰。盛藻字观壮，和州人。由拔贡生官至广东按察司副使。其诗、文皆惟意所如，罄所欲言而止。</p>
<p>△《岁寒堂存稿》・一卷（浙江巡抚采进本）</p>
<p>国朝林璐撰。璐字鹿罚钱塘人。是集，皆其所著杂文，仅数十篇，相其版式，盖陆续开雕，尚未编定成帙。其《安溪怀古序》，信建文出亡为真，殊为未考；所记颜允绍、郭少尹等事，皆足裨史之阙。特叙述稍冗，笔力稍弱耳。</p>
<p>△《天香阁诗集》・十卷（浙江巡抚采进本）</p>
<p>国朝唐之凤撰。之凤字武曾，乌程人。其诗多愁苦之音，拟古诸作，亦颇具体，然未能变化。末附《碎玉合编》二卷，一题唐沆跤枇刂，一题唐德远深源著，盖之凤兄弟行也。</p>
<p>△《笑门诗集》・二十五卷（内府藏本）</p>
<p>国朝戚甲撰。甲字後升，泗州人，由优贡授知县。所作好为新语，“公安”、“竟陵”之流派也。</p>
<p>△《偶存草堂集》・六卷（山东巡抚采进本）</p>
<p>国朝林之茜撰。之茜字素园，杨梦琬《序》，称其产於鲁，客於楚，其自署曰“孝感”，盖寓籍也。其取法在中唐、南宋之间，而学力则未逮焉。</p>
<p>──右“别集类”一千五百六十八部，一万六千四百三十九卷内六十六部无卷数，皆附《存目》。 






</p></div>
  <div class="adBottom">
    <script src="../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='215920.html' class='pagedaohang'>【上一篇】<i>:卷一百八十六・集部三十九○总集类一</i></a></span><span class="tomenu"><a href="sikuquanshuzongmutiyao.html" title="四库全书总目提要" class="returnIndex">【回目录】</a>
</span><span class="toup1"><a href='215918.html' class='pagedaohang'>【下一篇】<i>：卷一百八十四・集部三十七○别集类存目十一</i></a></span></div>
  <div class="adBottom">
    <script src="../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../js/foot.js" type="text/javascript"></script>

</body>
</html>
