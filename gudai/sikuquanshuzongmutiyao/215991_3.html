<?xml version="1.0" encoding="gb2312"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=gb2312" />
<title>四库全书总目提要_卷一百十三・子部二十三○艺术类二</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<script src="/js/dm.js" type="text/javascript"></script>
<link href="/css/wap2011.css" rel="stylesheet" type="text/css" />
<script src="http://apps.bdimg.com/libs/jquery/2.1.4/jquery.min.js"></script>
</head>
<body class="body">
<div class="mtop"> <a href="/" class="mindex"><img src="/images/mindex.png" alt="回主页" /></a>
  <div class="mTitle"><a href="/" class="htitle1">天涯知识库</a> ・ <a href="/gudai/sikuquanshuzongmutiyao/">四库全书总目提要</a></i></div>
  <span class="mmenu" id="mmenu"><img src="/images/mmenu.png" alt="目录" /></span> </div>
<div class="mnav" id="mnav"> <a href="/" targent="_blank">首页</a> <a href="/zuowen/" targent="_blank">作文</a> <a href="/gudai/" targent="_blank">古代文学</a> <a href="/jiankangbaojian/" targent="_blank">健康保健</a> <a href="/jiankangyinshi/" targent="_blank">健康饮食</a> <a href="/xiandai/" targent="_blank">现代小说</a> <a href="/gushihui/" targent="_blank">故事会</a> <a href="/waiguo/" targent="_blank">外国文学</a> <a href="/shenghuochangshi/" targent="_blank">生活常识</a> <a href="/meirongyangsheng/" targent="_blank">美容知识</a> <a href="/lishigushi/" targent="_blank">历史故事</a> <a href="/wangluoxiaoshuo/" targent="_blank">网络小说</a> <a href="/juqingjianjie/" targent="_blank">剧情简介</a> <a href="/wangmingdaquan/" targent="_blank">网名大全</a> <a href="/shuoshuo/" targent="_blank">说说大全</a> <a href="/caipudaquan/" targent="_blank">菜谱大全</a>  </div>
<div class="search searchtop">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01 content02">
  <script src="/js/pic.js" type="text/javascript"></script>
</div>
<div class="daohang"><strong>位置:</strong><a href='http://3g.sbkk8.com/'></a> > <a href='/gudai/'>古代文学</a> > <a href='/gudai/sikuquanshuzongmutiyao/'>四库全书总目提要</a> > </div>
<div class="kind">
  <h1 class="h11">卷一百十三・子部二十三○艺术类二</h1>
</div>
<div class="articleContent"> <p>





△《书史会要》・九卷、《补遗》・一卷、《续编》一卷（浙江鲍士恭家藏本）</p>
<p>《书史会要》九卷，《补遗》一卷，明陶宗仪撰。《续编》一卷，朱谋撰。宗仪有《国风尊经》，已著录。谋字隐之，号厌原山人，宁藩支裔也。是编载古来能书人上起三皇，下至元代，凡八卷。末为《书法》一卷，又《补遗》一卷。据孙作《沧螺集》所载宗仪小传，称《书史会要》凡九卷。此本目录，亦以《书法补遗》共为一卷。而刊本乃以《补遗》别为卷，又以朱谋所作《续编》一卷题为卷十，移其次於《补遗》前。殆谋之子统钅共重刊是书，分析移易，遂使宗仪原书中断为二。今仍退谋所补自为一卷，题曰《续编》，以别宗仪之书。而其《书法补遗》如仍合为一卷，则篇页稍繁，姑仍统钅共所编，别为一卷，以便省览。宗仪旧本，以元继宋，而列辽、金於後，与所作《辍耕录》中载杨维桢《正统论》以元继宋者所见相同。维桢论已仰禀睿裁，特存其说。宗仪是编，亦谨仍其旧文焉。</p>
<p>△《珊瑚木难》・八卷（两淮盐政采进本）</p>
<p>明朱存理撰。存理有《旌孝录》，已著录。朱彝尊《静志居诗话》曰：存理自少至老，未尝一日忘学问。人有异书，必从访求，以必得为志。所纂集凡数百卷，既老不厌。坐贫无以自资，其书旋亦散去。《江南通志》亦曰：元季明初，中吴南园何氏，笠泽虞氏，庐山陈氏，书籍金石之富，甲於海内。继其後者，存理其尤也。兹编悉载所见字画题跋，其卷中前人诗文世所罕睹者，亦附录焉。前有文徵明、文嘉、王飨登、王腾程四人名氏，盖出於四家收藏者为多。徵明等皆以赏鉴相高，故所贮并多名迹。存理又工於考证，凡所题品，具有根据，与真赝杂糅者不同。惟其书从无刊本，转相传写，讹脱颇多。今详加鹫，而阙其所不可知者，著之於录。</p>
<p>△《赵氏铁网珊瑚》・十六卷（两淮马裕家藏本）</p>
<p>旧本题明朱存理撰。末有万历中常熟赵琦美跋，称原从秦四麟家得《书品》、《画品》各四卷，後从焦叩靡槐荆卷帙较多。用两本互校，增为《书品》十卷，《画品》六卷。其先後次序，则琦美所骘定，而又以所见真迹续於後。称秦氏原本，无撰人姓名。别有跋，记作者姓名。後佚去，不复记，然非朱存理也。据此，则是书乃赵琦美得无名氏残稿所编，其稿既不出於一家，且琦美又有所增补，题朱存理撰为误矣。雍正六年，年希尧尝刻此书。其跋称别有一本十四卷者，传为存理原本，今亦未见。又世传有存理所作《珊瑚木难》八卷，所载名迹，末皆有自跋语，与此本体例迥异，则此书非出存理手愈可知也。然所载书画诸跋，颇足以辨析异同，考究真伪，至今赏鉴家多引据之。其书既为可采，则亦不必问其定出谁氏矣。</p>
<p>△《寓意编》・一卷（兵部侍郎纪昀家藏本）</p>
<p>明都穆撰。穆有《壬午功臣爵赏录》，已著录。此书记所见书画名迹，载陈继儒《秘笈》中仅有一卷，而世所刻本别有穆《铁网珊瑚》二十卷。其第五、第六两卷题曰寓意上、寓意下，乃多一卷。考其上卷所载书画，每条各系以收藏之家，而下卷则否。上卷之末云：余家高祖以来，好蓄名画，皆往往为好事者所得，亦不留意也云云。详其语意，已为终篇之词，不应更有下卷。况下卷之末，并载何良俊《书画铭心录》中，有嘉靖丁巳正月人日记所观书画事。考王宠所作穆墓志，穆卒於嘉靖四年乙酉，而何良俊之撰《铭心录》则在嘉靖三十六年，穆何从而载其事？又其下卷以下每卷皆标太仆寺少卿都穆之名，而中间载文徵明山水二轴，一作於嘉靖乙未，一作於嘉靖戊午。乙未为嘉靖十四年，戊午为嘉靖三十七年，皆在穆卒以後，是即《铁网珊瑚》一书出於伪托之明证，然则其下一卷为妄人附益审矣。今仍以陈继儒所刻一卷著录，以存其旧。所载如颜真卿《争坐位帖》，薛尚功《钟鼎款识帖》，亦足资考核。惟成化戊申一段，成化实无戊申，殊为殛酢５庇晌蠹牵抑或刻本偶讹欤？</p>
<p>△《墨池琐录》・四卷（浙江汪启淑家藏本）</p>
<p>明杨慎撰。慎有《檀弓丛训》，已著录。王世贞《名贤遗墨》跋曰：慎以博学名世，书亦自负吴兴堂庑。世传其谪戍隳鲜保尝醉傅胡粉，作双髻插花，诸伎拥之游行城市。或以精白绫作衤戒，遗诸伎服之。酒间乞书，醉墨淋漓。人每购归，装潢成卷。盖慎亦究心书学者。此书颇抑颜真卿，而谓米芾行不逮言。至赵孟ぽ出，始一洗颜、柳之病，直以晋人为师，右军之後，一人而已。与王世贞吴兴堂庑之说合。知其确出慎手。中间或采旧文，或抒己意，往往皆心得之言。其述张天锡《草书韵会》源流，及小王破体书，亦兼有考证。至汉司隶杨厥碑Ａ６字之类，偶尔疏谬者，已驳正於洪适隶释条下，兹不具论云。</p>
<p>△《书诀》・一卷（浙江范懋柱家天一阁藏本）</p>
<p>不著撰人姓名。《明史・艺文志》亦未著录。案书中称其十世祖名稷，曾祖名庆，祖名耘，考名熙，则当为嘉靖间鄞人丰坊所作也。坊有《古易世学》，已著录。其平生好作伪书，妄谬万端，至今为世诟厉。然於书法则有所心得。故詹氏《小辨》曰：坊为人逸出法纪外，而书学极博，五体并能，诸家自魏、晋以及国朝，靡不兼通规矩，尽从手出，盖工於执笔者也。以故其书大有腕力，特神韵稍不足。朱谋《书史会要》亦曰：坊草书自晋、唐而来无今人一笔态度，惟喜用枯笔，乏风韵耳。是编皆论学书之法，而尤注意於篆籀。又排比古今能书之家，评其次第。其论颜真卿，独推其擘窠题署第一，而诋东方朔赞、多宝塔颂为俗笔。又贬苏轼以肉衬纸，甚有俗气。於楷法仅取其上清、储祥宫碑等三种。务为高论，盖犹其狂易之馀态。要亦各抒所见，固与无实大言者异矣。</p>
<p>△《书画跋跋》・三卷、《续》・三卷（浙江孙仰曾家藏本）</p>
<p>明孙矿撰。矿有《月峰评经》，已著录。是书名《书画跋跋》者，王世贞先有《书画跋》，矿又跋其所跋，故重文见义。犹《非非国语》，《反反离骚》例也。明以来未有刊本，仅有抄本，在仁和毛先舒家，後归其邑人赵信。信为孙氏之婿，故钅广六世孙宗溥宗濂又从赵氏得之。乾隆庚申，始刊版印行，任兰枝为之序。初，宗溥等以钅广书本因世贞而作，如不载世贞原跋，则钅广之所云，有不知为何语者，乃取世贞诸跋散附於各题之下。其明人书札，可与钅广参证，及为矿语所缘起者，亦附载焉。凡墨迹一卷，碑刻一卷，画一卷，续亦如之。惟续跋碑刻作墨刻，盖偶尔驳文，非宏旨所在也。詹氏《小辨》曰：王元美虽不以字名，顾吴中诸家，惟元美一人知法古人。又《书史会要》曰：王世贞书学虽非当家，而议论翩翩，笔法古雅，盖拙於挥毫而工於别古者也。钅广以制义名一时，亦不以书画传，然所论则时有精理，与世贞长短正同，亦赏鉴家所当取证者矣。</p>
<p>△《绘事微言》・四卷（两淮盐政采进本）</p>
<p>明唐志契撰。志契字敷五，又字元生，江都人。与弟志伊并能画，而志契尤以山水擅名。是编乃其所著画谱，姜绍书《无声诗史》以为颇得六法之蕴者也。所录画家名论，自南齐谢赫《古画品录》而下，至於明李日华诸人，皆删除芜冗，汰取精华。其承讹袭缪者，如梁元帝画松石格、荆浩画山水赋皆不知为赝本。《画麈》乃吴中沈颢著，见陶宗仪《说郛》，而因颢字朗茜，辗转传讹，遂误作朗耀。盖伎艺之流，多喜依托古人，以神其授受。地师动称郭璞，术家每署刘基，皆踵谬沿讹，猝难究诘，但所言中理，即可不必深求。至其自著论断，则多中肯綮。如谓佛道人物牛马则今不如古，山水林木花石则古不如今。又云作画以气韵为本，读书为先，皆确论也。读其书，可以知其非庸史矣，故钦定《佩文书画谱》采志契之说颇多云。</p>
<p>△《书法雅言》・一卷（浙江巡抚采进本）</p>
<p>明项穆撰。王飨登所作穆小传，称其初名德枝，郡大夫徐公易为纯。後乃更名穆，字德纯，号曰贞元，亦号曰无称子。秀水项元汴之子也。元汴鉴藏书画，甲於一时，至今论真迹者，尚以墨林印记别真伪。穆承其家学，耳濡目染，故於书法特工。因抒其心得，作为是书，凡十七篇。曰书统，曰古今，曰辨体，曰形质，曰品格，曰资学，曰规矩，曰常变，曰正奇，曰中和，曰老少，曰神化，曰心相，曰取舍，曰功序，曰器用，曰知识。大旨以晋人为宗，而排苏轼、米芾书为棱角怒张，倪瓒书寒俭，轼、芾加以工力，可至古人，瓒则终不可到。虽持论稍为过高，而终身一艺，研求至深，烟楮之外，实多独契。衡以取法乎上之义，未始非书家之圭臬也。</p>
<p>△《寒山帚谈》・二卷、《拾遗》・一卷、《附录》・一卷（直隶总督采进本）</p>
<p>明赵饭庾。饭庥小端滴某ぜ恪罚已著录。是编本在所撰《说文长笺》中，亦析出别行。《长笺》穿凿附会，且引据疏舛，颇为小学家所讥。而篆文笔法，则差有偏长，故此编犹为後人所重。上卷四目，曰权舆，论一十五种书也。曰格调，论笔法结构也。曰力学，论字功书法也。曰临仿，则力学之馀绪，析而为篇者也。下卷四目。曰用材，论笔墨纸砚及运用法也。曰评鉴，论辨识之浅深也。曰法书，论古帖也。曰了义，论书家秘谛也。其《拾遗》一卷，阐发未尽之意，各注某条补篇某字。其《附录》则金石林、甲乙表及诸论也。曰帚谈者，取家有敝帚，享之千金意耳。</p>
<p>△《书法离钩》・十卷（浙江鲍士恭家藏本）</p>
<p>明潘之淙撰。之淙字无声，号达斋，钱塘人。是书荟萃旧说，各以类从。大旨谓书家笔笔有法，必深於法而後可与离法，又必超於法而後可与进法。俗学株守规绳，高明尽灭纪律，俱非作者。书中知道从性诸篇，皆言不法而法，法而不法之意。其名离钩者，取禅家垂丝千尺，意在深潭离钩三寸语也。其中考论六书，如籀文与古文、大篆皆小异，故说文序云，新莽谓之奇字。徐浩云，史籀造籀文，李斯作篆，江式、唐元度则谓史籀著大篆十五篇。又如隶书在八分之前，行书在草书之後，故蔡琬云，吾父割隶字八分而取二分。萧子良云，灵帝时王次仲饰隶为八分。《说文》，汉兴有草书，张怀显蛭桨朔中∽之捷，隶亦八分之捷。郭忠恕则谓小篆散而八分生，八分破而隶书出，隶书悖而行书作，行书狂而草书圣。之淙率杂录旧文，不能订其舛异。至杨慎改岳麓禹碑中南暴昌言四字为南渎衍亨，伪云得之梦中，之淙亦信之，尤为寡识。然大旨在论八法，不在论六书，学问各有门径，不必以考证之学责诸艺术也。前有自著凡例，称此书本与《淳化帖释文》合刻，此本无之，或藏┑者残阙欤。</p>
<p>△《画史会要》・五卷（浙江鲍士恭家藏本）</p>
<p>明朱谋撰。谋既续陶宗仪《书史会要》，因推广其类，采上古迄明能画人姓名事迹，辑为此编，亦附以画法一卷。成於崇祯辛未。全用宗仪之体例，故书名亦复相因。然宗仪之书，止於元代，故谋所续，明人别为一卷，列之外域之後可也。此书为谋所自编，既以金列元前，稍移其次，而所列明人虽太祖、宣宗亦次於外域之後，则拘於旧目，颠倒乖剌之甚矣。至目录以宋为第二卷，金、元及外域为第三卷，而其书乃以北宋为第二卷，南宋、金、元及外域为第三卷。又削去南宋之号，但以都钱塘、三字为卷端标目，舛迕尤甚。盖明之末年，士大夫多喜著书，而竞尚狂禅，以潦草脱略为高尚，不复以精审为事。故顾炎武《日知录》谓万历後所著之书，皆以流贼刘七为贼七之类，所刻之书皆以壮月朔改为牡丹朔之类。虽诋之稍过，亦未可谓全无因也。今为改正其文，而附注原目之谬如右。其书虽采摭未富，疏漏颇多，而宋、金、元、明诸画家颇赖以考见始末，故御定《佩文斋书画谱・画家传》中多引以为据，亦谈丹青者所不可遽废也。</p>
<p>△《郁氏书画题跋记》・十二卷、《续题跋记》・十二卷（两淮盐政采进本）明郁逢庆撰。逢庆字叔遇，别号水西道人，嘉兴人。是书分前後二集。前集末有自识云：所见法书名画，录其题咏，积成卷帙，时崇祯七年冬也。後集无跋，则不知其成於何岁矣。其书随其所见书画，录其题跋，初不以辨别真赝为事。故如赵孟坚所藏定武兰亭本天圣丙寅一条，范仲淹、王尧臣、米黻、刘泾四条，年月位置，皆与海宁陈氏渤海藏真帖所刻褚摹本同，盖以赵孟坚落水本原亦有范仲淹题，而褚摹本原亦有孟坚印，传写舛误，遂致混二本题跋为一本。又如五字损本文徵明跋既载於前集第十卷，作嘉靖九年八月二日，下注云，详见续集。而续集第二卷载此跋，则作嘉靖十一年六月二十又七日，同一帖同一跋，一字不易，而年月迥乎不同。又前集高克恭仿米芾青绿闵剑云详见续集，而前集所载克恭名款，及至正戊子吴镇题一段，续集乃反无之。沈周有竹居卷，亦云详续集，而徐有贞、文林、吴宽、钱仁夫、秦谑诗，与前集所载乃前後倒互。诸如此类，皆漫无考订。至於前集所载宋高宗画册、梁楷画右军书扇图皆有水西道人题记，当即逢庆所藏。而第一至第四卷每卷之尾皆有崇祯甲戌冬日收藏题记，核其岁月亦即逢庆所自识，而皆未注某为所藏，某为所见，体例尤不分明。特以采摭繁富，多可互资参考者，故并录存之，备检阅焉。</p>
<p>△《清河书画舫》・十二卷（浙江巡抚采进本）</p>
<p>明张丑撰。丑，昆山人，原名谦德，字叔益，後改今名，字青父，号米庵。盖丑於万历乙卯得米芾《宝章待访录》墨迹，名其书室曰宝米轩，故以自号。越岁丙辰，是书乃成。其以《书画舫》为名，亦即取黄庭坚诗米家书画船句也。明代赏鉴之家，考证多疏，是编独多所订正。如《宋史・米芾》传误谓芾卒时年四十八，而真迹流传在四十八岁以後者不一而足，深滋疑窦。丑则云芾以皇倘年辛卯生，以大观元年丁亥卒，年五十七，正与米芾印记辛卯米芾四字相合，足纠托克托等之谬。其他诸条，亦多可依据。惟是所取书画题跋，不尽出於手迹，多从诸家文集录入，且亦有未见其物，但据传闻编入者。如文嘉《严氏书画记》内称枝山翁卷一、又称文徵明词翰二，是亦非尽出原迹之一验。其中第三卷之顾野王，第五卷之杜牧之、李阳冰、苏灵芝诸人，皆无标目，辗转传写，亦多失於校雠。然丑家四世收藏，於前代卷轴，所见特广，其书用张彦远《法书要录》例，於题识印记，所载亦详，故百馀年来收藏之家，多资以辨验真伪。末一卷曰鉴古百一诗，则丑所自为。米庵诗二十首，铭心小集八十一首，以类相从，附於集後。第九卷末附刻米芾《宝章待访录》，十二卷末附刻文天祥手札，皆非原本所有，盖鲍氏刊本所增附也。鲍氏所刊，不分卷数，但以莺嘴啄花红溜，燕尾点波绿皱十二字标为次第。盖用谢枋得文章轨范，以王侯将相有种乎七字编为七册之例。然麻沙坊本，不可据为典要，今削去旧题，以十二卷著录焉。</p>
<p>△《真迹日录》・五卷、《二集》・一卷、《三集》一卷（浙江鲍士恭家藏本）</p>
<p>明张丑撰。凡三集。前有丑自题，称《书画舫》成，鉴家谓其粗可观览，多以名品卷轴见示就正，因信手笔其一二，命曰《真迹日录》。随见随书，不复差次时代。其二集、三集则皆无序跋，盖以渐续增，各自为卷，实可通作一编也。此本为鲍士恭家知不足斋所刊。凡原本所载与《书画舫》重复者，如初集之虞永兴《破邪论》，王右军《鹘不佳帖》、《破羌帖》、《此事帖》、《谢司马帖》、《思想帖》又《别本思想帖》、《大道帖》又《别本大道帖》、锺太傅《孔庙鼎铭》、曹不兴《兵符图》、《桃源图》、李成寒《林平野图》、颜鲁公《书告及与蔡明远帖》、陆机《平复帖》、李西台《千文卷》、赵弧督行初雪图》、钱舜举《临陆探微金粟如来像卷》、怀素《梦游天姥吟真迹》、倪懔帧断山仙馆小幅》、王齐翰《挑耳图》、展子虔《春游图》、鲜于伯机《题董北苑山水》、《题赵摹本拓兰亭后》、王朋梅《金明池图》，二集之《刘原父墨迹秋水篇》、《黄子久山水》、郭熙《溪山秋霁卷》、李泰和《梅熟帖》、褚河南《小楷西罹》、王叔明《惠麓小隐卷》、倪懔帧栋匣谱泳没卷》、顾清臣《书李成读碑窠石图》、《右军鹘》等帖、孙知微《十一曜图》，巨然赚《兰亭图》，三集之吴道子《八部天龙卷》、李龙眠《郭子仪单骑见回纥图》、唐子畏《独乐园》、《江山行旅图》，二卷凡四十一条，皆删去而存其目。其词有详略异同者，则仍并载之，以资参考焉。</p>
<p>△《法书名画见闻表》・一卷（浙江鲍士恭家藏本）</p>
<p>明张丑撰。盖仿米芾《宝章待访录》例，变而为表。凡分四格，第一格为时代，第二格为目睹，第三格为的闻，第四格则每一朝代总计其数，题曰会计。凡一百五十五人，一百八十八帖，三百五十六图。末附顾恺之《夏禹治水图》、王羲之《行穰帖》，皆注曰见。虞世南《临张芝平复帖》、颜真卿《鹿脯帖》，皆注曰闻。盖表成以後所续载也。丑别有《南阳书画表》，故表首附记已见彼者不录。又云，凡影响附会者不录。然所列目睹诸名，与所作《书画舫》、《真迹日录》多不相应。意此数表，成於二书之前耶。</p>
<p>△《南阳法书表》・一卷、《南阳名画表》・一卷（浙江鲍士恭家藏本）明张丑撰。所列皆韩世能家收藏真迹。《法书表》凡作者二十七人，计七十二件，分五格。上为时代，下以正书、行押、草圣、石刻四等各为一格。《名画表》凡作者四十七人，计九十五图，亦分五格。上为时代，而下以道释人物为一格，山水界画为一格，花果鸟兽为一格，虫鱼墨戏为一格，例又小别。二表前皆有丑自序。盖先表法书，既而世能之子朝延并属兼表名画也。世能字存良，长洲人。隆庆戊辰进士，官至礼部尚书。喜收名迹，董其昌《洛神赋跋》所称馆师韩宗伯者是也。其称南阳者，韩氏郡望南阳，犹韩维之称《南阳集》耳。</p>
<p>△《清河书画表》・一卷（浙江鲍士恭家藏本）</p>
<p>明张丑记其家累世所藏书画也。丑自序称其始祖号真关处士者，即收藏书画。有黄庭坚、刘松年诸迹，已散佚无存。是表所列，以书画时代为经，以世系为纬，第一格为其高祖元素所藏，第二格为其曾伯祖维庆、曾祖子和所藏，第三格为其祖约之、叔祖诚之所藏，第四格为其父茂实所藏，第五格为其兄以绳所藏，第六格为丑所自藏，第七格为其侄诞嘉所藏。上迄晋，下迄明，计作者八十一人，四十九帖，一百一十五图，中多名迹。盖自其高祖即出沈度、沈粲之门，其曾祖亦与沈周游，其祖、父皆与文徵明父子为姻娅世好，渊源有自，故丑特以赏鉴闻。然据其自序，则作表之时，家事中落，已斥卖尽矣。此特追录其名耳。</p>
<p>△《珊瑚网》・四十八卷（浙江孙仰曾家藏本）</p>
<p>明汪ㄓ褡。ㄓ裼小豆沤聃郝浴罚已著录。是书成於崇祯癸未。凡法书题跋二十四卷，名画题跋二十四卷。朱彝尊《静志居诗话》称ㄓ窳粜闹述，所辑《珊瑚网》一编，与张丑《清河书画舫真迹日录》并驾。盖丑自其高祖以下四世鉴藏，ㄓ褚嘁云涓赴荆与嘉兴项元汴交好，筑凝霞阁以贮书画，收藏之富，甲於一时。其有所凭藉，约略相等。故皆能搜罗荟萃，勒为巨编。然丑之二书，前後编次岁月皆未明析。ㄓ袷鞘椋则前列题跋，後附论说，较丑书纲领节目，秩然有条。惟其所载《法书》，颇有目睹耳闻，据以著录，不尽其所自藏。乃一例登载，皆不注明，未免稍无区别。中间原迹全文，或载或否，亦绝无义例。又如谓唐刻《定武兰亭》有二石，焦山《瘗鹤铭》有三石，则真赝不别。以李邕《书泖饨军李秀碑》误为《李思训碑》，以宋人所刻《临江帖》误为唐拓，则考据亦未尽精审。其所载名画，则宋、元诸家铭心绝品，收录极详，<贝覃>素之富，诚为罕有。後来卞永誉《式古堂书画考》、厉鹗《南宋院画录》皆藉是书以成，较在《书跋》之上。至於《书跋》之後附以《书旨》、《书品》之类，《画跋》之後附以《画继》、《画评》之类，皆杂录旧文，挂一漏万。枝指骈拇，两集相同。以原本所有，姑并录之云尔。</p>
<p>△《御定佩文斋书画谱》・一百卷康熙四十七年圣祖仁皇帝御定。书画皆兴於上古，而无考辨工拙之文。考辨工拙盖自东汉以後，其初惟论笔法，其後有名姓品第，有收藏著录，有题跋古迹，有辨证真伪，其书或传或不传。其兼登众说，汇为一编，则自张彦远《法书要录》、《历代名画记》始。唐以後沿波继作，记载日繁，然大抵各据见闻，弗能赅备。我圣祖仁皇帝久道化成，游心翰墨。御制《书画题跋》，辉煌奎藻，册府垂光。复诏发中秘之藏，勐薇嗉，一一亲为裁定，勒成是编。凡论书十卷，论画八卷，历代帝王书二卷，画一卷，书家传二十三卷，画家传十四卷，无名氏书六卷，画二卷，御制书画跋一卷，历代帝王书跋一卷，画跋一卷，历代名人书跋十一卷，画跋七卷，书辨证二卷，画辨证一卷，历代鉴藏十卷，分门列目，徵事考言。所引书凡一千八百四十四种，每条之下各注所出。用张鸣凤、桂故、桂胜、董斯张《吴兴备志》之例，使一字一句必有所徵。而前後条贯，无所重复，亦无所殛酰又似吕祖谦《家塾读诗记》，裒合众说，各别姓名，而韫狒宀茫如出一手。非惟寻源竟委，殚艺事之精微，即引据详赅，义例精密，抑亦考证之资粮，著作之轨范也。</p>
<p>△《石渠宝笈》・四十四卷乾隆十九年奉敕撰。书评画品，肇自六朝，张彦远始汇其总，依据旧文，粗陈名目而已，不能尽见真迹也。唐、宋以来，记载日夥，或精於赏鉴，而限於见闻，或长於勐蓿而短於识别，迄未能兼收众美，定著一编，为艺林之鸿宝。我国家承平景运一百馀年，内府所收，既多人间所未睹。我皇上几馀游艺，妙契天工。又睿鉴所临，物无匿状。是以品评甲乙，既博且精，特命儒臣录为斯帙，以贮藏殿阁，依次提纲，以书册、画册、书画合册、书卷、画卷、书画合卷、书轴、画轴书画合轴分条列目，其笺素尺寸，印记姓名，赋咏跋识，与奉有御题御玺者，皆一一胪载，纤悉必详。而三朝宸翰，皇上御笔，尤珍逾球璧，光灿仪。仰见未明勤政之馀，乙夜观书之暇，松愣半唬穆穆凝神，所为颐养天和，怡情悦性者，不过游心翰墨，寄赏丹青。与前代帝王务侈纷华靡丽之观者，迥不侔也。</p>
<p>△《秘殿珠林》・二十四卷乾隆九年奉敕撰。凡内府所藏书画关於释典、道家者，并别为编录，汇为此书。首载三朝宸翰，皇上御笔。次为历代名人书画，而附以印本、绣锦、刻丝之属。次为臣工书画。次为石刻木刻经典、语录、科仪及供奉经像。其次序先释後道，用阮孝绪《七录》例。（案：《七录》今不传，其分类总目载道宣《广宏明集》中。）其记载先书後画，先册、次卷、次轴，用赏鉴家著录之通例。而於绢本、纸本、金书、墨书、水墨画、著色画一一分别。以及标题款识，印记题跋，高广尺寸，亦一一详列，较之《铁网珊瑚》之类，体例更详焉。考《宣和画学》分六科，以佛道为第一科。（案：事见赵彦卫《懵绰钞》。）《宣和画谱》分十类，以道释为第一类。（案：《画学》称佛道，盖唐以来相沿旧语，《画谱》作於林灵素用事以後，方改僧为德士，故易其次为道释。）邓椿《画继》分八目，亦以仙佛鬼神为第一目。然均不别为一书。至书家著录，则晋、唐人所书经典均杂列古法帖、真迹之内，无所区分。其以书画涉二氏者别为一书，实是编创始。盖记载日衍而日多，体例亦益分而益密。《七略》列《史记》於春秋家，列《离骚》於赋家。後《史记》别为正史，《离骚》别为楚词。文章流别，以渐而增。初附见而後特书，往往如此。故诸家所录似诸史艺文志，以释道为子部之一类。是编所录则似释家之列三藏，道家之纪七签，於四部之外各自别行。古略今详，义各有当。圣人制作，或创或因，无非随事而协其宜尔。</p>
<p>△《庚子销夏记》・八卷（浙江巡抚采进本）</p>
<p>国朝孙承泽撰。承泽有《尚书集解》，已著录。承泽晚年思以讲学自见，论者多未之许，然至於鉴赏书画，则别有专长。是编乃顺治十六年承泽退居後所作。始自四月，迄於六月，故以销夏为名。自一卷至三卷皆所藏晋、唐至明书画真迹。四卷至七卷皆古石刻，每条先标其名，而各评骘於其下。八卷为寓目记，则皆他人所藏而曾为承泽所见者，故别为一卷附之。大抵议论之中，间有考据。如宋之钱时，尝为秘阁校勘，史馆检阅，终於江东帅属，本传所载甚明，而承泽以为隐居不仕。此类亦颇失於检点。然其鉴裁精审，叙次雅洁，犹有米芾、黄长睿之遗风，视董兄文笔晦涩者，实为胜之。其人可薄，其书未可薄也。</p>
<p>△《绘事备考》・八卷（内府藏本）</p>
<p>国朝王毓贤撰。毓贤字星聚，镶红旗汉军。官至湖广按察使。陈鼎《留溪外传》记狱吏汪金章事，称毓贤勤於吏治，案无留牍，则其人本以吏才见。然是编即康熙辛未官按察使时所作，乃又能留心於赏鉴。第一卷为总论，皆撮录诸家画法。二卷至八卷则取古来画家姓名事迹，以时代分序。自轩辕至隋，共为一卷，辽、金、元共为一卷，唐、五代、南宋、明俱各为一卷，惟北宋家数繁多，析为三子卷。故总目虽分八卷，其实乃十卷也。其例每人各立小传，而以诸书所载传世名迹附於其人之後。大抵以张彦远《历代名画记》、夏文彦《图绘宝鉴》为蓝本，增广其所未备，奂颇为详赡。其中如《穆天子传》，封膜昼於河水之阳，郭璞注明云膜昼人名，张彦远误以昼字作画字，遂称封膜为画家之祖，并妄造璞注以实之。毓贤乃沿袭其讹，殊失於订核。又辽常思言人品画品并高，附见郭若虚《图画见闻志》中，诸书并佚其名，此亦阙载。至於明之画家，仅据韩昂《图绘宝鉴续编》所载迄正德而止，嘉靖以後，竟不为采摭续添，亦殊伤阙略。然前代如李嗣真、释彦巍⒘醯来贾流，往往分别品第，时代混淆，难於检核。是书仿张、夏二家旧例，因时类叙，一览可知。又芟汰繁冗，易於寻讨，虽多用旧文，固不以递相祖述为病矣。</p>
<p>△《书法正传》・十卷（两淮盐政采进本）</p>
<p>国朝冯武撰。武号简缘，常熟人，冯班之从子。班以书法名一时，武受其学。年八十一时，馆於苏州缪曰芑家，为述此书，专论正书之法。首陈绎曾《翰林要诀》一卷，次周伯琦所传《书法三昧》一卷，次李溥光《永字八法》一卷，以三家论书独得微旨故也。其语意有未显者，则武为补注以明之。次明李淳所进《大字结构八十四法》一卷，次《纂言》三卷，则历代书家之微论。次书家小传、名迹源流各一卷，而以班所著《钝吟书要》一卷终焉。每卷之中，武亦各为附论，时有精语。盖武於书学，颇有渊源故也。</p>
<p>△《江村销夏录》・三卷（安徽巡抚采进本）</p>
<p>国朝高士奇撰。士奇有《春秋地名考略》，已著录。是编乃其告归平湖之日，以所见法书、名画，考其源流，记其绢素长短广狭，後人题跋图记，一一志载，汇为一书，其体例颇与《铁网珊瑚》、《清河书画舫》相以。惟间加评定之语，又以己所作题跋一概附入，稍有不同。然所录皆出於亲见，则视二家更详审矣。录中书画，卞永誉《式古堂汇考》已并载无遗，盖即从士奇此本录人。其鉴赏之精，为收藏家所取重，亦概可见也。所记自晋王羲之及明人文、沈诸家皆具，惟董其昌旧迹悉不登载。其凡例云，董文敏画另为一卷，此本无之，殆当时未及刊行欤？</p>
<p>△《式古堂书画汇考》・六十卷（两淮马裕家藏本）</p>
<p>国朝卞永誉撰。永誉字令之，镶红旗汉军。官至刑部左侍郎。王士祯《居易录》云，卞中丞永誉贻《书画汇考》六十卷，凡诗文题跋悉载。上溯魏、晋，下迄元、明，所收最为详博。朱彝尊《论画诗》亦有妙鉴谁能别苗洌一时难得两中丞之句，盖永誉及宋荦皆精於赏鉴。荦时为江西巡抚，永誉时为福建巡抚，故云两中丞也。是书书画各三十卷，先纲後目，先总後分，先本文而後题跋，先本卷题跋而後引据他书，条理秩然，且视从来著录家徵引特详。惟所载书画不尽属所藏，亦非尽得之目见，大抵多从汪ㄓ瘛渡汉魍》、张丑《清河书画舫》诸家采摭裒辑，故不能如《宝章待访录》以目见、的闻灼然分别。又所载本文如褚遂良书陆机《文赋》，吴通微书《阴符经》，刘敞书《南华・秋水篇》，赵孟ぽ书《过秦论》等，皆与今本无大异同，而具载全篇，殊为疣赘。至於陆机《平复帖》，虞世南《枕卧帖》，其文为世所未睹者，乃略而不书。至如赵孟坚《水仙图卷》，《珊瑚网》载有二本，不能无前後错出之疑。永誉於後一条下注明，其一恐出临摹，并存以俟考，其例是也。而所载定武兰亭落水本与郁逢庆书画题跋记所载前後题跋互有不同。所载神龙兰亭本与朱存理《铁网珊瑚》所录定武本题跋反多重复。又黄庭坚书阴长生诗卷与朱存理、张丑所载参锴岐出，竟有三本，王诜烟江叠嶂图，苏轼所为赋诗者，竟有四本，皆未能辨析真伪。又王士祯《居易录》所记於永誉斋中观其所藏书画，有司马光《资治通鉴》手稿，永誉云曾见一册，极端楷，为好事者分去，永誉得其二三纸耳。今是书载此迹，但云史草，亦不著所存页数，反不及士祯所载之可据。士祯又见所藏赵孟ぽ写杜诗天育骠骑歌，上有孟ぽ小篆延趟哪昃旁录韧字，是书亦并不载，均为漏略。至於雁门乃郡名，茂苑即长洲地名，而以为文彭文嘉之别号，居节字士贞，贞字印章古篆与鼎字相类，而以为居节一字士鼎。又以秋岩为吾衍之别号，盖因衍书古文篆韵後有至元丙戌秋岩记一条也，不思前至元丙戌吾衍年甫二十，不应云老，且其跋内之丁卯若是宋末咸淳丁卯，则正吾衍始生之时，不当有自征建昌之语。今以陶九成跋核之，则至元乃至正之讹，实为至正七年丙戌。距吾衍之殁已三十七年，其秋岩乃陈秋岩，非吾衍别号也。凡若此类，疏舛尤多。然登载既繁，引述又富，足资谈艺家检阅者无过是编，固不以一二小疵，累其全体之宏博焉。</p>
<p>△《南宋院画录》・八卷（浙江吴玉墀家藏本）</p>
<p>国朝厉鹗撰。鹗有《辽史拾遗》，已著录。南宋自和议既成以後，湖山歌舞，务在粉饰太平，於是仍仿宣和故事，置御前画院，有待诏、祗候诸官品，其所作即名为《院画》。当时如李唐、刘松年、马远、夏值龋有四大家之称。说者或谓其工巧太过，视北宋门径有殊，然其初尚多宣和旧人，流派相传，各臻工妙，专门之艺，实非後人所及。故虽断素残缣，收藏者尚以为宝。鹗尝撰《宋诗纪事》、《南宋杂事诗》，於宋事最为博洽。因胪考院画本末，作为此书。首总述一卷。次自李唐以下凡九十六人，每人详其事迹，而以诸书所藏真迹题咏之类附於其下，叙次颇为赅赡。其间如杨妹子题赵清献琴鹤图绝句，一以为马和之画，一以为刘松年画，诸书参错不同，此类亦未悉加考证。然其徵引渊博，於遗闻佚事殆已采摭无遗矣。</p>
<p>△《六艺之一录》・四百六卷、《续编》・十二卷（礼部侍郎金家藏本）国朝倪涛撰。涛有《周易蛾述》，已著录。其平生笃志嗜学，年几百岁，犹著书不辍。贫不能得人缮写，皆手自抄录，及其家妇女助成之。是编犹出其亲稿。凡分六集，一曰金器款识，二曰刻石文字，三曰法帖论述，四曰古今书体，五曰历朝书论，六曰历朝书谱。凡六书之异同，八法之变化，以及刊刻墨迹之源流得失，载籍所具者，无不裒辑。其间只录前人成说，不以己意论断。或有彼此异论，舛互难合者，亦两存其说，以待後人之决择。盖自古论书者，唐以前遗文绪论，惟张彦远《法书要录》为详；若唐以後论书之语，则未有赅备於是者矣。虽采摭既多，所录不必尽雅，条例太广，为例亦未能悉纯，然排比贯串，上下二千馀年，洪纤悉具，实为书家总汇。便冉杞梓，萃於邓林，不以榛苦勿翦为病也。所著别有《文德翼佣吹录注》，及刊削郦道元《水经注》，今皆未见其本，不知存佚。然传此一编，其馀亦不必计矣。</p>
<p>△《小山画谱》・二卷（兵部侍郎纪昀家藏本）</p>
<p>国朝邹一桂撰。一桂字小山，号让乡，无锡人。雍正丁未进士，官至礼部侍郎。是编皆论画花卉法。上卷首列八法、四知。八法者，一曰章法，二曰笔法，三曰墨法，四曰设色法，五曰点染法，六曰烘晕法，七曰树石法，八曰苔衬法，皆酌取前人微论。四知者，一曰知天，二曰知地，三曰知人，四曰知物，则前人所未及也。次为各花分别，凡一百十五种，各详花叶形色。次取用颜色，凡十一条，各详其制炼之法。下卷首摘录古人书说，参以己意，凡四十三条。附以胶矾纸绢画<ю>画笔用水诸法，而终之以洋菊谱。盖一桂於乾隆丙子闰九月承诏画内廷洋菊三十六种，蒙皇上赐题，因恭纪花之名品形状，撰为兹谱，以志荣遇。时《画谱》已刊成，因附於末。一桂为恽氏之婿，所画花卉，得恽寿平之传。是编篇帙虽简，然多其心得之语也。</p>
<p>△《传神秘要》・一卷（兵部尚书蔡新家藏本）</p>
<p>国朝蒋骥撰。骥字赤霄，号勉斋，金坛人。其父衡，字湘帆，後改名振生，以书法名一时。尝写《十三经》，於乾隆五年呈进，特赐国子监学正衔。骥书不逮父，而特以写真名。是编凡二十七目，於一切布局取势，运笔设色，皆抒所心得，言之最详。考古人画法，多重写貌人物，故顾恺之妙绝当代，特以是名。然相传画论则人物花鸟山水为多。其以写真之法勒为一书者，自陶宗仪《辍耕录》所载王绎《写像秘诀》外，不少概见。丹青之家，多以口诀相传，几以为非士大夫之艺。骥是编研析精微，标举格例，实可补古人所未备。正未可贵远贱近，视为工匠之技也。</p>
<p>──右“艺术类”书画之属，七十一部，一千七十三卷，皆文渊阁著录。（案：考论书画之书，著录最夥。有记载姓名如传记体者，有叙述名品如目录体者，有讲说笔法者，有书画各为一书者，又有共为一书者。其中彼此钩贯，难以类分，今通以时代为次。其兼说赏鉴古器者，则别入杂家杂品中。）</p>
<p>△《琴史》・六卷（浙江范懋柱家天一阁藏本）</p>
<p>宋朱长文撰。长文有《吴郡图经续记》，已著录。是书专述琴典。前五卷纪自古通琴理者一百四十六人，附见者九人，各胪举其事迹。後一卷分十一篇，一曰莹律，二曰释弦，三曰明度，四曰拟象，五曰论音，六曰审调，七曰声歌，八曰广制，九曰尽美，十曰志言，十一曰叙史。凡操弄沿起，制度损益，无不咸具。采摭详博，文词雅赡，视所作墨池编更为胜之。钱曾《读书敏求记》但录其载太宗九弦琴条，以为异闻，其实可资博识者不止是也。绍定癸巳，其从孙正大始刊版，并为後序。又其五世孙梦炎所作长文事略一首，旧本并附於後。今仍录之，以见是书之缘起与长文始末焉。</p>
<p>△《松弦馆琴谱》・二卷（江苏巡抚采进本）</p>
<p>明严首。首值莱海常熟人。大学士讷次子，以荫仕至邵武府知府。是书所录之曲二十有八，皆无文者也。其自序云，古乐湮而琴不传，所传者声而已。近世一二俗工，取古文词用一字当一声，而谓能声，又取古曲随一声当一字属成理语，而谓能文，古然乎哉？盖一字也，曼声而歌之，则五音殆几乎遍，故古乐声一字而鼓不知其几，而欲声字相当，有是理乎？考古诗被诸管弦者，大抵倚声而歌，非以歌取声。今世所传古琴操者，皆其词，非其声也。观濮上之音，师涓能听而得之，此有调无文之明证。孔子鼓琴得其人，师襄始言为文王操。使有词可读，孔子不待问，师襄亦不待言矣云云。考叶梦得《避暑录话》，称庐州崔闲姜琴所弹凡三十馀曲，欲请梦得各为之词，是亦宋代《琴谱》有声无词之明证。手所论，最为近理。故琴派各家不一，而清微淡远，惟虞山为最。是谱之後，继之者有徐鄞蟆痘垢笃住罚天池、青山二家，遂为虞山派之大宗云。</p>
<p>△《松风阁琴谱》・二卷、《抒怀操》・一卷（浙江巡抚采进本）</p>
<p>国朝程雄撰。雄字闼桑休宁人。是编辑诸家遗谱而参以己法。前附《松风阁指法》二篇，乃三山庄臻凤原本，雄为之改订。《琴谱》上下二卷，自清宫忘机至清商春山听杜鹃，凡十一曲。谱中所增诸法，多出雄之新意，指法亦较他谱增倍。醉渔诸曲，更欲曼衍声调，以博趣於弦轸之外，可谓心知其意者。其《抒怀操》一卷，则即以士大夫赠答之词谱作琴曲，共四十馀调。协以五音，铿锵激壮，亦颇近自然。其於操缦之术，大抵得力於勹法居多。然谱调纯熟而不涉於俗，亦学琴者所不可废矣。</p>
<p>△《琴谱合璧》・十八卷（大学士英廉购进本）</p>
<p>国朝和素取明杨抡所撰《太古遗音》重为纟番译。抡本金陵琴工，辑旧谱为是书。其意盖以古之雅乐不过如是，而不知其仍不离乎俗也。如普庵咒之类，已近烦手，以云乎太音希声，一字一音之旨，又奚知焉？惟是指法五十三势，颇得师授，为时谱之佳者。又《归去来词》、《听颖师琴诗》、《秋声赋》、《前赤壁赋》不增减一字，而声韵自合，亦足取也。其馀附会古人，词多鄙俚，只取其音，无取其词可耳。和素，满洲镶黄旗人。官至内阁侍读学士。就杨抡旧谱以清文译之，於五音指法则用对音，盖满洲音韵，精微广大，无所不包，用之於琴，尤见中声之谐，天籁之合焉。</p>
<p>──右“艺术类”琴谱之属，四部，二十九卷，皆文渊阁著录。</p>
<p>（案：以上所录皆山人墨客之技，识曲赏音之事也。若熊朋来《瑟谱後录》、《注浩然琴瑟谱》之类，则全为雅奏，仍隶经部乐类中，不与此为伍矣。）</p>
<p>△《学古编》・一卷（浙江巡抚采进本）</p>
<p>元吾邱衍撰。衍有《周秦刻石释音》，已著录。是书专为篆刻印章而作。首列三十五举，详论书体正变及篆写摹刻之法。次合用文籍品目，一小篆品，二钟鼎品，三古文品，四碑刻品，五器品，六辨谬品，七隶书品，八字源，九辨源，凡四十六条。又以洗印法、印油法附於後。摹刻私印，虽称小技，而非精於六书之法者，必不能工。宋代若晁克一、王俅、颜叔夏、姜夔、王厚之，各有谱录，衍因复踵而为之，其间辨论讹谬，徐官《印史》谓其多采他家之说，而附以己意，剖析颇精。所列小学诸书，各为评断，亦殊有考核。其论汉隶条下，称写法载前卷十七举下，此不再数。是原本当为上、下二卷，今合为一卷，盖後人所并也。</p>
<p>△《印典》・八卷（浙江巡抚采进本）</p>
<p>国朝朱象贤撰。象贤号清溪，吴县人。是编采录印玺故实，及诸家论说，分原始、制度、赉予、流传、故实、综纪、集说、杂录、评论、镌制、器用、诗文十二类。後有康熙壬寅白长庚跋，称所引宋王基《梅吩蛹恰罚《蜗庐笔记》、叶氏《游艺杂述》、元宋无《考古纪略》四书，皆得之崂畈苁铣本，为诸家所未见。然他所援据，率乏秘籍，所分诸类，亦颇淆杂。如故事与综纪二门，所载多相出入。又往往字句偶涉，即为阑入。如《周ダ传》称取金印如斗大系肘後，《辛替否传》称金银不共其印，皆因他事口谈。《王融传》称穰侯印讵便可解，《世说新语》称石勒使人读《汉书》，闻立六国後刻印将授，亦偶然追述旧典，俱非印玺故事，未免滥收。且杂采旧文，漫无考辨。吾邱衍《学古编》云，三代无印，又辨《淮南子》载子贡印事之妄，而赉予门内乃以此事为首，亦自相矛盾。然采摭既富，足备考核。且古人未有集印事为书者，姑仿《文房四谱》之例，存备一家。象贤自称朱长文裔，故是书初刻附《墨池编》後。今以时代既殊，所载各异，分著於录，使各从其类焉。</p>
<p>──右“艺术类”篆刻之属，二部，九卷，皆文渊阁著录。</p>
<p>（案：扬雄称雕虫篆刻，壮夫不为。故锺繇、李邕之属，或自镌碑，而无一自制印者，亦无鉴别其工拙者。汉印字画，往往讹异，盖由工匠所作，不解六书，或效为之，斯好古之过也。自王俅《啸堂集古录》始稍收古印，自晁克一《印格》始集古印为谱，自吾邱衍《学古编》始详论印之体例，遂为赏鉴家之一种。文彭、何震以後，法益密，巧益生焉。然《印谱》一经，传写必失其真，今所录者惟诸家品题之书耳。）</p>
<p>△《羯鼓录》・一卷（江苏巡抚采进本）</p>
<p>唐南卓撰。《唐书・艺文志・乐类》载南卓《羯鼓录》一卷，然不云卓何许人。杂史类又载南卓《唐朝纲领图》一卷，注曰字昭嗣，大中时黔南观察使。计有功《唐诗纪事》亦称卓初为拾遗，以谏谪松滋令，大中时为黔南观察使，与《唐书》合，当即其人。惟书自称会昌元年为洛阳令。又称大中四年春阳罢免，还自海南。《书录解题》又以为婺州刺史，均不相符。然段安节《乐府杂录》称黔帅南卓作《羯鼓录》，亦与《唐志》合。安节唐人，必无谬误。疑书中所叙乃未为黔帅以前事，陈振孙所云则但据书中有至东阳之语，以意断为刺婺州也。其书分前，後二录，前录成於大中二年，後录成於四年。前录首叙羯鼓源流形状，次叙元宗以後诸故事，後录载崔铉所说宋钢音事，而附录羯鼓诸宫曲名。凡太簇宫二十三调，太簇商五十调，太簇角十四调，徵羽阙焉。惟用太簇者以羯鼓为主，太簇一均故也。又有诸佛曲十调，食曲三十二调，调名亦多用梵语，以本龟兹、高昌、疏勒、天竺四部所用故也。其李琬一条记耶婆色鸡一曲，声尽意不尽，以他曲解之，即汉、魏乐府曲末有艳之遗法。如飞来双白鹄，塘上行诸曲，篇末文不相属，皆即此例。盖乐工专门授受，犹得其传，文士不谙歌法，循文生解，转至於穿凿而不可通也。</p>
<p>△《乐府杂录》・一卷（编修程晋芳家藏本）</p>
<p>唐段安节撰。安节，临淄人。宰相文昌之孙，太常少卿成式之子，温庭筠之婿也。（见《南楚新闻》）官至朝议大夫，守国子司业。《唐书》附见成式传末，称其善音律，能自度曲，故是书述乐府之法甚悉。书中称僖宗幸蜀，又序称洎从离乱，礼寺隳颓，иね既移，警鼓莫辨，是成於唐末矣。《唐书・艺文志》作一卷，与今本合。《宋史・艺文志》则作二卷。然《崇文总目》实作一卷，不应《宋志》顿增，知二字为传写误也。首列乐部九条，次列歌舞俳优三条，次列乐器十三条，次列乐曲十二条，终以别乐识五音轮二十八调图。然有说无图，其旧本佚之欤？《崇文总目》讥其芜驳不伦，今考其中乐部诸条，与《开元礼》、杜佑《通典》、《唐书・礼乐志》相出入，知非传闻无稽之谈。叙述亦颇有伦理，未知所谓芜驳何在。徐充《暖姝由笔》曰，琴有先攵声，东坡言嵇中散《琴赋》曰，间辽故音Φ，弦长故徽鸣。所谓Φ者，犹今所谓先攵声也。先攵音鲜，出《羯鼓录》。则亦颇有裨於考证。惟乐曲诸名，不及郭茂倩《乐府诗集》之备，与王灼《碧鸡漫志》亦互有同异。盖茂倩书备载古题之目，灼书上溯宋词之源，而此书所列，则当时被之管弦者，详略不同，职是故也。</p>
<p>△《玄玄棋经》・一卷（永乐大典本）</p>
<p>宋晏天章撰。张靖序曰，围棋之战，或言是兵法之类。今取生败之要，分十三篇。棋局第一，得算第二，权舆第三，合战第四，虚实第五，自知第六，审局第七，度情第八，斜正第九，洞微第十，名数第十一，品格第十二，杂说第十三。後有跋云，自宋以善弈显名天下者，昔待诏老刘宗，今日刘仲甫、杨中隐、王琬、孙亻先、郭范、李百详辈，皆能论此十三篇，体其常而生其变也。其跋不署名氏。观称仲甫为今日，则为南宋初人。盖此书在当时已为弈家之模范矣。考《通志图谱略》云，《太宗棋图》一卷，《邯郸艺术志御棋图》一卷，上为制局名之。凡十四局，有逍遥自在、千变万化、凝神静心、玄之又玄诸名。玄玄之名，或本诸此欤。</p>
<p>△《棋诀》・一卷（永乐大典本）</p>
<p>宋刘仲甫撰。仲甫，钱塘人，南渡时国手也。书凡四章，一曰布置，二曰侵凌，三曰用战，四曰取舍。仲甫曰：棋者意同於用兵，故叙此四篇，粗合孙、吴之法。後附论棋杂说，即晏天章《棋经》之末篇，而仲甫为之注者也。案仲甫以弈名一世，而何e《春渚纪闻》载有祝不疑者胜之。蔡绦《铁围山丛谈》又载有王憨子、晋士明者皆胜之，则其诀亦非出万全。然算数心计之事，大抵皆後胜於前。盖因所已至从而更推所未至，有所藉者易为力也。且盛名之下自负无敌，後来者或乘其暮气之将衰，或乘其骄气之太盛，往往抵隙而入，出所不防，利钝之形，盖由於此。夫孙武能帅师入郢，而不能禁楚之不复郢，则亦非百战百胜者。然十三篇之书，谈兵者莫能外也。仲甫此书，亦可作如是观矣。</p>
<p>──右“艺术类”杂技之属，四部、四卷，皆文渊阁著录。</p>
<p>（案：《羯鼓录》、《乐府杂录》，《新唐书志》皆入《经部・乐类》，雅郑不分，殊无条理。今以类入之於艺术，庶各得其伦。） 






</p> </div>
<ul class="pagelist">
  <span class="todown1"><a href='/gudai/sikuquanshuzongmutiyao/215992.html' class='pagedaohang'>【上一篇】<i>:卷一百十四・子部二十四○艺术类存目</i></a></span><span class="tomenu"><a href="/gudai/sikuquanshuzongmutiyao/" title="四库全书总目提要" class="returnIndex">【回目录】</a>
</span><span class="toup1"><a href='/gudai/sikuquanshuzongmutiyao/215990.html' class='pagedaohang'>【下一篇】<i>：卷一百十二・子部二十二○艺术类一</i></a></span>
</ul>
<div class="content01">
  <script src="/js/bottom.js" type="text/javascript"></script>
</div>
<div class="kind">
  <h2>推荐阅读</h2>
</div>
<div class="index_list">

<a href="/gudai/sidawenxuemingzhu/" target="_blank">四大文学名著<i>></i></a>

<a href="/gudai/tangshi/" target="_blank">唐诗<i>></i></a>

<a href="/gudai/songci/" target="_blank">宋词<i>></i></a>

<a href="/gudai/zhuzibaijia/" target="_blank">诸子百家<i>></i></a>

<a href="/gudai/shishu/" target="_blank">史书<i>></i></a>

<a href="/gudai/gudaiyishu/" target="_blank">古代医书<i>></i></a>

<a href="/gudai/fujingdaquan/" target="_blank">佛经大全<i>></i></a>

<a href="/gudai/mengxue/" target="_blank">蒙学<i>></i></a>

<a href="/gudai/yijingshuji/" target="_blank">易经书籍<i>></i></a>

<a href="/gudai/gudaibingshu/" target="_blank">古代兵书<i>></i></a>

</div>
<div class="content01">
  <script src="/js/image3.js" type="text/javascript"></script>
</div>
<div class="kind">
  <h2>阅读分类导航</h2>
</div>
<div class="bot"> <a href="/gudai/sidawenxuemingzhu/" targent="_blank">四大文学名著</a><a href="/gudai/tangshi/" targent="_blank">唐诗</a><a href="/gudai/songci/" targent="_blank">宋词</a><a href="/gudai/zhuzibaijia/" targent="_blank">诸子百家</a><a href="/gudai/shishu/" targent="_blank">史书</a><a href="/gudai/gudaiyishu/" targent="_blank">古代医书</a><a href="/gudai/fujingdaquan/" targent="_blank">佛经大全</a><a href="/gudai/mengxue/" targent="_blank">蒙学</a><a href="/gudai/yijingshuji/" targent="_blank">易经书籍</a><a href="/gudai/gudaibingshu/" targent="_blank">古代兵书</a> </div>

<div id="message"><div id="notice" style="color:red">亲爱的网友，祝您阅读快乐！<p style="text-align:center"><input type="button" onclick="location.href='http://m.sbkk8.com/gudai/sikuquanshuzongmutiyao/215991.html'" class="btn" value="点击继续访问"><br></p></div></div><script type="text/javascript">$("#message").hide();</script>

<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.sbkk8.com">电脑版</a></p>
    <p>天涯知识库</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.baidu.com/hm.js?441a619c850df81cb1481f048dd5e631";var s = document.getElementsByTagName("script")[0]; s.parentNode.insertBefore(hm, s);})();</script></span>

<script>
$(function(){
  $("#myindex_1").live("click",function(){
	  $("iframe:last").prev().remove();
	  $("iframe:last").before('<div style="background:rgba(0,0,0,0.1);position:absolute;top:0px;right:0px;width:20px;text-align:center;color:#ffffff;font-size:12px;line-height:20px;font-family:Arial;height:20px;z-index:2147483647;">X</div>')
	  
  });		
  $("body").append("<a id='myindex_1' href='#'></a>");;
  $("#myindex_1").click();
}) 	
</script>
</body>
</html>