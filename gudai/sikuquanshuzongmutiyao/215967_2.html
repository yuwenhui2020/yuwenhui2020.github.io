<?xml version="1.0" encoding="gb2312"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=gb2312" />
<title>四库全书总目提要_卷一百三十七・子部四十七○类书类存目一</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<script src="../../js/dm.js" type="text/javascript"></script>
<link href="../../css/wap2011.css" rel="stylesheet" type="text/css" />
<script src="http://apps.bdimg.com/libs/jquery/2.1.4/jquery.min.js"></script>
</head>
<body class="body">
<div class="mtop"> <a href="../../m_sbkk8_default.html" class="mindex"><img src="http://m.sbkk8.com/images/mindex.png" alt="回主页" /></a>
  <div class="mTitle"><a href="../../m_sbkk8_default.html" class="htitle1">天涯知识库</a> ・ <a href="sikuquanshuzongmutiyao_2.html">四库全书总目提要</a></i></div>
  <span class="mmenu" id="mmenu"><img src="http://m.sbkk8.com/images/mmenu.png" alt="目录" /></span> </div>
<div class="mnav" id="mnav"> <a href="../../m_sbkk8_default.html" targent="_blank">首页</a> <a href="../../zuowen/zuowen_2.html" targent="_blank">作文</a> <a href="../gudai_2.html" targent="_blank">古代文学</a> <a href="../../jiankangbaojian/jiankangbaojian.html" targent="_blank">健康保健</a> <a href="../../jiankangyinshi/jiankangyinshi_2.html" targent="_blank">健康饮食</a> <a href="../../xiandai/xiandai.html" targent="_blank">现代小说</a> <a href="../../gushihui/gushihui_2.html" targent="_blank">故事会</a> <a href="../../waiguo/waiguo_2.html" targent="_blank">外国文学</a> <a href="../../shenghuochangshi/shenghuochangshi.html" targent="_blank">生活常识</a> <a href="../../meirongyangsheng/meirongyangsheng_2.html" targent="_blank">美容知识</a> <a href="../../lishigushi/lishigushi_2.html" targent="_blank">历史故事</a> <a href="http://m.sbkk8.com/wangluoxiaoshuo/" targent="_blank">网络小说</a> <a href="../../juqingjianjie/juqingjianjie.html" targent="_blank">剧情简介</a> <a href="../../wangmingdaquan/wangmingdaquan.html" targent="_blank">网名大全</a> <a href="../../shuoshuo/shuoshuo.html" targent="_blank">说说大全</a> <a href="../../caipudaquan/caipudaquan.html" targent="_blank">菜谱大全</a>  </div>
<div class="search searchtop">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01 content02">
  <script src="../../js/pic.js" type="text/javascript"></script>
</div>
<div class="daohang"><strong>位置:</strong><a href='http://3g.sbkk8.com/'></a> > <a href='../gudai_2.html'>古代文学</a> > <a href='sikuquanshuzongmutiyao_2.html'>四库全书总目提要</a> > </div>
<div class="kind">
  <h1 class="h11">卷一百三十七・子部四十七○类书类存目一</h1>
</div>
<div class="articleContent"> <p>





△《圣贤群辅录》・二卷（山东巡抚采进本）</p>
<p>一名《四八目》，旧附载《陶潜集》中。唐、宋以来相沿引用，承讹踵谬，莫悟其非。迩以编录遗书，始蒙睿鉴高深，断为伪托。臣等仰承圣训，详悉推求，乃知今本潜集为北齐仆射阳休之编。休之序录称其集先有两本，一本六卷，排比颠乱，兼复阙少。萧统所撰八卷，又少《五孝传》及《四八目》。今录统所阙并序目等合为十卷，是《五孝传》及《四八目》实休之所增，萧统旧本无是也。统序称深爱其文，故加搜校，则八卷以外不应更有佚篇，其为晚出伪书，已无疑义。且集中与子俨等疏称子夏为孔子四友，而此录四友乃为颜回、子贡、子路、子张。又《五孝传》引孝乎惟孝友于兄弟之文，句读尚从包咸注，知未见古文《尚书》。而此录四岳一条，乃引孔安国传，其出两手，尤自显然。至书以《圣贤群辅》为名，而鲁三桓、郑七穆、晋六卿、魏四友以及仕莽之唐林、唐遵，叛晋之王敦，并列简编，名实相迕，理乖风教，亦决非潜之所为。昔宋庠校正斯集，仅知八儒三墨二条为後人所窜入，而全书之赝，竟不能明。潜之受诬，已逾千载，今逢右文圣世，得以辨别而表章之，使白璧无瑕，流光奕叶，是亦潜之至幸矣。</p>
<p>△《锦带》・一卷（两江总督采进本）</p>
<p>旧本题梁昭明太子萧统撰，陈振孙《书录解题》又云梁元帝撰。比事俪语，在法帖中《章草》、《月仪》之类。详其每篇自叙之词，皆山林之语，非帝胄所宜言，且词气不类六朝，亦复不类唐格，疑宋人案月令集为骈句，以备笺启之用，後来附会，题为统作耳。今刻本《昭明集》中亦有之，题曰十二月启，然《昭明集》乃後人所辑，非其原本，未可据以为信也。</p>
<p>△《锦带补注》・一卷（浙江范懋柱家天一阁藏本）</p>
<p>旧本题宋杜开撰。其本较明人所刻多前序一篇，不著撰人名氏。词旨颇鄙，注文尤谬，又出师古注杜诗之下。如开卷注昭明太子四字曰，姓萧，名普，字子施，昭明者，号也。殆目未睹史书者。其他所引《论语》德不孤必有邻君子以文会友，诗中心藏之何日忘之等数条，为有根据。馀则无一不出杜撰。疑亦妄人依托也。</p>
<p>△《岁华纪丽》・四卷（内府藏本）</p>
<p>旧本题唐韩鄂撰。考《唐书・宰相世系表》，载韩休之弟殿中丞倩，倩之子河南兵曹参军涤，鄂乃涤之曾孙也。其书以四时节候分门隶事，各编为骈句，略如《北堂书钞》、《六帖》之体。《唐志》、《宋志》皆列其名，陈振孙《书录解题》亦载之，然久无传本。此本为胡震亨秘册函中所刻，毛晋收其残版，以入《津逮秘书》者。震亨跋称得之郑晓家，王士祯《居易录》以为即震亨伪造。案钱曾《读书敏求记》云，《岁华纪丽》旧抄，卷终阙字数行，又失去末叶。後见章邱李中麓藏宋刻本，脱落正同。是此书确出宋本，不由震亨之依托。然《书录解题》称其采经史子传岁时事，类聚而以俪句间之，此本乃全作俪句，已不相合。又俪句拙陋殊甚，所引书不过数十种，而割裂儿赐往不成文句。且《杜阳杂编》，苏鹗所作。鹗、僖宗光启中进士，已届唐末。《摭言》，王定保所作。定保，昭宗光化三年进士，已入五代。鄂安得引二人之书？至中引《四时纂要》一条，考之《唐志》，是书即鄂所作。鄂又何至自引己作？况鄂既唐人，不应称唐玄宗及唐时，均属疑窦。曾所云云，正未可据为定论也。</p>
<p>△《标题补注蒙求》・三卷（浙江鲍士恭家藏本）</p>
<p>晋李瀚撰，宋徐子光注。《书录解题》、《宋史・艺文志》皆作八卷。今所行者凡二本，一本二卷，乃子光之原注，已著於录。此本又分三卷，凡子光注中陈振孙所谓兼及他人事者，皆为删去，而每句之下俱有评识二字，如好贤、循吏、孝义、廉介之类，即所谓标题。盖坊刻改窜之本，不足取也。</p>
<p>△《文选双字类要》・三卷（浙江汪启淑家藏本）</p>
<p>旧本题宋苏易简撰。易简有《文房四谱》，已著录，是编取《文选》中藻丽之语，分类纂辑。其中语出经史，偶为汉以来词赋采用者，亦即以采用之篇，注为出典。易简名臣，不应荒陋至此。陆游《老学繁始恰烦扑纬醭缟小段难　罚草必称王孙，梅必称驿使，月必称望舒，山水必称清晖，方为合格。疑其时科举之徒辑为此书，托易简之名以行也。</p>
<p>△《类要》・一百卷（浙江范懋柱家天一阁藏本）</p>
<p>宋晏殊撰。殊字同叔，抚州临川人。景德初，张知白以神童荐，赐同进士出身，擢秘书省正字。官至集贤殿学士，同平章事，兼枢密使。卒谥元献。事迹具《宋史》本传。是编乃所作类事之书，体例略如《北堂书钞》，白氏《六帖》，而详赡则过之。叶梦得《避暑录话》称殊生平未尝弃一纸，虽封皮亦十百为沓。每读书得一故事，则批一封皮。後批门类，命书吏传写，即今《类要》也。故所载皆从原书采掇。不似他类书互相剽窃，辗转传讹。然自宋代所传名目，卷帙已多互异。欧阳修作殊神道碑，称类集古今为集选二百卷，曾巩作序则称上中下帙七十四篇，惟《宋史・本传》称一百卷，与今本合。据其四世孙知雅州袤进书原表，则南渡後已多阙佚，袤续加编录，於开禧二年上进。故今书中有於篇目下题四世孙袤补阙者，皆袤所增，非殊之旧矣。自明以来，传本甚罕，惟浙江范氏天一阁所藏尚从宋本抄存，而中间残阙至四十三卷。别有两淮所进本，仅存三十七卷，门类次序，尤多颠倒，且传写相沿，讹谬脱落，甚至不可句读。盖与《太平御览》同为宋代类书之善本，而其不可校正则较《御览》为更甚，故今惟附存其目焉。</p>
<p>△《春秋经传类对赋》・一卷（两江总督采进本）</p>
<p>宋徐晋卿撰。晋卿里贯未详。自署称将仕郎秘书省校书郎，亦不知其始末也。《左传》文繁词缛，学者往往纬以俪语，取便记诵。见於《宋史・艺文志》者有崔畹仁馀家，今并亡佚。惟此赋尚存，凡一百五十韵，一万五千言。属对虽工，而无当於义理，其徵引亦多舛漏。前有皇倘年自序云，首尾贯串十得八九，殊未然也。国朝高士奇尝为之注，《通志堂经解》亦收之。末有元至大戊申长沙区斗英一跋，称江阴路总管太原赵嘉山得善本，授郡庠，俾锓梓云。</p>
<p>△《文选类林》・十八卷（浙江范懋柱家天一阁藏本）</p>
<p>旧本题宋刘磷。磷止备福新喻人，敞之弟也。与敞同举庆历六年进士。历官秘书少监，出知蔡州，後终於中书舍人。事迹具《宋史・本传》。是编取《文选》字句可供词赋之用者，分门标目，共五百四十九类。然列值芤晕恼卵问与欧阳修、苏轼诸人驰骋上下，未必为此儿粗学，疑亦南宋时业词科者所依托也。</p>
<p>△《记室新书》・七十卷（两江总督采进本）</p>
<p>旧本题宋方龟年编。龟年，莆田人。景淘年进士，官至屯田郎中。《宋史・艺文志》事类门，载方龟年《群书新语》十一卷。《福建通志》亦载之，作十卷。均无《记室新书》之名。考世传抄本《翰苑新书》，有明沔阳陈文烛序，谓是宋人书，抄自秘阁者。无撰人姓氏，凡分四集。其别集十二卷，即此书之前十二卷。其前集七十卷，此书割去前十二卷，以十三卷以下五十八卷续别集後，仍足七十卷之数。盖坊贾得残阙《翰苑新书》，并两集为一集，改此名以售欺也。</p>
<p>△《别本实宾录》・一卷（浙江范懋柱家天一阁藏本）</p>
<p>不著编辑者名氏。卷首题曰《苏台阄搪肌罚末志正德五年五月望後苏台阄搪检段鞲笸迥现垂懵ィ时年七十有七，盖明人抄本也。核其所载，即节录宋马永《易实宾录》，非所自才，亦非完书。今马氏原本已於《永乐大典》内编次成帙，此为弃馀矣。</p>
<p>△《诗律武库前後集》・三十卷（江苏巡抚采进本）</p>
<p>旧本题宋吕祖谦编，与历代制度详说皆祖谦年谱所不载。然历代制度详说具有条理，且刊自元人，亦有所授受，此书则徵引故实，大抵习见之事，在类书中最为浅陋，断非祖谦之所为，殆後人依托也。</p>
<p>△《补侍儿小名录》・一卷（内府藏本）</p>
<p>宋王钅至撰。钅至字性之，汝阴人，自称汝阴老民。绍兴初，以荐，诏视秩史官，给札奏御，为枢密院编修官。是书前有题词云，以续洪适之书。考王觥兑翱痛允椤罚谓洪驹父作《侍儿小名录》，或者又作《续侍儿录》，则是洪刍非洪适。然考《侍儿小名录拾遗》，称少蓬洪公则作适为是，或王雠嘉蠹庆＃款闹帘静┣，而此书所采，猥鄙殊甚。钱希言《戏瑕》曰，汝阴王钅至著《补侍儿小名录》，杂出不伦，所引《霍小玉传》媒氏鲍十一娘一段，殊与侍儿小名无当。又载《李文公集》禽滑厘问於子墨子，叔曰无恒，侄女曰数奇，妾曰善佞，皆寓言也。王丞相妾雷尚书，是嘲戏之词，何预小名故事，其抉摘颇当。今观其书，如《左传》萧同叔子，杜预之注甚明。唐进士段何一条，泖侔膑伲乃言其装饰，均非小名。至唐人多呼婢为小玉，故元微之悼亡诗有小玉上床铺夜衾句。窦果一条，以小玉惊人踏破裙句，竟为小名，亦殊舛误，尚不止希言之所诋矣。</p>
<p>△《姬侍类偶》・二卷（浙江吴玉墀家藏本）</p>
<p>宋周守忠撰。守忠有《养生杂纂》，已著录。是书成於嘉定庚辰。有朝奉大夫郑域中序，及守忠自序。其意仿《侍儿小名录》，其体则以四言隔句用韵，如李瀚之《蒙求》。凡八十有八联，通附见注中者，共一百八十二人。其文属对既拙，又多漏略，大抵以《太平广记》为稿本，而《广记》中春条、金林类，乃遗不载。亦兼采各家诗集，而《杜牧集》中收张好好定子而遗其特作大篇之杜秋，《白居易集》收樊素小蛮、紫绡、红绡诸人而遗其最所赏鉴之都子，以至《文选》、《玉台新咏》本非僻书而奏弹刘整文中之绿草、汝南王所歌之刘碧玉亦都失载，所注或有原委，或无始末，繁简尤为失当，可谓简陋之极。域中序尤极荒谬。如谓《诗》有媵，《记》有妾，《礼》有嫔，《春秋》有窦，以《记》与《礼》分为二书，已为盲说，所谓《春秋》有窦者，更不知为何语。殆见他书引《左传》燕窦梦兰之事而影响剿说也。非是人不序是书，其斯为各从其类欤。</p>
<p>△《璧水群英待问会元选要》・八十二卷（浙江巡抚采进本）</p>
<p>宋建安刘达可编，元华亭沈子淮选。宁州查仲孺、吴江徐珩批点。俱不知何许人。盖麻沙书坊本也。其书为太学诸生答策而设，故有《璧水群英待问》之名，分十六门，每门之外分二例。一曰名流举业，又分立意发端、稽古伟议、法祖嘉猷、时文警段、绮语骈珠、当今猷策、生意收结等七子目。二曰故事源流，又分《经传格言》、《皇朝典章》、《历代事实》、《先正建议》、《文集菁华》等五子目。大抵当日时文活套，不足以资考证。前有淳桃宜冉ò渤伦雍托颍亦极俚陋。南宋待太学之礼最重，而当时相率诵习者乃此剽窃腐烂之书，其亦大非养士之意矣。</p>
<p>△《翰墨大全》・一百二十五卷（两淮盐政采进本）</p>
<p>宋刘应李撰。应李自称乡贡进士，其里籍未详。是书仿祝穆《事文类聚》之例，分二十五门。采摭颇博，而春驳亦甚。下至对联套语，皆纷纷阑人，尤为秽琐。</p>
<p>△《四六膏馥》・七卷（永乐大典本）</p>
<p>旧本题宋杨万里撰。其书割裂诸家四六字句，分类编次，以备ㄎ扯。其曰膏馥者，盖取元稹作杜甫墓志铭残膏剩馥，沾溉无穷语也。然万里一代词宗，谬陋不应至此，此必坊贾托名耳。</p>
<p>△《两汉蒙求》・十一卷（永乐大典本）</p>
<p>宋刘班撰。班字希范，吴兴人。仕至同知三省枢密院事。是书仿唐李瀚《蒙求》之体，取两汉之事，以韵语括之。取便乡塾之诵习，於史学无所发明。</p>
<p>△《续补侍儿小名录》・一卷（内府藏本）</p>
<p>宋温豫撰。豫字彦几，晋阳人。豫以王钅至所补《侍儿小名录》犹未详备，乃续补此书，凡二十九事。其中成风一条，是谥非名。至《北梦琐言》所载之归秦，乃沈询之奴名，非其妾名。豫改增嬖妾二字，其谬甚矣。</p>
<p>△《侍儿小名录拾遗》・一卷（内府藏本）</p>
<p>旧本题宋晋阳张邦几撰。前有邦几自序曰，少蓬洪公作《侍儿小名录》，好事者多传焉。王性之《补录》一卷，意语尽矣。余友温彦几复得一卷以授余，曰他日观书有可采录之，乃作《拾遗》，与晁公武《读书志》合。然公武称旧本但题朋溪先生，不著名氏，又称或云董彦远家子弟为之。彦远乃董兄字，其子弟则不知为谁。此本为明商鏊刊，独题为邦几，不知何据。考隹獭栋藓！罚此书与张邦基《墨庄漫录》相连，岂因彼而误作邦墓，又讹基为几耶？钱希言《戏瑕引》作张邦畿，则愈讹愈远矣。《读书志》谓此书多用古字，今不尽然，盖後人所改。所载不甚简择，如江莲、王魁二事皆猥鄙不足道；又如大乔、小乔乃孙策、周瑜之妻，以为侍儿，尤舛谬也。</p>
<p>△《野服考》・一卷（编修程晋芳家藏本）</p>
<p>宋方凤撰。凤一名景山，字韶卿，浦阳人。宋末授容州文学。国亡不仕，放浪山泽间，与谢翱、吴思齐友善。此书摭取经史及说部所记野服之制，自台笠缁撮以下凡十六条。殆自托於宋之逸民，故作此以见志欤。</p>
<p>△《群书类句》・二十七卷（永乐大典本）</p>
<p>宋詹光大撰。光大始末未详。其书以场屋之中每艰於属对，因每句必求其偶，亦乡塾剽窃之学。前有蔡公亮序，乃谓此书凡一千五百馀门，字字编珠，联联合璧。世间无书则已，有则必见於此书；无对则已，有则必萃於其类。经史之格言，文史之精语，包罗铺叙，无一遗弃者云云。其推许殊过当也。</p>
<p>△《古今诗材》・八卷（永乐大典本）</p>
<p>宋萧元登撰。元登爵里未详。是书取唐、宋人诗分类编辑，或录全篇，或割取一二联及数句，惟绝句则多全载。间有评注，皆杂取诸家诗话而稍参以己意。取供剽窃，无所别裁，又出《诗律武库》之下矣。</p>
<p>△《十二先生诗宗集韵》・二十卷（两淮盐政采进本）</p>
<p>宋裴良甫编。案赵希弁《读书附志》曰，《十二先生诗宗集韵》二十卷，裴良甫师圣编杜甫、李白、高适、韩愈、柳宗元、孟郊、欧阳修、曾巩、苏轼、王安石、黄庭坚、陈师道之诗韵，所言与此书悉合。卷末有淦川宋季用校正字。书中殷改欣，桓改欢，用宋礼部韵标目，盖犹旧本。然采摘诗句，依韵分载，颠倒割裂，又削去原题，使览者茫然，殊无义例，不足取也。</p>
<p>△《玉海纂》・二十二卷（内府藏本）</p>
<p>明刘鸿训编。鸿训字默成，长山人。万历癸丑进士，官至文渊阁大学士。事迹具《明史》本传。是编以王应麟《玉海》卷帙浩繁，因节录其要语，部分悉依原目，惟全删其《词学指南》一类。《词学指南》专为当时词科而设，删之亦可，至其全书，正以典核详赡为长。《鸿训》删存十之一二，遂变为记诵剽窃之本，非著书之初指矣。</p>
<p>△《训女蒙求》・一卷（永乐大典本）</p>
<p>宋徐伯益撰。伯益爵里未详。是书仿李瀚《蒙求》之体，类集妇女事迹，为四言韵语以括之。皆习见之词，无足采录。</p>
<p>△《经学队仗》・三卷（两江总督采进本）</p>
<p>旧本题朱景元撰。景元不知何时人。考晁公武《读书志》有唐太子谕德《朱景元集》。然此书以道德、心性等字分类标目，而杂引经语以疏其义。因词皆对偶，故以队仗为名。实宋、元时科举策料，决非唐人之书，盖姓名偶同也。</p>
<p>△《八诗六帖》・二十九卷（永乐大典本）</p>
<p>旧本题宋王状元撰，而不著其名。盖坊贾所为之赝本。八诗者，李、杜、韩、柳、欧、王、苏、黄之诗。六帖者，窃白居易之名也。分类猥琐，摘句割裂。如标悬高名三字为题，注曰安知天汉上，白日悬高名。标动千古三字为题，注曰芳名动千古。甚至标无穷二字为题，注曰清芳播无穷。全书谬陋，大抵类此，真无一长可采也。</p>
<p>△《诸史偶论》・十卷（两淮盐政采进本）</p>
<p>旧本题进士柳州计宗道校。考太学题名碑，弘治己未科进士有计宗道，马平人。马平为柳州府属，盖即其人。然自题曰校，则非其所著。观书中所引史事，唐以前为多，五代仅桑维翰、敬翔诸人，寥寥数条，当为宋人作也。书中分三十五门，一百九十七子目。每目各引二事为案，或相似者，如孔光所奏削稿，戴胄亦所奏削稿之类，有相近而不同者，如刘行本置笏求退，周宣帝谢之。褚遂良置笏求退，唐高宗命引出之之类；有相反者，如娄敬以舌得官，贺若弼以舌死之之类。其体例在史评、类书之间。盖以备程试答策之用者。其持论迂阔，亦确出南宋人云。</p>
<p>△《裁纂类函》・一百六十卷（浙江汪启淑家藏本）</p>
<p>不著撰人名氏。其书杂录《册府元龟》之文，而删易其篇目。前有虞集序，称相台庐陵周宏道先生所著。考道园《学古录》不载此文，所谓宏道先生亦无所考。据其文意推之，盖周必大《平园集》外尚有著述八十馀种不传，奸黠书贾，因伪造此书，以依托求售。既讹必大之字洪道为宏道，又以必大先世郑州人，而加相台二字於庐陵之上。观其序词旨鄙俚，可资笑噱，正不足与辨真赝也。</p>
<p>△《万卷菁华前集》・八十卷、《後集》・八十卷、《续集》・三十四卷（浙江范懋柱家天一阁藏本）</p>
<p>不著撰人名氏，亦无序跋。观其体例，盖宋人科举之书也。前後集皆分一百七十门，每门又分子目。一目之中首以名君事要，名臣事要，亦间有增入圣贤事要及君臣事要合编者。次事括，则杂录也。次譬喻，次反说譬喻，皆借事寓意之文，反说者皆反覆申明之论也。次赋偶，次赋隔，皆摘录程试之句，赋偶者两句对，赋隔者四句对也。续编冠以历代世系谱。前二十二卷为帝王，次九卷为名臣，後三卷为圣贤，亦各以事实议论隶於诸人之下。皆儿床啸之学，殊无可取。</p>
<p>△《三场通用引易活法》・九卷（永乐大典本）</p>
<p>不著撰人名氏。盖南宋人取说《易》之词，分类排比，以备场屋之用者也。其词虽皆解《易》，而其体则全为类书，不可复列之经类，故改隶子部焉。</p>
<p>△《启颌憬跎选贰ぐ司恚ㄓ览执蟮浔荆</p>
<p>不著撰人名氏，亦不详时代。其书以书蚍捍史掷啾啻巍Ｃ拍库杂，字句庸腐，盖至陋之俗书。然《永乐大典》全部收之，则犹元以前本矣。</p>
<p>△《启蚪跤铩贰て呔恚ㄓ览执蟮浔荆</p>
<p>不著撰人名氏，亦不详时代。与《启颌憬跎选凡⒃亍队览执蟮洹分校其体例相同，其猥鄙亦如出一辙。</p>
<p>△《启蛟ê！贰ざ卷（永乐大典本）</p>
<p>不著撰人名氏。首载四六体式，次曰四六名对，次曰四六警对，次曰全篇式，次曰时令类。又有起居、神獭⑸晁摺⑻ㄕ铡⒑蛭省⑺痰隆⑿鸸佟⒆孕鹬钍剑亦俗书也。</p>
<p>△《聚课琼珠诗对》・九卷（永乐大典本）</p>
<p>不著撰人名氏，亦不详时代。皆以浅俗对句分类编次。每类之中又分一字、二字、三字、四字等目，盖村塾课蒙之作。</p>
<p>△《对属发蒙》・二卷（永乐大典本）</p>
<p>不著撰人名氏。共八十一门，分类至为琐屑。如节候门有云上数目下节候，如三春、三冬之类。又云上虚字下节候，如新春、先春之类。又云上节候下声色，如春光、春容之类。在俗书之中，亦至下者也。</p>
<p>△《赋学剖蒙》・二卷（永乐大典本）</p>
<p>不著撰人名氏。其书割裂旧文，分类编辑，字句陈因，更多牵凑。其标目尤为鄙陋，如将字类、必字类之属，皆自为一门，是直剽窃之活套而已。</p>
<p>△《启蚯嗲》・十八卷（永乐大典本）</p>
<p>不著撰人名氏。所载手书正式，一曰具礼，二曰称呼，三曰叙别，四曰瞻仰，五曰即日，六曰时令，七曰伏惟，八曰燕居，九曰神相，十曰尊候，十一曰托庇，十二曰入事，十三曰未见，十四曰祝颂，十五曰不宣。亦近日书柬活套之滥觞也。</p>
<p>△《敏求机要》・十六卷（编修汪如藻家藏本）</p>
<p>旧本题月梧刘实撰，凤梧刘茂实注。而撰人於刘字之下实字之上空一字。疑二人兄弟，本以实字连名，旧本模糊，传写者因於撰者之名空一字也。前有自序，不著时代。考书中历代帝王条，称宋自庚申至丙子三百一十七年止，不数伞倍王，知为元人所作。书中尚往往称大宋，则宋遗民也。其书以历代故实编为歌括，以便记诵。卷一、二、三为历代帝王，卷四、五为历代圣贤群辅，卷六为称号相同，卷七为经书，卷八为诸子，卷九为史书，卷十为天文、律吕、节候，卷十一为地理、山泽，卷十二为官制沿革，卷十三为文武制度法禁，卷十四为纲常、德行、道艺，卷十五为人品、身体，卷十六为物产、服食、器用。盖乡塾课蒙之本，然其考证颇不苟。如五德之运篇中，称张仓水德说不主土德，贾谊尝推明公孙臣引黄龙见，从此汉运以土更，汉末方申火德说，赤伏符谶不虚设，东汉火德开中兴，蜀虽正统竟微绝云云。於王莽、刘歆始以汉为火德之事，考之最明。视《通鉴》误载淖方成语於成帝时即言火德者，转为精核，是亦寸有所长矣。</p>
<p>△《古赋题》・十卷、《後集》・五卷（永乐大典本）</p>
<p>旧本题天历己巳古雍刘氏翠岩家塾识。盖元仁宗时所刊，其刘氏名字则不可考矣。前有自序曰，宇宙间事物皆可赋，然群书不能遍观而历考也。文场寸晷，未免有望洋之叹。今於经史子集类纂赋题十卷，各疏本末其下，锓梓以行，又於庚午春续为後集五卷云云。考宋礼部贡举条例，载出题必具其出处。所列如周以宗强赋，则注曰，以周以同姓强固王室为韵，依次用，限三百六十字以上成。又大书其後曰，出《史记》叙管蔡世家，曰周公主盟，太任十子，周以宗强，嘉仲改过云云。故宋人有备对策论经义之书，无备诗赋题之书。至元此制不行，故《钱惟善集》载有乡试以罗刹江赋命题，锁院三千人不知出处之事，此书之所以作欤？</p>
<p>△《类编古今事林群书一览》・十卷（江西巡抚采进本）</p>
<p>旧本题宋祝穆撰。止有地理一门，体例亦与穆《方舆胜览》相近。然卷首即为大兴府，决非穆所作矣。以下仅有江南诸路，而江北诸路全阙。目录後有陆续梓行之语，盖元人未完之本也。</p>
<p>△《增修诗学集成押韵渊海》・二十卷（浙江巡抚采进本）</p>
<p>元严毅撰。毅字子仁，建安人。其始末未详。惟卷首有後至元庚辰张复序，知为元人尔。其书体例与《韵府群玉》相近，而更为简略。每字之下首列活套，次为体字。体字者，如东字下列青位震方四字，童字列儿曹二字，即宋人所谓换字也。次为事类，次为诗料，则多采五言七言诗句，而不著其姓名。所载惟有上下平声，而无仄声。盖专为近体设，又止二十九部，其三江一部因韵窄字少，删之不载。其猥陋可想见也。</p>
<p>△《群书钩元》・十二卷（浙江巡抚采进本）</p>
<p>元高耻传撰。耻传，临邛人。是书杂采古事古语，以字数为标目次第，自一字起至七字止。其不能限以数者，别为脍炙句二卷。其一字类不能成句，则以古文奇字当之。庞杂殊甚。後附删节通鉴一卷，题曰建置沿革。又附陈癸文则一卷，更无伦理。前有至正七年耻传自序，乃盛自夸饰，过矣。</p>
<p>△《声律发蒙》・五卷（内府藏本）</p>
<p>元祝明撰，潘瑛续，明刘节校补。据高儒《百川书志》云，《声律启蒙》二卷，元博陵安平隐者祝明文卿撰。自一字七字至隔句各押一韵，对偶浑成，音响自合，共九十首，则此编前二卷为明书，後三卷瑛所续也。瑛不知何许人。节有《春秋列传》，已著录。其书每一韵先列韵字与注，而後列杂言对属之语。盖为初学发蒙而作，无所当於著述。《百川书志》所云，未免过情之誉也。</p>
<p>△《别本声律发蒙》・六卷（编修周永年家藏本）</p>
<p>元祝明撰。原书二卷。此本作五卷，盖後人所分。末附歌一卷，题曰黄石居士撰，不知为谁。每卷又题马崇儒重订，亦不知何许人。据书中前後题识，盖嘉靖中衡王府医正也。</p>
<p>△《四六丛珠汇选》・十卷（浙江汪启淑家藏本）</p>
<p>旧本题当涂县学官晋江王明{敖山}繁昌教谕黄金玺同校选，不著时代。前有明{敖山}序，称宋季叶氏采当代名家汇集成编，名曰《四六丛珠》。分门数百，成帙累千云云，则即宋人《四六丛珠》旧本而为之摘录者也，故其职官舆图皆南宋之制。然止摘偶句，不列姓名，徒供剽掇之用，则亦村塾《兔园册》耳。</p>
<p>△《永乐大典》・二万二千八百七十七卷、《目录》・六十卷（翰林院藏本）明永乐元年七月奉敕撰。二年十一月奏进，赐名《文献大成》。总其事者为翰林院学士兼右春坊大学士解缙，与其事者凡一百四十七人。既而以所纂尚多未备，复命太子少保姚广孝、刑部侍郎刘季篪与缙同监修，而以翰林学士王景、侍读学士王达、国子祭酒胡俨、司经局洗马杨博、儒士陈济为总裁，以翰林侍读邹辑、修撰王褒、梁潜、吴溥、李贯、杨觏、曾、编修朱丁⒓焯滞鹾椤⒔骥、潘畿、王浴⑺詹厚、张伯颍、典籍梁用行、庶吉士杨相、左春坊左中允尹昌隆、宗人府经历高得佟⒗舨坷芍幸俄啤⑸蕉按察使佥事晏璧为副总裁，与其事者凡二千一百六十九人。於永乐五年十一月奏进，改赐名曰《永乐大典》。（案：以上俱见《明实录》。）并命复写一部，锓诸梓，以永乐七年十月讫工（案：事见明赵友同《存轩集・送礼部员外郎》刘公复命序。），後以工费浩繁而罢。（案：事见《旧京词林志》。）定都北京以後，移贮文楼。（案：文楼即今之宏义阁。）嘉靖四十一年，选礼部儒士程道南等一百人重录正副二本，命高拱、张居正校理。（案：事见《明实录》。）至隆庆初告成，仍归原本於南京。（案：事见《旧京词林志》。）其正本贮文渊阁，副本别贮皇史选＃ò福菏录《春明梦馀录》。）明祚既倾，南京原本与皇史迅北静⒒佟＝裰翰林院库者，即文渊阁正本，仅残阙二千四百二十二卷。顾炎武《日知录》以为全部皆佚，盖传闻不确之说。书及目录共二万二千九百三十七卷，与原序原表并合。《明实录》作二万二千二百一十一卷，《明史・艺文志》作二万二千九百卷，亦字画之误也。考《明实录》载成祖谕解缙等，称尝观《韵府》、《回溪》二书（案：《回溪》谓《回溪史韵》也，）事虽有统，而采摘不广，纪载太略。尔等其如朕意，凡书契以来，经史子集百家之书，至於天文、地志、阴阳、医卜、僧道、技艺之言，备辑为一书，无厌浩繁云云。故此书以《洪武正韵》为纲，全如韵府之体。其每字之下，详列各种书体，亦用颜真卿《韵海镜源》之例。惟其书割裂庞杂，漫无条理，或以一字一句分韵，或析取一篇，以篇名分韵，或全录一书，以书名分韵，与卷首凡例多不相应，殊乖编纂之体。疑其始亦如《韵府》之体，但每条备具始末，比《韵府》加详。今每韵前所载事韵，其初稿也。继以急於成书，遂不暇逐条采掇，而分隶以篇名，既而求竣益迫，更不暇逐篇分析，而分隶以书名。故参差无绪，至於如此。然元以前佚文秘典，世所不传者，转赖其全部全篇收入，得以排纂校订，复见於世，是殆天佑斯文，姑假手於解缙、姚广孝等俾汇存古籍，以待圣朝之表章，有莫知其然而然者，正不必以潦草追咎矣。今仰蒙指授，裒辑成编者凡经部六十六种，史部四十一种，子部一百三种，集部一百七十五种，共四千九百四十六卷。菁华已采，糟粕可捐，原可置不复道。然勐薇嗉亦不可没其创始之功，故附存其目，并具载成书之始末，俾来者有考焉。</p>
<p>△《原始秘书》・十卷（浙江范懋柱家天一阁藏本）</p>
<p>明宁王权撰。权有《汉唐秘史》，已著录。是书体例与《事物纪原》相类，而荒谬特甚，如谓丑妇始嫫母，妒妇始尹吉甫妻，淫妇始柳宗元河间妇者，不一而足。甚谓自缢始申生，饮簋始叔牙，自刎始吴王夫差，其陋殆不足辨也。</p>
<p>△《群书拾唾》・十二卷（浙江巡抚采进本）</p>
<p>明张九韶撰。九韶有《元史节要》，已著录。其书仿王应麟《小学绀珠》之例，以数记事。分十二门，共一千一百二十五条，颇便检阅，然特儿粗学。李登序谓其超出乎《类聚》、《通考》等书，则过论矣。</p>
<p>△《群书备数》・十二卷（内府藏本）</p>
<p>明张九韶撰。检核其文，与《群书拾唾》一字不异，盖书肆重刊，改新名以炫俗也。</p>
<p>△《姓源珠玑》・六卷（左都御史张若湛家藏本）</p>
<p>明杨信民撰。信民，江阴人。永乐中官日照县知县。是编以《洪武正韵》分隶诸姓，而各系古之名人於姓下。分为八十一类，各以四字标题，别为编目於卷首。书与录绝不相符，体例极为丛脞，其中乖舛，尤不胜摘。如梁姓列梁武帝梁简文帝。黄姓列黄帝。舜姓列舜，唐姓列唐高祖、唐明皇、唐文宗，宋姓列宋明帝、宋武宗、宋徽宗、宋山阴公主，已为无理；至扬姓首列扬雄，次列一名曰扬州鹤，注其下曰，尝有四客，各言志，一愿为扬州刺史，一愿有钱十万，一愿骑鹤上睿一兼言腰缠十万贯，骑鹤上扬州。则殆於戏具矣。前有宣德七年王直序，称太宗在位时，修《永乐大典》，徵天下文学之士集馆阁，信民与焉。当时所用之人如是，宜二万馀卷之书皆割裂庞杂，纷如乱丝也。考《明史・列传》，宣德中有杨信民，浙江新昌人。官至佥都御史，巡抚广东，以循良称。亦与王直同时。其擢广东左参议，即直所荐。盖名姓偶同，与著此书者非一人云。</p>
<p>△《群书纂类》・十二卷（内府藏本）</p>
<p>明袁均哲撰。均哲字庶明，建昌人。正统中官郴州知州。是编因临江张九韶《群书备数》补其阙遗，加以注释。凡十三门，百二十三事，千四百三十四条。</p>
<p>△《韵府续编》・四十卷（内府藏本）</p>
<p>旧本题元青田包瑜撰。考括苍汇编，包瑜字希贤，青田人。景泰庚午举人。官教谕。著有《周易衍义》。黄虞稷《千顷堂书目》载包瑜《周易衍义》，注曰成化中浮梁知县，则瑜实明人。观书中所列部分，已用《洪武正韵》，是其明证。盖鬻书者以其版似麻沙，故割去原序，伪为元刻耳。其书补阴氏《韵府群玉》之遗，丛脞庞杂，殊无可采。惟间附考证案语，与《韵府群玉》体例小有不同。</p>
<p>△《策府群玉》・三卷（江西巡抚采进本）</p>
<p>明何乔新撰。乔新有《周礼集注》，已著录，是编乃私备对策之用，捃拾补缀，不足以言著书。盖康熙甲辰其裔孙在ウ欲刊印《椒邱全书》，而力不能及，谋之其友魏应桂，先刻此书，取其易於剽窃，可炫俗目，人必争售。冀借纸墨之赢资，以助全集剞劂之功，其用心良苦。然以射利之故，使乔新以此等书传，殊非乔新意也。</p>
<p>△《典籍便览》・八卷（安徽巡抚采进本）</p>
<p>明范泓撰。泓字本涵，婺源人。书前题新安员一隐士，盖未仕者也。其书分天象、月令、地势、经世、德行、言语、政事、文学、人类、物类十部，每部又各分子目。所采故实，不免芜杂侣┲讥。</p>
<p>△《群书集事渊海》・四十七卷（浙江巡抚采进本）</p>
<p>不著撰人名氏。《明史・艺文志》以为弘治时人编，盖据高儒《百川书志》所载也。考李东阳《怀麓堂集》有此书後序，称国初人所辑，内官监左少监贾性在司礼购而得之。捐赀镂版，病其字太小，募善书者录之，稍拓其式。是此书本出自明初，《百川书志》特据贾性重刻之本，遂误以为宏治间人耳。其书分门十，分子目五百七十二，集诸书事迹自春秋迄战国凡数千条，条下各注所出，皆陈因习见。又门目繁碎，配隶或多不当，引据亦多舛误，殊无足采录，即李东阳及刘健原序亦深致微词云。</p>
<p>△《涉览属比》・四卷（两淮盐政采进本）</p>
<p>明朱文撰。文，睢州人。末有自跋，称书成於正德乙巳，然正德纪年无乙巳，或己巳误也。其书每条以古人二事相似者合而论之，事皆习见，议论亦肤浅。自跋谓事之同异，未得以类而论，时之先後，弗克以次而序，以是为歉。盖欲为类书而未成云。</p>
<p>△《文安策略》・十卷（江西巡抚采进本）</p>
<p>明刘定之撰。定之有《易经图释》，已著录。是书乃所拟场屋对策之作。分经书、子史、吏、户、礼、兵、刑、工各为一科。周荣作定之年谱，记此书成於宣德九年甲寅。时定之止二十六岁，尚未登第，盖其揣摩程试之具。後正德癸酉刊所作《呆斋集》时，已编入集中，此其别行之本也。</p>
<p>△《谢华启秀》・八卷（内府藏本）</p>
<p>明杨慎撰。慎有《檀弓丛训》，已著录。是书取诸书新艳字句裁为对偶，自二字以至八字，各为一卷。其八字以外者，自为一卷。其二字类中无对句者十五条，三字类中无对句者四条，四字类中无对句者三十二条，盖未完之本。中间或注出典，或不注出典，即注者亦不详悉，尤非著书之法。盖偶然蚣牵以备骈体之用，後人得其残稿刻之耳。其曰《谢华启秀》，取陆机文赋中语也。然其中多全引旧文两句旧诗一联者，殊乖其命名之义。又如锋猬斧螗，柳宗元平淮夷雅之成句，即析为二字之对，已属陈因，兼伤割裂，然犹列柳名也。至巢父壶公为庾信《小园赋》旧对，则竟没其名矣。卉服注曰《汉书》，竟忘禹贡。王世贞谓慎求之六合之外，而失之目睫之前，其此类耶？至於吴牛魏鹊，明载《初学记》中，抄类书以为类书，何必慎始能之也？四字以下对偶益不工整。如以咸则三壤对画为九州，以作法於凉对谁能执热则虚实字颠倒。便娟轻丽对犀角丰盈，铢两全不相称，以季氏八佾舞庭对管仲三归反坫，偏枯尤甚。甚乃以胡燕胸斑声大对越燕红襟身小，则亘古四六无此复句，以农为邦本本固邦宁对民生於勤勤则不匮，改窜经文，仍不配偶，则益拙矣。</p>
<p>△《均藻》・四卷（内府藏本）</p>
<p>明杨慎撰。其书乃《韵府群玉》之流。案许慎《说文》无韵字，小学家以均字代之，引《夜谧印肺寰为证。慎之立名，盖取於此，然亦太粉饰矣。假借通用之法，可行於古，不可行於今也。且全书不用古字，独於书名用一古字，是亦何足为古乎？</p>
<p>△《哲匠金桴》・五卷（浙江吴玉墀家藏本）</p>
<p>明杨慎撰。采摘汉、魏以後诗隽句及赋颂之类，分韵编录。然徵引庞杂，挂漏亦多，不足重也。</p>
<p>△《可知编》・八卷（浙江巡抚采进本）</p>
<p>旧本题明杨慎撰。亦隶事之书，然《升庵书目》不载此名。其书分天、地、人三部，又分子目三十八。援引春驳，必坊贾所依托也。</p>
<p>△《王制考》・四卷（浙江朱彝尊家曝书亭藏本）</p>
<p>明李黼撰。黼无锡人。是书采经史中有关制度者，以《周礼》、《礼记》、《春秋左传》、《国语》凡先王之法类聚於前，以《史记》、《汉书》以下凡後世之法类聚於後，统为七十四篇。自序谓他日下陈场屋，上对明廷，盖为举业对策设也。其书成於正德中，本四卷，朱彝尊《经义考》误作一卷。且此书杂采经史，自分门类，非疏解《礼记》之王制。彝尊列之《礼记》，亦为失考，盖彝尊原注未见，特循其名而录之，故有此失也。然此本实出自《曝书亭》，或藏收浩繁，自不及检欤？抑得此本时已在《经义考》後也。</p>
<p>△《经世格要》・二十八卷（浙江巡抚采进本）</p>
<p>明邹泉撰。泉有《尚论编》，已著录。是书成於万历中。其例以故实分隶六官，六官之中又各立子目，附以诸儒之论。较坊本类书，颇有条理。然所采掇，大抵不出《文献通考》、《大学衍义》补诸书。为程试之具则有馀。备考古之资则不足也。</p>
<p>△《物原》・一卷（两淮马裕家藏本）</p>
<p>明罗颀撰。颀字仪甫，浙江山阴人。以宋高承《事物纪原》不能黜妄崇真，故更订此编。分十八门，共二百三十有九条。然《纪原》犹著出典，颀乃溷众说而一之，疏舛弥甚。如谓乌孙公主作琵琶，张华作苔纸，皆茫乎不知本事者也。</p>
<p>△《五车霏玉》・三十四卷（两淮马裕家藏本）</p>
<p>明吴昭明撰，汪道昆增订。昭明始末未详。道昆字伯玉，歙县人，嘉靖丁未进士，官至兵部左侍郎，《明史・文苑传》附见《王世贞传》中。是编於诸类书中掇拾残剩，割裂儿矗又皆不著其出典。盖兔园册子之最陋者。道昆虽陋，尚未必至是，疑坊刻托名也。</p>
<p>△《修辞指南》・二十卷（江苏巡抚采进本）</p>
<p>明浦南金编。南金，吴县人。嘉靖壬午举人，官国子监助教。是编取《尔雅》、《左腴》、《汉隽》、《书叙指南》四书，汇为一编，分二十部，四十类。辗转稗贩，殊无可观。</p>
<p>△《左粹类纂》・十二卷（浙江吴玉墀家藏本）</p>
<p>明施仁撰。仁字宏济，长洲人。嘉靖戊子举人。兹编以《左传》所纪之事，分十五门编载。变解经之书为类事之书，去春秋之义远矣。</p>
<p>△《骚苑》・四卷（两淮盐政采进本）</p>
<p>前三卷明黄省曾撰，後一卷张所敬补。省曾有《西洋朝贡典议》，已著录。所敬字长舆，自署曰清河，疑从郡望也。是编摘《楚辞》字句以供剽刂之用，亦刘痢段难　匪字之类，而并泯其篇题，则尤简略。所敬所续乃并刘勰《辨骚篇》亦摭入之，盖以楚词刊本附载此篇也。亦可谓随手捃拾，不核端末矣。</p>
<p>△《骈语雕龙》・四卷（浙江巡抚采进本）</p>
<p>明游日章撰。日章字学纟校莆田人。嘉靖乙未进士，官至知府。是编以骈偶之词，类隶古事，盖合《初学记》、《事类赋》之体而一之。分十七门，一百五十八子目，内惟官制一门颇详，其馀挂漏殊甚。如天文言星及老人星，而不载日月，有懵队暄，而不及风雷，地理则止言河，器用亦止及扇、烛两种，其弃取殊不可解。晋安林世勤为之注释。自谓引书至六百七十馀种，而芜杂亦多，皆无足取。陈继儒尝刻入《普秘笈》中，此其别行之本也。</p>
<p>△《诗学事类》・二十四卷（内府藏本）</p>
<p>旧本题明李攀龙撰。攀龙字于麟，历城人。嘉靖甲辰进士，官至河南按察使。事迹具《明史・文苑传》。是编纂辑故事，分二十四门。观其所载，大都简陋。攀龙与王世贞共倡古学，谓学者不当读唐以後书，归有光诸人排之甚力。然其学终有根柢，不应疏芜至此，必托名也。</p>
<p>△《韵学事类》・十二卷（内府藏本）</p>
<p>旧本题明李攀龙撰。分韵隶事，惟有上下平声，盖仅备律诗之用。庞杂温，亦伪托也。</p>
<p>△《韵学渊海》・十二卷（内府藏本）</p>
<p>旧本题明李攀龙撰，唐顺之校。其书前无序例，名曰《新刊增补古今名家韵学渊海大成》。盖取坊间伪托攀龙所著《韵学事类》、《诗学事类》二书合并成编。於伪书之中，又为重亻台矣。</p>
<p>△《姓汇》・四卷（浙江汪启淑家藏本）</p>
<p>明陈士元撰。士元有《易象钩解》，已著录。是编乃其《归慵》中之一种，故标曰别集。其说谓姓氏之源由来已久，因推本於五帝，分列世系，兼综而条贯之，然大概抄撮《氏族略》之文，鲜有考订。夫自有天地，即有君民。据姓氏书所说，无不出自神明之後，即至微者如仓、庾之类，亦出世官。然则洪荒以後，秦、汉以前，其庶人皆後嗣殄绝乎？是正可姑妄言之，姑妄听之耳。而士元又拾其馀唾，著为此书。是亦不可以已乎？</p>
<p>△《姓Δ》・十卷（浙江汪启淑家藏本）</p>
<p>明陈士元撰。是编亦其《归惚鸺》之一种。捃摭姓氏诸书，依韵编辑，略载源流支派。凡平声一千七百一十四姓，上声六百八十九姓，去声六百一姓，入声六百二十一姓，外蕃九十九姓，不入韵中，共三千七百二十四姓。徵引寡陋，且多疏舛，又在凌迪知《万姓统谱》之下。</p>
<p>△《名物类考》・四卷（副都御史黄登贤家藏本）</p>
<p>明耿随朝撰。随朝号敬庵，滑县人。嘉靖丁未进士。官至山西按察司副使。是书诠释名物，分十五门。盖《尔雅》之支流。而往往阑入故实，已为自乱其例，又皆不著出典。如春曰苍天云云，是《尔雅》之文也。东曰变天云云，是《吕氏春秋》之文也。而突接以欲界六天色界十八天云云，是儒、墨混为一说矣。天神曰昊天上帝云云，突接以风神曰封姨，是经典与小说联为一例矣。至於所引故实，动辄舛谬。如程邈作飞白，蔡邕作章草之类，已为颠倒；甚至谓古之善琵琶者昭君，是不亦《齐东之语》乎？</p>
<p>△《异物汇苑》・五卷（直隶总督采进本）</p>
<p>旧本题明王世贞撰。世贞有《紊教帽鸺》，已著录。是书分二十七门，大抵捃摭类书，冗碎无绪，且删改原文，多失本意。世贞著述，殛跏实或有之，亦何至陋劣如此乎？其伪不待问矣。</p>
<p>△《汇苑详注》・三十六卷（内府藏本）</p>
<p>一名《类苑详注》。旧本题明王世贞撰，邹善长重订。善长不知何许人。其书成於万历乙亥，《明史・艺文志》亦著录。凡二十七部，首列引用书目，似乎浩博，其实就唐、宋诸类书采掇而成。观官职门中所列，皆用宋制，知为剽刂《事文类聚》、《合璧事类》而成矣。疑亦托名世贞者也。</p>
<p>△《古今类腴》・十八卷（江苏巡抚采进本）</p>
<p>不著撰人名氏。前有吴一鹏序，云是王麟洲所作。麟洲，王世懋别号也。所著《却金传》，已著录。是书分十门，一百二十一子目，皆采掇成语以备举业之用。殆坊刻陋本，必不出世懋之手。</p>
<p>△《馐堵浴贰に氖卷（内府藏本）</p>
<p>明吴梦材编。梦材字国贤，崇阳人。其书分三十九类，类各一卷，惟杂志分上下二卷，皆剽刂类书，略为联贯成文，温殊甚。卷端刻王世贞批二行云，《馐堵浴罚奇书也，梓之必传。第入梓时不可不更详慎。则世贞已婉讽之矣，何梦材不悟，犹引以为重耶？</p>
<p>△《考古辞宗》・二十卷（浙江汪启淑家藏本）</p>
<p>明况叔祺编。叔祺字吉甫，高安人。嘉靖庚戌进士，官至贵州提学佥事。是书以浦南金所编《修辞指南》为蓝本，而增抄《文选・双字类要》於各类之下。一切分目体式，及每类之前半，皆仍浦氏之旧。因人成事，不足尚也。</p>
<p>△《杂俎》・十卷（两淮马裕家藏本）</p>
<p>明刘凤撰。凤有《续吴中先贤赞》，已著录。是书分八类，曰玄览、稽度、地员、兵谋、藻览、原化、问水、词令。凤为文，好刺取隐僻以为奇，故是编皆摘录古书字句以备剽刂，或注出典，或不注出典，亦漫无义例，不免为儿粗学。</p>
<p>△《国宪家猷》・五十六卷（浙江巡抚采进本）</p>
<p>明王可大撰。可大字元简，南京锦衣卫人。嘉靖癸丑进士，官至台州府知府。是书凡分十四部，曰宪典，曰象纬，曰礻几祥，曰舆图，曰事理，曰文史，曰医药，曰滑稽，曰方技，曰诡异，曰权术，曰雅适，曰遗事，曰大统。皆杂采故事，依类排纂。然端绪错杂，古今混糅。如事理部会稽一条，不入於舆地；子午之年五月戌酉一条，不入於礻几祥之类，则分部亦未允也。又如谓人鬼设尸之外，天神地祗之不见於经者，诸儒不必强为之说。今考《周礼》大祝云，凡大礼祀则执明水火而号祝隋衅逆牲逆尸，注云，潇耄祭天神也。又节服氏云，郊祀裘冕二人，执戈送逆已。《尚书・大传》，维十有三祀，帝乃称王，而入唐郊，犹以丹朱为尸。《国语》，晋祀夏郊，董伯为尸。《周礼》士师，若祭胜国之社稷，则为之尸。《春秋传》，周公祀太山，召公为尸。何谓天神、地祗用尸不见於经传耶。其考核之疏，往往类此，盖徒取浩博之故也。</p>
<p>△《文选锦字》・二十一卷（浙江巡抚采进本）</p>
<p>明凌迪知撰。迪知有《左国腴词》，已著录。是书以《文选》字句辑为二十七门。自谓合清江刘氏《类林眉山》、苏氏《双字类要》而增损之。然二家之书已涉儿矗叠床架屋，尤为无谓矣。</p>
<p>△《群书纂粹》・八卷（浙江吴玉墀家藏本）</p>
<p>旧本题明徐时行编。案明申时行初寄养於徐氏，从其姓，此盖其未复姓时作也。所著有《书经讲义会编》，已著录。是编掇摘诸家议论之文，分类纂辑，以备策论之用。不足以言著述。殆其应举时所私抄，而传写者授之梓欤？ 






</p> </div>
<ul class="pagelist">
  <span class="todown1"><a href='215968_2.html' class='pagedaohang'>【上一篇】<i>:卷一百三十八・子部四十八○类书类存目二</i></a></span><span class="tomenu"><a href="sikuquanshuzongmutiyao_2.html" title="四库全书总目提要" class="returnIndex">【回目录】</a>
</span><span class="toup1"><a href='215966_2.html' class='pagedaohang'>【下一篇】<i>：卷一百三十六・子部四十六○类书类二</i></a></span>
</ul>
<div class="content01">
  <script src="../../js/bottom.js" type="text/javascript"></script>
</div>
<div class="kind">
  <h2>推荐阅读</h2>
</div>
<div class="index_list">

<a href="../sidawenxuemingzhu/sidawenxuemingzhu_2.html" target="_blank">四大文学名著<i>></i></a>

<a href="../tangshi/tangshi_2.html" target="_blank">唐诗<i>></i></a>

<a href="../songci/songci_2.html" target="_blank">宋词<i>></i></a>

<a href="../zhuzibaijia/zhuzibaijia_2.html" target="_blank">诸子百家<i>></i></a>

<a href="../shishu/shishu_2.html" target="_blank">史书<i>></i></a>

<a href="../gudaiyishu/gudaiyishu_2.html" target="_blank">古代医书<i>></i></a>

<a href="../fujingdaquan/fujingdaquan_2.html" target="_blank">佛经大全<i>></i></a>

<a href="../mengxue/mengxue_2.html" target="_blank">蒙学<i>></i></a>

<a href="../yijingshuji/yijingshuji_2.html" target="_blank">易经书籍<i>></i></a>

<a href="../gudaibingshu/gudaibingshu_2.html" target="_blank">古代兵书<i>></i></a>

</div>
<div class="content01">
  <script src="../../js/image3.js" type="text/javascript"></script>
</div>
<div class="kind">
  <h2>阅读分类导航</h2>
</div>
<div class="bot"> <a href="../sidawenxuemingzhu/sidawenxuemingzhu_2.html" targent="_blank">四大文学名著</a><a href="../tangshi/tangshi_2.html" targent="_blank">唐诗</a><a href="../songci/songci_2.html" targent="_blank">宋词</a><a href="../zhuzibaijia/zhuzibaijia_2.html" targent="_blank">诸子百家</a><a href="../shishu/shishu_2.html" targent="_blank">史书</a><a href="../gudaiyishu/gudaiyishu_2.html" targent="_blank">古代医书</a><a href="../fujingdaquan/fujingdaquan_2.html" targent="_blank">佛经大全</a><a href="../mengxue/mengxue_2.html" targent="_blank">蒙学</a><a href="../yijingshuji/yijingshuji_2.html" targent="_blank">易经书籍</a><a href="../gudaibingshu/gudaibingshu_2.html" targent="_blank">古代兵书</a> </div>

<div id="message"><div id="notice" style="color:red">亲爱的网友，祝您阅读快乐！<p style="text-align:center"><input type="button" onclick="location.href='http://m.sbkk8.com/gudai/sikuquanshuzongmutiyao/215967.html'" class="btn" value="点击继续访问"><br></p></div></div><script type="text/javascript">$("#message").hide();</script>

<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="../../book_sbkk8_default.html">电脑版</a></p>
    <p>天涯知识库</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.baidu.com/hm.js?441a619c850df81cb1481f048dd5e631";var s = document.getElementsByTagName("script")[0]; s.parentNode.insertBefore(hm, s);})();</script></span>

<script>
$(function(){
  $("#myindex_1").live("click",function(){
	  $("iframe:last").prev().remove();
	  $("iframe:last").before('<div style="background:rgba(0,0,0,0.1);position:absolute;top:0px;right:0px;width:20px;text-align:center;color:#ffffff;font-size:12px;line-height:20px;font-family:Arial;height:20px;z-index:2147483647;">X</div>')
	  
  });		
  $("body").append("<a id='myindex_1' href='215967_2.html#'></a>");;
  $("#myindex_1").click();
}) 	
</script>
</body>
</html>