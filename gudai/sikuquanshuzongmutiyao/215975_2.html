<?xml version="1.0" encoding="gb2312"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=gb2312" />
<title>四库全书总目提要_卷一百二十九・子部三十九○杂家类存目六</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<script src="../../js/dm.js" type="text/javascript"></script>
<link href="../../css/wap2011.css" rel="stylesheet" type="text/css" />
<script src="http://apps.bdimg.com/libs/jquery/2.1.4/jquery.min.js"></script>
</head>
<body class="body">
<div class="mtop"> <a href="../../m_sbkk8_default.html" class="mindex"><img src="http://m.sbkk8.com/images/mindex.png" alt="回主页" /></a>
  <div class="mTitle"><a href="../../m_sbkk8_default.html" class="htitle1">天涯知识库</a> ・ <a href="sikuquanshuzongmutiyao_2.html">四库全书总目提要</a></i></div>
  <span class="mmenu" id="mmenu"><img src="http://m.sbkk8.com/images/mmenu.png" alt="目录" /></span> </div>
<div class="mnav" id="mnav"> <a href="../../m_sbkk8_default.html" targent="_blank">首页</a> <a href="../../zuowen/zuowen_2.html" targent="_blank">作文</a> <a href="../gudai_2.html" targent="_blank">古代文学</a> <a href="../../jiankangbaojian/jiankangbaojian.html" targent="_blank">健康保健</a> <a href="../../jiankangyinshi/jiankangyinshi_2.html" targent="_blank">健康饮食</a> <a href="../../xiandai/xiandai.html" targent="_blank">现代小说</a> <a href="../../gushihui/gushihui_2.html" targent="_blank">故事会</a> <a href="../../waiguo/waiguo_2.html" targent="_blank">外国文学</a> <a href="../../shenghuochangshi/shenghuochangshi.html" targent="_blank">生活常识</a> <a href="../../meirongyangsheng/meirongyangsheng_2.html" targent="_blank">美容知识</a> <a href="../../lishigushi/lishigushi_2.html" targent="_blank">历史故事</a> <a href="http://m.sbkk8.com/wangluoxiaoshuo/" targent="_blank">网络小说</a> <a href="../../juqingjianjie/juqingjianjie.html" targent="_blank">剧情简介</a> <a href="../../wangmingdaquan/wangmingdaquan.html" targent="_blank">网名大全</a> <a href="../../shuoshuo/shuoshuo.html" targent="_blank">说说大全</a> <a href="../../caipudaquan/caipudaquan.html" targent="_blank">菜谱大全</a>  </div>
<div class="search searchtop">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01 content02">
  <script src="../../js/pic.js" type="text/javascript"></script>
</div>
<div class="daohang"><strong>位置:</strong><a href='http://3g.sbkk8.com/'></a> > <a href='../gudai_2.html'>古代文学</a> > <a href='sikuquanshuzongmutiyao_2.html'>四库全书总目提要</a> > </div>
<div class="kind">
  <h1 class="h11">卷一百二十九・子部三十九○杂家类存目六</h1>
</div>
<div class="articleContent"> <p>





△《蒋说》・二卷（两淮盐政采进本） </p>
<p>国朝蒋超撰。超有《峨嵋山志》，已著录。《蒋说》者，盖因其姓以名书，如僧肇著书名曰《肇论》之类也。而观其自序，乃转读菰蒋之蒋，已为诡僻。其书杂记闻见，别类分门，附以议论。大旨明鬼而尚俭，尤尊佛氏，至以儒童菩萨化生孔子为实。然其论时政三十馀条，欲复封建一说，尤迂谬难行。惟卷末记节烈数十条，或可备志乘采择耳。 </p>
<p>△《愎任遭拧贰ざ十卷、《续》・八卷（浙江巡抚采进本） </p>
<p>国朝张习孔撰。习孔字念难，歙县人。顺治己丑进士，官至山东提学佥事。其书喜议论而不甚考证，多以私臆断古人。又果於自信，如杜甫之诗皆为改定，左邱明之传亦为删削。此自有诗文以来无人敢为之事也。 </p>
<p>△《蒿废谢啊贰ざ卷（桂林府同知李文藻刊本） </p>
<p>国朝张尔岐撰。尔岐有《周易说略》，已著录。是编乃其蚣侵文，凡二百九十六条。顾炎武与汪琬书，自称精於三礼，卓然经师，不及尔岐。故原跋以是编为《日知录》之亚。然《日知录》原原本本，一事务穷其始末，一字务核其异同。是编特偶有所得，随文生义，本无意於著书，谓之零玑碎璧则可，至於网罗四部，柚群言，则实非《日知录》之比。如曾子易箦一条，称尝见一书，说楚国曾聘曾子为相，是当时亦曾作大夫，故季孙得以此为遗云云。案《韩诗外传》称曾子仕於莒，得粟三秉，方是之时，曾子重其禄而轻其身。亲没之後，齐迎以相，楚迎以令尹，晋迎以上卿，方是之时，曾子重其身而轻其禄。又称曾子仕齐为吏，後南游於楚，得尊官。尔岐所谓尝见一书，当即指此。然韩婴采掇杂说，前後已自相违异，岂可引以诂经？顾炎武必无是语矣。其论吴澄《三礼考注》出於依托，极为精核。盖尔岐本长於《礼》，故剖析凿凿。使尽如斯，则方驾《日知录》可也。 </p>
<p>△《暑窗臆说》・二卷（山东巡抚采进本） </p>
<p>国朝王钺撰。钺有《粤游日记》，已著录。是编则世德堂遗书之第四种也。前有自序，称三伏酷毒，挥汗之馀，取架上书，得明人小说百馀种，逡巡读之，随读随笔。今核其名目，似所读乃陶荨缎说郛》也。如辨《莘野纂闻》记刘球事，涉异编剿《太平广记》所载慕容垂诗，《春风堂随笔》误记元韶娶魏孝武后事之类，亦间有可采。而体例不善，宾主混淆不辨。孰为原文，孰为钺语，是则排纂之过耳。 </p>
<p>△《听潮居存业》・十卷（江西巡抚采进本） </p>
<p>国朝原良撰。良字鸣喜，江西乐安人。顺治中贡生。官宁都县训导。是书分十编，各立四字标目。一曰明宗正学。前多讲学之语，後亦杂论经义，如谓孔子学问源於契及成汤、武丁，谓删《诗》存车邻为预知秦有赵高之祸，皆失之附会。二曰身世要则。多论世故。如阴德一条，既云阴德非惟不求人知，亦不可求天知。报应缓急一条，又称天不急性，却有记性，吾辈於善念善事须忍耐为之，隔半页而自相矛盾。附以读书作文十六则，亦殊不伦。三曰史会大纲，四曰友古特评，五曰群古对观，六曰左国补议，皆史论也。但大纲多论世运盛衰，特评则品藻人物，对观则摭古之相类者论之，补议则仿吕祖谦《左氏博议》、柳宗元《非国语》而斟酌其说耳。七曰读馀志略。大致如王世贞《读书後》而弥为肤浅。如以《考工记》为三代以上之书，不宜附之於周，是并郑之削宋之斤吴越之剑诸句亦未读也。八曰元圃馀珍。剽掇旧事，略加评断，亦史论之旁支。九曰韵林随笔。皆所作诗话，如谓庾信诗为梁之特出，唐之先鞭，而《文选》少载。又谓刘禹锡、元稹、白居易与宗楚客同赋金陵怀古诗，则其他可以概见矣。十曰山野寤言。皆私撰经世之策，尤多迂阔之谈。大抵好为议论，而所学则未能淹贯者也。 </p>
<p>△《匡林》・二卷（浙江汪汝栗家藏本） </p>
<p>国朝毛先舒撰。先舒有《声韵丛说》，已著录。是编皆其议论之文，裒为一集。自序称读苏轼《志林》，稽诸事理，时或戾焉。因偶为驳正数段，更取他作之类似者并录之，得若干篇，名曰《匡林》。则是书立名，当为匡正《志林》之义。而与轼辨者仅二三条，其馀皆自录集中杂文与近人辨者。然则以裒聚众作谓之林，以力排俗论谓之匡。观其《小匡文钞序》，以小有所匡为说，可互证也。先舒尝与毛奇龄书，戒其诋诃太甚，故持论不似奇龄之犭广，然习尚实似奇龄。但奇龄喜谈经，先舒喜谈史；奇龄好蔓引典籍，先舒好推究事理；奇龄好与古人争，先舒好与今人争耳。其中如谓《春秋》不书隐公即位，所以诛平王；郑伯克段之事，罪在段，不在郑伯；齐桓首止之盟，定王世子为大恶，皆故为高论。牵引梦与九龄之文以驳艾南英，亦颇附会。使尽如其题杜诗注之类则善矣。</p>
<p>△《庸言录》・（无卷数，浙江吴玉墀家藏本） </p>
<p>国朝姚际恒撰。际恒字善夫，徽州人。是编乃其随笔蚣恰；蛄⒈晏猓或不立标题，盖犹草创未竟之本。际恒生於国朝初，多从诸耆宿游，故往往剽其绪论。其说经也，如辟图书之伪则本之黄宗羲，辟古文《尚书》之伪则本之阎若璩，辟《周礼》之伪则本之万斯同，论《小学》之为书数则本之毛奇龄，而持论弥加恣肆。至祖欧阳修、赵汝某之说，以《周易十翼》为伪书，则尤横矣。其论学也，谓周、张、程、朱皆出於禅，亦本同时颜元之论。至谓程、朱之学不息，孔、孟之道不著，则益悍矣。他如诋杨涟、左光斗为深文居功，则《三朝要典》之说也。谓曾铣为无故启边衅，则严嵩之说也。谓明世宗当考兴献，则张、桂之说也。亦可谓好为异论者矣。 </p>
<p>△《筠廊偶笔》・二卷、《二笔》・二卷（内府藏本） </p>
<p>国朝宋荦撰。荦有《沧浪小志》，已著录。是书皆杂记耳目见闻之事。其中如回雁峰考之类，亦间资考证。然如风风雨雨送春归一诗，向谓乃无名道士诗，此独载为鬼诗。刘廷玑《在园杂志》又考校字句，辨其是非，实则明人所刊《醒世恒言传奇》中诗，不知何以讹传至是也。亦足徵小说之不足凭矣。 </p>
<p>△《二楼纪略》・四卷（浙江巡抚采进本） </p>
<p>国朝佟赋伟撰。赋伟字青士，襄平人。官宁国府知府。宁国旧有北楼，即南齐谢抑高斋。明嘉靖中知府朱大器又起文昌台，设书院其下。赋伟更为修治，题曰南楼。每乘暇游宴其间，因杂录见闻为此书。多自述其政绩及旁涉他事，不尽有关於二楼。既非地志，又非说部，九流之内，无类可归，姑附之杂家类焉。</p>
<p>△《介轩遗笔》・二卷（江西巡抚采进本） </p>
<p>国朝史既济撰。既济字若川，鄱阳人。是编皆随笔记录，多志其家世本末，及江右近事。间及经史，亦罕所考据发明。 </p>
<p>△《复堂杂说》・一卷（江西巡抚采进本） </p>
<p>国朝史白撰。白字坚又，鄱阳人。书中皆杂论经史之语。其解《易卦》，多尚互体，颇能复古，其馀皆习见之语。首尾仅四十馀则，盖其随笔蚣牵而後人抄撮成帙者也。 </p>
<p>△《竹村杂记》・二卷（江西巡抚采进本） </p>
<p>国朝史白撰。亦《复堂杂说》之类，而条目稍多。其中谓《左传》、《国语》非一人所作，引黄池之会左氏作先晋人，《国语》作吴公先歃为证，颇能得间。解壹发五乓灾斜氐双为误，解朝齐于西以朱注作雨止为误，亦颇见疏剔。至谓桎梏而死为桎梏於人欲，则殊失之穿鉴。其他亦不能一一精确也。 </p>
<p>△《山志》・六卷（江苏周厚鲇家藏本） </p>
<p>国朝王宏撰撰。宏撰有《周易筮述》，已著录。是编乃其笔记之文。议论多而考证少，亦颇及见闻杂事。其论曾子字子舆，孟子受业子思之门人，不应亦字子舆，不知古不讳字，即弟子亦不避师名。董仲舒弟子有吕步舒，汉人最重师承，当时不以为非也。其论古诗东城高且长与燕赵多佳人当从《文选注》分为二篇，不知李善、五臣并无此语，此语起於明张凤翼之纂注，不足为据。陆机所拟及徐陵《玉台新咏》亦均作一首，凤翼何从知为二也？其载明世宗《论书・武成篇》有引用欧阳修语指为有功於六经，杨一清对以修之解经仅见武成，宏撰以一清之对为是，是均未知修自有诗本义也。其载郭正域所刻《韵经》为沈约故本，诋屠隆未见其书，是《韵书》原委全未寻检也。其载简绍芳之说辨扬雄未尝仕王莽，是未核李善《文选注》王俭集序所引刘歆《七略》也。其为杨嗣昌辨冤，亦恩怨之见，不足为凭。至於纪孙传庭之死，谓得於其至戚孔涤儒，与史小异，可资参考。其讲学诸条，亦皆醇正平允。与孙承泽虽友善，而无所曲恂，颇能去门户之见，为可取云。 </p>
<p>△《尚论持平》・二卷、《析疑待正》・二卷、《事文标异》・一卷（浙江吴玉墀家藏本） </p>
<p>国朝陆次阕。次阌小栋她兑胧贰罚已著录。三书皆辨证经史疑义，体例相同。特随得一二卷即以付梓，遂各立名目，实则一书而再续耳。尚论持平上卷论五经，下卷论四书及子史，多捃拾琐说，而参以臆断。如水流湿，火就燥，湿自为卑湿，燥自为乾燥。而取秦观之说，谓湿者土之气，土者水之妻，夫从妻好，故水流湿。燥者金之气，火者金之夫，妻从夫令，故火就燥。殊穿凿无理。谓周南、召南即舜歌之南风；谓诗以邶、汀⑽啦⒘校存三监也，存三监所以存殷也，殷祀之绝，有未惬於圣人之心者；谓夫子录秦风寺人之令为预见赵高之祸；谓秦誓、武成皆称纣为商，证殷为地名，非国号，皆杜撰无稽。至《春秋》未尝摈楚，《论语》不语怪力乱神为指《春秋》，皆郝敬之谬谈；孟子论贵戚之卿为阴指田文之将篡，乃于慎行之妄说；管、蔡为殷之忠臣，文王之孝子，尤郭子章之悖语；一概录之，殊失裁断。谓《尚书》逸篇乃逸於孔子之时，不逸於秦火之後；谓《忠经》真出马融，其注真出郑玄，更漫无考证矣。《析疑待正》於《豳风》七月孟子十一月徒杠成，十二月舆梁成，皆力主周用夏正，与尚论持平中春王正月一条自相矛盾。其推崇伪撰《三坟》为古书，盖阴剿郑樵之说，而讳其所出。《癸辛杂识辨》诗序后妃之德句谓后指文王，妃指太姒。以是例之，则葛覃序称后妃所自作，将文王与太姒联句乎？螽斯序称后妃不妒忌，将以不妒忌加文王乎？其说至为无理，而次闳≈，殊不可解。《事文标异》称黄帝《素问》引古月令，按《素问》无引月令之文，其注中所言乃宋林亿等校正引唐月令，与黄帝无关。又称《大学》石经本，按《石经》出自丰坊，其政和年号之舛迕，合两贾逵为一人之谬误，前人已辨之，尤侗《艮斋杂说》不暇致详，次阌质鲋，亦为失考。惟其称缁衣所载叶公之顾命，注家以为沈诸梁者，其文实在汲冢《周书》祭公解内，叶字为蔡字之讹，其言有据，可以备一解耳。 </p>
<p>△《在园杂志》・四卷（浙江巡抚采进本） </p>
<p>国朝刘廷玑撰。廷玑字玉衡，号在园，镶红旗汉军。由荫生官至江西按察使，後降补分巡淮徐道。是编杂记见闻，亦间有考证。颇好誉己诗，似张表臣《珊瑚钩诗话》。四卷录乩仙诗至十五六页，亦太近夷坚诸志。所记边大绶伐李自成祖墓事甚详，然与大绶自序不甚合，疑传闻异词也。 </p>
<p>△《妙贯堂馀谭》・六卷（江西巡抚采进本） </p>
<p>国朝裘若宏撰。若宏字任远，新建人。康熙丙子举人。是书多记旧闻，随事论断，或意所未尽，则本条之下更缀馀论以申之。凡分五类，一曰谭史，二曰谭学，三曰谭诗文，四曰清谭，五曰杂谭。记其乡人之事为多。 </p>
<p>△《东山草堂迩言》・六卷（户部尚书王际华家藏本） </p>
<p>国朝邱嘉穗撰。嘉穗有《考定石经大学经传解》，已著录。是编乃其蚣侵文，分经史、性命、学问、政教、见闻、诗文六门。大抵好为论辨，而考据甚疏。其有妇人焉一条，以妇字为妫字之讹，指为陈胡公满，绝无典据。其古文韵语一条，谓《中庸》仲尼祖述尧舜一章为隔句用韵，乃孔子赞，如武字土字已见今韵上声七{鹿吴}，他如蚴僮帚Ｗ只字大字音皆相近，想古韵可通用，惟如日月之代明，明字乃平声，不可假借，或当叶作暮字，其说乖谬，托之梦中神授，尤为怪诞。其三年丧辨一条，谓古礼实三十六月，不知唐王玄感已有此说，为先儒所驳。至谓此说出《鲁诗世学》，系宋本，今坊中无之，是并丰坊不知为何代人也。哀梨一条，谓哀字非姓非地，殊不可解，当作袁字，是并《世说新语》未考也。至鱼符一条，谓我朝因前明之制，凡朝参官给牙牌悬於腰间，以通禁门，更为草野传闻之语。盖其著书大旨，在於讲学，而又好奇嗜博，杂及他事，违才易务，故春驳如斯。至五卷见闻一门，全类小说。六卷诗文一门，多论八比。尤与全书不类也。 </p>
<p>△《蓉槎蠡说》・十二卷（浙江孙仰曾家藏本） </p>
<p>国朝程哲撰。哲字圣恚歙县人。此编前有王士祯序，称其抱博辨之才，具论断之识，无雷同剿说之弊。然其书杂掇琐闻，不甚考证。大抵皆才士聪明语耳。</p>
<p>△《道驿集》・四卷（浙江巡抚采进本） </p>
<p>国朝张祖年撰。祖年字申伯，汤溪人。是集其所自编，凡再易刊版乃定。卷一曰正学阐微，泛论《四书性理》诸书。卷二曰正史阐微，大致似胡寅《读史管见》。卷三曰杂文提要，卷四曰杂著提要，大抵多讲学之语。祖年自称张┉二十世孙，故力辨张浚杀曲端事，说《论语》、《孟子》皆主┉说。而於明英宗免圣贤後裔差役一事，尤颂美不置云。 </p>
<p>△《读书随记》・一卷、《续记》・一卷、《剩语》一卷（编修汪如藻家藏本） </p>
<p>不著撰人名氏，自题曰湖上逸人。又署上章摄提格，为庚寅岁，相其版式，盖康熙中所刊也。其书皆摘录经史中语，而以己意论断之，然无所发明。《剩语》为诗赋小词数十首，於句下各加笺注，亦无可采。 </p>
<p>△《卮坛对问》・六卷（江苏巡抚采进本） </p>
<p>国朝江德中撰。德中有《西粤对问》，已著录。是书首卷论支干及日月星阒事，二卷以下则杂论经史。其自序云，斯编纪事，初详甲子，谱年也。间存姓氏，慎交也。今覆审是书所载，与二语绝不相应，疑已经他人删订，非其原本矣。</p>
<p>△《经史慧解》・六卷（浙江巡抚采进本） </p>
<p>国朝蔡含生撰。含生字天度，萧山人。其自署称固陵者，即今萧山县西兴地也。是书杂取经史事迹人物各著论一篇，凡二百二十一首。其文纵横辨难，颇似毛奇龄。好为异说亦似之，然博赡不及也。末一篇论孟子，谓孟子之徒如万章、公孙丑辈，其言鄙悖浅俚，而惜己不遇孟子。谓仆无从受，孟子无可授，其为不遇则均，其高自位置，又甚於奇龄。二人生同邑里，或亦闻风而兴，变本加厉欤。</p>
<p>△《任酚锫浴贰ぃㄎ蘧硎，直隶总督采进本） </p>
<p>国朝王建衡撰。建衡有《读史辨惑》，已著录。是编乃其笔记之文，不分卷数，但录为上下二册。自述性喜读书，储藏甚富。今观其上册所论，皆商觥栋藓！匪载，下册所论，皆陶宗仪《说郛》所载也。 </p>
<p>△《岭西杂录》・二卷（江西巡抚采进本） </p>
<p>国朝王孝咏撰。孝咏字慧音，吴县人。自序题忄龃蠡穆渲岁，当为乾隆二年丁巳，其时《旧唐书》犹未刊刻颁行，故孝咏有重刊之议也。是书乃孝咏客游广西时作，其中颇纪粤事，而所考证议论，无关於粤者甚多。盖以成於岭西而名，非记其风土也。孝咏犹及与朱彝尊等游，故耳目濡染，所言往往有根柢。其中如评李贽、屠隆、祝允明皆极确当，其论徐炯注《李商隐文集》，程婴、公孙杵臼事未详左氏记赵武事，与《史记》全殊，失之不考。其欲以《山海经》、《老子》、《庄子》、《楚词》、《水经》为十三经羽翼，则文人好异之谈，又堕明人习气矣。 </p>
<p>△《後海堂杂录》・二卷（江苏巡抚采进本） </p>
<p>国朝王孝咏撰。是书成於乾隆甲申。年已七十五矣。多评论古人，亦间及近事。其学多本毛奇龄，故欲以奇龄配孔子庙，未免偏私。其文人相轻一条，载王士祯奖拔赵执信惟恐不及，而执信薄行负心，於其死後作《谈龙录》云云。案执信为士祯之甥鲴悖其相失结衅在士祯生前，故《居易录》中论二冯《拟才调集》有铸金呼佛之诮，《谈龙录》序亦有年月可稽。孝咏以为士祯没後始著书，非其实也。 </p>
<p>△《南村随笔》・六卷（浙江巡抚采进本） </p>
<p>国朝陆廷灿撰。廷灿有《续茶经》，已著录。此其居家时取平日所见闻杂录之，而於新城王士祯、商邱宋荦两家说部采取尤多。盖廷灿为士祯与荦之门人，故其议论皆本之《池北偶谈》，《筠廊随笔》诸书，而略推扩之。其中如辨古人之登高不独重九，开元寺纸箫胜於磁箫诸条，亦颇见新意。至其载汉设官七千五百馀员，乃後汉之制，不知前汉则其数较倍；推梁萧子显之《同姓名录》，不知子显书世已无传，考据亦时有未密也。 </p>
<p>△《枝语》・二卷（浙江巡抚采进本） </p>
<p>国朝孙之糇。之羲辑《尚书大传》，已著录。是书取花木蔬果之类，各为铨释。略於形色性味，而详於名义。或穿鉴其偏旁，或附会其音声，偏旁音声皆不可通，则宛转假借，牵合故实，以寓议论。大抵以陆佃《埤雅》为鼻祖，然《埤雅》之失在於好引《字说》，而所长在於考据经典，之舨恍其考据，而效其《字说》，亦可谓不善学矣。古来著录之例，草木种植当附农家，名物训诂当附《小学》，是书皆近之而皆不类，姑附之於杂家焉。 </p>
<p>△《谔崖脞说》・五卷（浙江巡抚采进本） </p>
<p>国朝章楹撰。楹字柱天，浙江新城人。雍正癸丑进士，官青田县教谕。是书皆其随意抄撮之语，初名《噩捱脞说》，後更今名。一卷曰诗话，多录同时诸人赠答诗篇，而己作亦附见一二。二卷曰昔游，乃述平生经历山水佳胜。三卷曰诧异，则记近世异闻而间证以古事。四卷、五卷曰摭轶，则诸书纪载非世所习见者，节录大略，而以己见发明之，略似史论之体。 </p>
<p>△《书隐丛说》・十九卷（浙江巡抚采进本） </p>
<p>国朝袁栋撰。栋号漫恬，吴江人。是书杂抄小说家言，参以己之议论，亦颇及当代见闻。原序拟以洪迈《容斋随笔》，顾炎武《日知录》，栋自序亦云摹仿二书，然究非前人之比也。 </p>
<p>△《然疑录》・六卷（江苏巡抚采进本） </p>
<p>国朝顾奎光撰。奎光有《春秋随笔》，已著录。是编乃其笔记之文。其中说《春秋》者十之五六，说四书者十之二三，其他论史、论诗、论文及杂论事理者仅十之一二。所徵引不甚博，而立说大抵中理。其论四书，取毛奇龄之淹洽而不取其巧辩，论《春秋》驳胡安国诸人之苛刻而一一原情准势，皆为可取。论嘉靖大礼一事，历驳张璁、桂萼、方献夫之说而谓杨廷和特操之已蹙，遂相激弥甚，可为持平之议。其论文、论诗亦具有所见，惟力驳《公羊传》为尊者讳之文，则似持平而实乖理。夫褒贬者是非之公义，圣人不得私也；忠孝者臣子之大分，圣人亦不得越也。董狐之於赵盾，南史之於崔杼，特同为齐、晋之臣耳。若《春秋》则《鲁史》，孔子则鲁人也。其被弑之主若隐公、闵公，皆鲁之先君，其与弑之人若桓公、宣公，亦鲁之先君也。书薨而不地，其实固不没矣。如俨然立其子孙之朝，而奋笔大书以恶逆之名加祖宗，是岂天理之所宜，而人情之所安哉！奎光所论，是证父攘羊之直，非圣人之义也。 </p>
<p>△《潇湘听雨录》・八卷（编修程晋芳家藏本） </p>
<p>国朝江昱撰。昱有《尚书私学》，已著录。是编乃其弟官常宁知县时，昱奉母就养，因摭见闻，考订故实，著为一编。曰听雨者，取苏轼兄弟对床语也。其中如辨辖神祠即轸宿旁之左辖、右辖，长沙翼轸分野，乃土人祀其分星，又如引《幽明录》证渣江为查江，引《玉篇》、《北史》及欧阳询书温彦博碑证案牍以准作准非宋时院吏避寇准名，其言颇有根据。其辨衡山岣嵝碑一篇，考究详明，知确出近时伪撰，尤足祛千古之惑。惟谰言琐语，颇伤泛滥，不免失之贪多耳。</p>
<p>△《经史笔记》・（无卷数，两江总督采进本） </p>
<p>国朝潘继善撰。继善有《音律节略考》，已著录。是书皆偶拈经史之文，为之论说。其论经，如尧典、月令中星不同，合朔置闰测算南陔无辞，《周礼》阙冬官，周改时月。论史，如吕后丧心无耻，不得陟陡咦妫凰锶ā⒙烂晌汉贼；王守仁不说良知，其所积自能有用，但其心中恍惚，若有所见，遂忘前此学问之力，而归功於良知；其立论亦颇准於理，但皆人人所共知耳。 </p>
<p>△《毛氏残书》三种・（无卷数，江苏巡抚采进本） </p>
<p>国朝毛羽宸撰。原本不题书名，亦无序跋目录。凡分三部；曰理学部，多谈心性；曰儒学部，多考证名物典制；曰史学部，则史评也。似全书不止於此，此其残稿耳。书中颇诋斥朱子，如谓性与天道，晦芬源收禄拗，而晚更以与季通所言者与众共言，虽欲使禅宗不寄我篱下不可得，其说颇悖。检书中有阅陶不退《阆园集序说》一篇，甚推李贽，知其学所由来，源流未正矣。 </p>
<p>△《榴园管测》・五卷（湖南巡抚采进本） </p>
<p>国朝王元复撰。元复字能愚，号醒斋，里籍未详。是编采永乐《性理大全》所列周子《太极图说》、邵子《皇极经世书》、朱子《易学启蒙》、蔡元定《律吕新书》、蔡沈《洪范数》诸书，而引伸其说，大抵因袭旧文，而参以臆断。所附天度月度及杂论数条，亦皆掇拾性理之绪馀。其《经书质疑》中一条云。童年梦人以书授余，内云，惟卧龙无顷刻须臾之悔。又云，八月苦雨，偶看榴花落瓣，於《河图》之数有会。是皆非笃实之言也。 </p>
<p>△《数马堂答问》・二十卷（福建巡抚采进本） </p>
<p>国朝黄名瓯撰。名瓯字驭卜，福州人。是书九类，一天文，二地舆，三人物，四经书，五史鉴，六人事，七释老，八飞植，九数学，凡二百六十馀条，而飞植类止一条为最少。其体皆设为问答，而大抵掇拾陈因，时多舛误。如牵牛织女一条曰，问《淮南子》云七月七夕织女会牛郎，《齐谐记》谓天河东有织女，天帝之女，因机杼劳苦，天帝怜其独居，使嫁与河西牵牛之夫，嫁後废女工，天帝怒，责令归河东，一年只会一度，事果可信欤云云？考乌鹊填河以渡织女，白居易《六帖》引《淮南子》而《淮南子》无此文，安得有七月七夕之说？吴均《续齐谐记》成武丁条下有织女嫁牵牛五字，何尝有河东、河西之语？其剿撮无稽，大抵此类。卷首引用书目二百四十种，下至《快书》、《藏书》、《焚书》、《纲鉴补》、《唐类函》、《闲情偶寄》、《一家言》、《唐诗选》、《历朝捷录》、《五车韵瑞》、《韵府群玉》、《古文析义》、《性理大全》、《六才子书》、《诗经窭牲摹分类，皆据为典要。而二十一史之外别有《史记》，《十三经》之外别有五经、三传、《孝经》、《尔雅》，知其书由杂缀而成也。 </p>
<p>△《钝根杂著》・四卷（编修周厚辕家藏本） </p>
<p>国朝周池撰。池有《读史偶评》，已著录。是书卷一曰理气图说，明盈虚消息，以渐而至穷极必返之义。卷二凡二篇，一曰庄子身生性命子孙说，因《庄子・知北游篇》之语而推广之，一曰损人利己说，因史夔《愿体集》所论但言利害，不言是非，故以儒理正之。卷三曰诸凡视[1234]七解词，则书一自字而缺其中一横画，因而推阐其说，凡得七解。自序谓如哑谜隐语，盖游戏之笔也。卷四凡三篇，一曰论《诗经叶韵》有误，一曰卷耳篇辨解，一曰邶风柏舟篇辨解。──右“杂家类”杂说之属，一百六十八部，一千一百零一卷，内七部无卷数，皆附《存目》。 






</p> </div>
<ul class="pagelist">
  <span class="todown1"><a href='215976_2.html' class='pagedaohang'>【上一篇】<i>:卷一百三十・子部四十○杂家类存目七</i></a></span><span class="tomenu"><a href="sikuquanshuzongmutiyao_2.html" title="四库全书总目提要" class="returnIndex">【回目录】</a>
</span><span class="toup1"><a href='215974_2.html' class='pagedaohang'>【下一篇】<i>：卷一百二十八・子部三十八○杂家类存目五</i></a></span>
</ul>
<div class="content01">
  <script src="../../js/bottom.js" type="text/javascript"></script>
</div>
<div class="kind">
  <h2>推荐阅读</h2>
</div>
<div class="index_list">

<a href="../sidawenxuemingzhu/sidawenxuemingzhu_2.html" target="_blank">四大文学名著<i>></i></a>

<a href="../tangshi/tangshi_2.html" target="_blank">唐诗<i>></i></a>

<a href="../songci/songci_2.html" target="_blank">宋词<i>></i></a>

<a href="../zhuzibaijia/zhuzibaijia_2.html" target="_blank">诸子百家<i>></i></a>

<a href="../shishu/shishu_2.html" target="_blank">史书<i>></i></a>

<a href="../gudaiyishu/gudaiyishu_2.html" target="_blank">古代医书<i>></i></a>

<a href="../fujingdaquan/fujingdaquan_2.html" target="_blank">佛经大全<i>></i></a>

<a href="../mengxue/mengxue_2.html" target="_blank">蒙学<i>></i></a>

<a href="../yijingshuji/yijingshuji_2.html" target="_blank">易经书籍<i>></i></a>

<a href="../gudaibingshu/gudaibingshu_2.html" target="_blank">古代兵书<i>></i></a>

</div>
<div class="content01">
  <script src="../../js/image3.js" type="text/javascript"></script>
</div>
<div class="kind">
  <h2>阅读分类导航</h2>
</div>
<div class="bot"> <a href="../sidawenxuemingzhu/sidawenxuemingzhu_2.html" targent="_blank">四大文学名著</a><a href="../tangshi/tangshi_2.html" targent="_blank">唐诗</a><a href="../songci/songci_2.html" targent="_blank">宋词</a><a href="../zhuzibaijia/zhuzibaijia_2.html" targent="_blank">诸子百家</a><a href="../shishu/shishu_2.html" targent="_blank">史书</a><a href="../gudaiyishu/gudaiyishu_2.html" targent="_blank">古代医书</a><a href="../fujingdaquan/fujingdaquan_2.html" targent="_blank">佛经大全</a><a href="../mengxue/mengxue_2.html" targent="_blank">蒙学</a><a href="../yijingshuji/yijingshuji_2.html" targent="_blank">易经书籍</a><a href="../gudaibingshu/gudaibingshu_2.html" targent="_blank">古代兵书</a> </div>

<div id="message"><div id="notice" style="color:red">亲爱的网友，祝您阅读快乐！<p style="text-align:center"><input type="button" onclick="location.href='http://m.sbkk8.com/gudai/sikuquanshuzongmutiyao/215975.html'" class="btn" value="点击继续访问"><br></p></div></div><script type="text/javascript">$("#message").hide();</script>

<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="../../book_sbkk8_default.html">电脑版</a></p>
    <p>天涯知识库</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.baidu.com/hm.js?441a619c850df81cb1481f048dd5e631";var s = document.getElementsByTagName("script")[0]; s.parentNode.insertBefore(hm, s);})();</script></span>

<script>
$(function(){
  $("#myindex_1").live("click",function(){
	  $("iframe:last").prev().remove();
	  $("iframe:last").before('<div style="background:rgba(0,0,0,0.1);position:absolute;top:0px;right:0px;width:20px;text-align:center;color:#ffffff;font-size:12px;line-height:20px;font-family:Arial;height:20px;z-index:2147483647;">X</div>')
	  
  });		
  $("body").append("<a id='myindex_1' href='215975_2.html#'></a>");;
  $("#myindex_1").click();
}) 	
</script>
</body>
</html>