<?xml version="1.0" encoding="gb2312"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=gb2312" />
<title>四库全书总目提要_卷九十八・子部八○儒家类存目四</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<script src="../../js/dm.js" type="text/javascript"></script>
<link href="../../css/wap2011.css" rel="stylesheet" type="text/css" />
<script src="http://apps.bdimg.com/libs/jquery/2.1.4/jquery.min.js"></script>
</head>
<body class="body">
<div class="mtop"> <a href="../../m_sbkk8_default.html" class="mindex"><img src="http://m.sbkk8.com/images/mindex.png" alt="回主页" /></a>
  <div class="mTitle"><a href="../../m_sbkk8_default.html" class="htitle1">天涯知识库</a> ・ <a href="sikuquanshuzongmutiyao_2.html">四库全书总目提要</a></i></div>
  <span class="mmenu" id="mmenu"><img src="http://m.sbkk8.com/images/mmenu.png" alt="目录" /></span> </div>
<div class="mnav" id="mnav"> <a href="../../m_sbkk8_default.html" targent="_blank">首页</a> <a href="../../zuowen/zuowen_2.html" targent="_blank">作文</a> <a href="../gudai_2.html" targent="_blank">古代文学</a> <a href="../../jiankangbaojian/jiankangbaojian.html" targent="_blank">健康保健</a> <a href="../../jiankangyinshi/jiankangyinshi_2.html" targent="_blank">健康饮食</a> <a href="../../xiandai/xiandai.html" targent="_blank">现代小说</a> <a href="../../gushihui/gushihui_2.html" targent="_blank">故事会</a> <a href="../../waiguo/waiguo_2.html" targent="_blank">外国文学</a> <a href="../../shenghuochangshi/shenghuochangshi.html" targent="_blank">生活常识</a> <a href="../../meirongyangsheng/meirongyangsheng_2.html" targent="_blank">美容知识</a> <a href="../../lishigushi/lishigushi_2.html" targent="_blank">历史故事</a> <a href="http://m.sbkk8.com/wangluoxiaoshuo/" targent="_blank">网络小说</a> <a href="../../juqingjianjie/juqingjianjie.html" targent="_blank">剧情简介</a> <a href="../../wangmingdaquan/wangmingdaquan.html" targent="_blank">网名大全</a> <a href="../../shuoshuo/shuoshuo.html" targent="_blank">说说大全</a> <a href="../../caipudaquan/caipudaquan.html" targent="_blank">菜谱大全</a>  </div>
<div class="search searchtop">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01 content02">
  <script src="../../js/pic.js" type="text/javascript"></script>
</div>
<div class="daohang"><strong>位置:</strong><a href='http://3g.sbkk8.com/'></a> > <a href='../gudai_2.html'>古代文学</a> > <a href='sikuquanshuzongmutiyao_2.html'>四库全书总目提要</a> > </div>
<div class="kind">
  <h1 class="h11">卷九十八・子部八○儒家类存目四</h1>
</div>
<div class="articleContent"> <p>





△《大学辨业》・四卷、《圣经学规纂》・二卷、《论学》・二卷（直隶总督采进本）</p>
<p>国朝李龉ё。龉в小吨芤状注》，已著录。是编发明古《大学》之法，以辨俗学之非，大旨与其《大学传注》同。首总论《大学》，次辨後儒所论《小学》、《大学》，次论《小学》，次辨後儒改易《大学》原本，次《大学》原文及全篇解，次《大学》之道至致知格物解，次辨後儒格物解，次其本乱至此谓知之至也解，次申论格物，次所谓诚其意者至末解，次申解全篇。其所争在以格物为周礼三物。其谓孔子之时，古《大学》教法所谓六德、六行、六艺者，规矩尚存，故格物之学人人所习，不必再言。惟以明德、亲民标其宗要，以诚意指其入手功夫而已。格物一传，可不必补。其说较他家为巧，故当时学者多称之。《圣经学规纂》二卷，则摘录四书、五经之言学者，申明其说。《论学》二卷，则录朋友问难之语。其凡例所谓《辨业》意有不尽者入之《学规》，《学规》意有不尽者入之《论学》是也。</p>
<p>△《小学稽业》・五卷（直隶总督采进本）</p>
<p>国朝李龉ё。其序谓朱子《小学》所载天道、性命，上达也；亲迎、朝觐，年及壮强者也。以及居官、告老诸条，皆非幼童事，且无分於《大学》。乃别辑此编。卷一为小学四字韵语，括其总纲，以便诵读。卷二为食食能言，六年教数方名，七年别男女，八年入小学教让，九年教数目，十年学幼仪诸条。卷三为学书。卷四为学记。卷五为十有五学乐，诵诗，舞勺。大旨以礼、乐、书、数为纲。其中如引曲礼履不上堂一节，在今日并无解履之事。引王制道路男子由右，妇人由左，车从中央一节，在今日亦跬步不可行。此虚陈古礼者也。又诵诗一条自造诗谱，舞勺一条自造舞谱，此又杜撰古乐者也。惟学书一篇，辨篆楷之分，极为精核。然亦非童子之所急，其郛廓正与亲迎、朝觐等耳。</p>
<p>△《性理纂要》・八卷（河南巡抚采进本）</p>
<p>国朝冉觐祖撰。觐祖有《易经详说》，已著录。是书前四卷为性理纂要附训，五卷至八卷为性理纂要附评。自序谓，附训者，周子《太极图》、《通书》，张子《西铭》、《东铭》，程子《定性书》五者之训诂。《太极图》、《通书》、《西铭》本朱子之注，诸儒之说，《东铭》、《定性书》则杂考朱子及诸儒之说而参以己意。附评者，以程子之言为经，朱子之言为传，诸儒为之羽翼，而以己意为之评。推觐祖之意，盖以《性理》所载《太极图》诸书为周、张、程所手著，故尊为经典，名之曰训。其性理诸条以下则胡广等裒集之言，故侪诸文史，目之曰评。然同一先儒之言，何必分疆别界。况评中所引程子之说不一而足，何所见忽尊而训，忽卑而评也。</p>
<p>△《天理主敬图》・一卷（河南巡抚采进本）</p>
<p>国朝冉觐祖撰。其图上标天理二字，明性道之重。中列存养、省察、讲学、力行四项，为体道之功。下书一敬字，以示心法之要。盖为姚江之学言超悟者而发。然古人著书，必言不能尽其意者乃图以明之。若体认天理，而存养、省察、讲学、力行以归於主敬，此可以言诠者也。何必托诸绘画乎？</p>
<p>△《程功录》・五卷（两江总督采进本）</p>
<p>国朝杨名时撰。名时有《周易札记》，已著录。是编乃其讲学札记。体例全仿薛蟆抖潦槁肌罚然中间颇涉杂论。第四卷中剖析铅汞之说，尤於儒理无关。其亦邹肿《参同契》意耶？以大旨醇实，故仍列之儒家焉。</p>
<p>△《嵩阳学凡》・六卷（副都御史黄登贤家藏本）</p>
<p>国朝景日鳔踝。日鳔跤小夺栽烂硎贰罚已著录。是书依《大学》八条目，排纂诸家语录。意取通俗，故言皆浅近，盖曹端《夜行烛》之类。每门中分析子目至数百余，亦不免於芜杂。</p>
<p>△《续小学》・六卷（浙江巡抚采进本）</p>
<p>国朝叶钅醣唷ｎ魔鹾徘狈颍嘉善人。是书成於康熙辛未。以朱子《小学》一书所采至宋淳熙而止，因续采自宋迄明诸儒言行可为师法者，仍以内外篇目分条类叙，自为之注。其立教第一篇末附幼仪三十则，则钅跛自撰也。</p>
<p>△《心印正说》・三十四卷（江苏巡抚采进本）</p>
<p>国朝吴台硕撰。台硕字位三，嘉定人，陆陇其之门人也。是书成於康熙壬申，以学术治功之要分立篇目，而各为论以发明之。凡三十四类，每类又各有子目。於洛、闽绪言及历代史论多所徵引。又间有注释，不知何人所增入也。其曰心印，当取心心相印之义，然二字乃佛语，非儒语也。其说序二篇，则仿《序卦传》体，述其次第，亦涉拟经。陆陇其为之作序，不一纠正，何耶？</p>
<p>△《尊道集》・四卷（湖北巡抚采进本）</p>
<p>国朝朱搴撰。搴字良一，黄陂人。是书成於康熙丁丑。第一卷为圣贤前编，自孔子至孟子事迹，及後人论说。第二卷节取《伊洛渊源录》。第三卷节取《伊洛渊源续录》。第四卷为前明五子录，纪薛蟆⒑居仁、罗钦顺、顾宪成、高攀龙五人行谊，而兼及其言论。大指主於攻击陆、王。</p>
<p>△《近思续录》・四卷（副都御史黄登贤家藏本）</p>
<p>国朝刘源渌撰。源渌字昆石，自号直斋，安邱人。是书因朱子《近思录》篇目，采辑朱子《或问》、《语类》、《文集》分门编辑。前有康熙辛巳其门人陈舜锡、马恒谦二序。舜锡序称其每祭朱子，品物丰洁，极其诚敬。恒谦序称其於《朱子文集》、《或问》、《语类》三书，沉潜反覆，撮辑纂叙，席不暇暖，手不停笔，二十馀年，凡三创草，三脱稿，乃成是书云。</p>
<p>△《冷语》・三卷（副都御史黄登贤家藏本）</p>
<p>国朝刘源渌撰。其门人马恒谦编。其书仿语类之体，大旨本朱子之说而衍之。其三卷中一条诋刘安世为邪人，谓其害甚於章丁⑿纤。以其与伊川不协也。然《宋史》具在，安世《尽言集》亦具在，果章丁⑿纤≈不若乎？不问其人品之醇疵，但以附合道学者为正，稍相龃龉者为邪，则蔡京之荐杨时，当为北宋第一正人矣。佛家以敬信三宝与否定人之罪福，儒者不当如是也。</p>
<p>△《读书日记》・六卷（山东巡抚采进本）</p>
<p>国朝刘源渌撰。凡记疑五卷，冷语一卷，皆读书札记之言。其记疑本二十四卷，冷语本五卷，後归安陆师为之删定，更以今名。然《冷语》又有三卷一本。盖天下之至易作者，莫如语录。偶逢纸笔，即可成编。故诸本错出如是也。</p>
<p>△《性理辨义》・二十卷（直隶总督采进本）</p>
<p>国朝王建衡撰。建衡有《读史辨惑》，已著录。是书分二十篇，而列目凡十有五，曰原理、原气、原天、原生物、原性、原命、原道、原德、原伦、原学、原鬼神、原人鬼、原祭、原妖厉、杂论。其第一篇与十二篇皆题曰原理，自注谓前统论天地之理，後以在物之理言。第二篇、第三篇皆题曰原气。第四篇、第五篇、第六篇皆题曰原天，而不自言其所以分。推究其文，则原气二篇，一言阴阳，一言五行。原天三篇，一言天行及日月，一言星辰及推算，一言风雨露雷诸事也。大旨皆复衍宋儒而加以胶固。其原天三篇，则纯述欧罗巴语而讳所自来焉。</p>
<p>△《静用堂偶编》・十卷（两江总督采进本）</p>
<p>国朝涂天相撰。天相字燮罚号存斋，一号迂叟，孝感人。康熙癸未进士，官至工部尚书。天相从熊赐履讲学，所著有《谨庸斋札记》、《守待录》、《存斋闲话》等书，兹编又从诸书之中撮其大略。上编为学言、政言、学辨，凡五卷。下编为家训、幼仪、杂箴、杂铭、杂诫、古今体诗、存斋诗话，亦五卷。</p>
<p>△《广字义》・三卷（浙江巡抚采进本）</p>
<p>国朝黄叔敬撰。叔敬有《南征记程》，已著录。初，宋陈普作《字义》，凡一百五十三字，孙承泽尝为增订。叔敬复取陈淳《北溪字义》及程远《原字训》合承泽所订裒为一书。每条之首题原字者，晋之旧。题广义者，皆续增也。</p>
<p>△《朱子晚年全论》・八卷（江西巡抚采进本）</p>
<p>国朝李绂编。绂字巨来，号穆堂，临川人。康熙己丑进士，官至内阁学士，兼礼部侍郎。朱、陆之徒，自宋代即如水火，厥後各尊所闻，转相诟厉，於是执学问之异同，以争门户之胜负。其最著者，王守仁作《朱子晚年定论》，引朱以合陆。至万历中，东莞陈建作《学锻ū妗罚又尊朱以攻陆。程猓朱子之乡人也，因作《闲辟录》以申朱子之说。绂，陆氏之乡人也，乃又作此书以尊陆氏之学。大旨谓陈建之书与朱子之论，援据未全，且语录出门人所记，不足为据，乃取朱子正、续、别三集所载，自五十岁至七十一岁与人答问及讲义、题词之类，排比编次，逐条各附考证论辨於下，以成是书。其说甚辨。案韩愈送王秀才序，称孔子之道大而能博，学焉而各得其性之所近，故子贡之敏悟，曾子之笃实，皆得闻一贯之旨，而当时未尝相非。後之儒者，各明一义，理亦如斯。惟其私见不除，人人欲希孔庭之俎豆，于是始于争名，终于分党，遂寻仇报复而不已，实非圣贤立教之本旨。即以近代而论，陆陇其力尊程、朱之学，汤斌远绍陆、王之绪，而盖棺论定，均号名臣。盖各有所得，即各足自立，亦何必强而同之，使之各失故步乎？绂此书皆以朱子悔悟为言，又举凡朱子所称切实近理用功者，一概归之心学。夫回也屡空，焦咭孕奈弈拟，空诸所有解之矣，颜子其果受之乎？仍各尊所闻而已矣。</p>
<p>△《陆子学谱》・二十卷（江西巡抚采进本）</p>
<p>国朝李绂撰。是编发明陆九渊之学。首列八目，曰辨志，曰求放心，曰讲明，曰践履，曰定宗仰，曰辟异学，曰读书，曰为政。次为友教。次为家学。次为弟子。次为门人。次为私淑。而终之以附录。考陆氏学派之端委，盖莫备於是书。惟其必欲牵朱入陆，以就其晚年全论之说，所列弟子如吕祖俭之类，亦不免有所假借。是则终为乡曲之私耳。</p>
<p>△《学舫》・（无卷数，山东巡抚采进本）</p>
<p>国朝吴阕。阌小盯愎人轮尽罚已著录。是编每条标目，各载门人某述，而玩其文辞，乃出一手。大抵阌兴讲论，辄笔於书，特分署门人之名，以摹仿程、朱语录体例耳。其议论颇多迂诞。如论河图，谓婴儿首有滗觯为人之河图；黄河居中，众水分流，为地之河图；三垣五行，日月列宿，为天之河图；未免穿凿。论《周易》大旨，谓易字从日从月，日月往来即易。圣人非作易，乃抄易耳。阴取《参同契》之说，又未免剿袭。至诗学一条，谓诗必以赓歌、击壤为归，尤万不可行之高论也。</p>
<p>△《白鹿洞规条目》・二十卷（江苏巡抚采进本）</p>
<p>国朝王澍撰。澍有《禹贡谱》，已著录。是编取朱子《白鹿洞规》为纲，而分类条析，证以经史百家之语。自序云：始自戊寅四月，迄癸未十月，中更六年，凡三易稿云。</p>
<p>△《集程朱格物法》・一卷、《集朱子读书法》・一卷（两江总督采进本）国朝王澍撰。陆、王之学主於静悟，故以读书为粗迹，而所谓格物者亦以为格去物欲，还虚明之本体。故澍取程、朱格物之要语与朱子读书章程，排比联络，融会其意，各为一篇，以救其弊。其词澍所自撰，其理则洛、闽之绪言，故皆谓之集焉。</p>
<p>△《经书性理类辑精要录》・六卷（兵部侍郎纪昀家藏本）</p>
<p>国朝王士陵撰。士陵有《易经纂言》，已著录。是编采五经、四书与《性理大全》之文，分类编次。凡道体一卷，为学一卷，为政二卷，实履一卷，圣贤一卷。别为子目四十三，子目之中又别为子目二十，各杂采坊本讲章之文，而附以己见。</p>
<p>△《谋道续录》・二卷（江西巡抚采进本）</p>
<p>国朝谭旭撰。旭字东白，新建人。康熙丁酉副榜贡生。是书末有其门人吕步青跋，称旭先有《谋道录》，故此称《续录》。其学恪守程、朱，持论甚正，而不免於好辨，每争竞於一字一句之间，其细已甚。又朋友以书相质，详为批阅是也。所见不合，两存以待论定亦可也，乃往往注其人已改而仍载其原本之疵谬，以见驳正之功。此近於暴己之长，形人之短矣。</p>
<p>△《读周子札记》・（无卷数，江苏巡抚采进本）</p>
<p>国朝崔纪撰。纪有《成均课讲周易》，已著录。是书以《中庸》之旨发明《太极图说》、《通书》之理。大意谓太极即《中庸》上天之载，其阴中有阳者，是太极之静，而中即《中庸》所谓人心未发之中。阳中有阴者，是太极之动，而和即《中庸》所谓人心已发之和。其变四象而言五行，用意尤在於土，以明太极即不贰之诚。盖本明薛笾说而益推衍之。纪所解《中庸》，以主静为主，亦此意也。</p>
<p>△《知非录》・一卷（山东巡抚采进本）</p>
<p>国朝邓锺岳撰。锺岳字东长，号悔庐，聊城人。康熙辛丑进士第一。官至礼部左侍郎。是编盖其晚年讲学所记，故取蘧伯玉事为名，犹其自号悔庐之意也。</p>
<p>△《馀山遗书》・十卷（浙江巡抚采进本）</p>
<p>国朝劳史撰。史字麟书，号馀山，馀姚人。是书谓易之为道，细无不该，远无不届。故多本易理以推人物之性，其说亦或偶似近理。然如推飞禽上升属阳，阳象圆，圆者径一而围三。故鸟足三爪，为围三，除去上一旱爪为径一。本乎地者为植物，故走兽不能飞，属阴。阴象方为坤，坤为牛，牛之蹄爪四，四合而二偶，故除去上二小旱爪，惟大爪，著地，是两地而为二。万物众矣，恐不能一一准数而生也。</p>
<p>△《虚谷遗书》・三卷（江西巡抚采进本）</p>
<p>国朝何国材撰。国材字维楚，江西新城人。是编凡分四种，祖陆九渊求放心之说而为《心学释疑》，本王守仁致良知之说而为《格物质疑》，采魏伯阳《参同契》之说而著《易图测》，仿岳元声研几私乘之说而为《研几录》。大旨坚护陆、王，为门户而著书，非为学问而著书也。</p>
<p>△《笔记》・二卷（湖北巡抚采进本）</p>
<p>国朝程大纯撰。大纯字汉舒，孝感人。康熙中由贡生官黄冈县教谕。是书皆讲学之语。其谓陆、王之学虽矫枉过正，然用以救口耳之学，不为无功。所见颇为平允。若以程子配孔子，朱子配孟子，则圣贤之於大儒，自有分际，未必二子所敢居矣。</p>
<p>△《日省编》・一卷（浙江巡抚采进本）</p>
<p>国朝冯昌临撰。昌临有《易学参记》，已著录。是书取《太极图说》、《西铭》及刘宗周《人极图》三篇，以为体道修身之本。後有玩《日省编》附语，取先儒旧说，间以己意附释焉。</p>
<p>△《圣学辑要》・一卷（两江总督采进本）</p>
<p>国朝潘继善撰。继善有《音律节略考》，已著录。是书为目凡六，论致知、力行、存养、慎独为一篇，论诚一篇，论仁义礼智为一篇，论学思知行为一篇，论主敬存省为一篇，论生质气象为一篇。前有江永序，称其学以敬为主。盖新安为朱子之乡，无不宗法洛、闽者，继善亦随其土俗云。</p>
<p>△《载道集》・六十卷（浙江巡抚采进本）</p>
<p>国朝许享编。享字纯也，海宁人。雍正癸丑进士。官翰林院编修。此编录历代之文，大旨以道学诸儒为主，而其馀类及焉。冠以大学圣经一章，中庸哀公问政一章。次以家语三章。次为孔子弟子门人子思、孟子、孟母、乐克、东周贤士之言。又次为东周论著，自汉至唐，大体分王言、臣言、论著三类，而隋则增王门弟子之言一类，尊王通也。宋、元、明则论著之外增言行一类，以有讲学诸儒也。终以张履祥之书。其凡例谓千古之圣人，莫尊於洙泗；有明之儒者，莫醇於杨园。以孔子始，以张子终，垂希圣希贤之则也。然於百世之下，尊一人与孔子相终始，谈何容易乎？</p>
<p>△《耻亭遗书》・十卷（浙江巡抚采进本）</p>
<p>国朝周宗濂撰。宗濂字简罚华亭人。雍正癸卯拔贡生。官潜山县教谕。是书於《易》、《书》、《诗》、《春秋》、《礼记》、《周礼》、《仪礼》偶有所得，皆随笔记录，末附《日省录》一卷。其说经诸条，多讲章习见之语。至斥《礼记》祭法王立七庙凡有六谬，祭义天子巡狩先见百年，於理难通，尤为臆见。惟《日省录》语多切实，盖疏於考古而熟於讲学者也。</p>
<p>△《棉阳学准》・五卷（江西巡抚采进本）</p>
<p>国朝蓝鼎元撰。鼎元有《平台纪略》，已著录。雍正戊申鼎元以普宁县知县署理潮阳。因经理其学校，作是编以训士。卷一曰同人规约，卷二曰讲学礼仪、丁祭礼仪，书田志，卷三、卷四曰闲存录，卷五曰道学源流、太极要义、西铭要义。棉阳者，潮阳古地名也。</p>
<p>△《女学》・六卷（福建巡抚采进本）</p>
<p>国朝蓝鼎元编。鼎元以周礼天官有九嫔掌妇学之法，谓妇人不可不学。然自班氏《女诫》以外，若刘向《列女传》，择而不精；郑氏《女孝经》，精而不详；至《女训》、《女史》、《闺范》、《女范》等书，尤为鄙陋浅率。因采经传格言，参摭史传，分为德、言、容、功四篇，章区类别，间缀论断，其体例皆本之朱子《小学》。</p>
<p>△《张子渊源录》・十卷（山东巡抚采进本）</p>
<p>国朝张Α编。Α号紫峰，乐陵人。雍正壬子举人，官内阁中书是书以仪封张伯行所刻《张子全书》不无讹谬，因仿《近思》、《渊源》二录之遗意，择张子粹言以程、朱论定者汇为一集。间有删节，皆从程、朱所辨，而张子晚年所未及改者也。凡西铭一卷，正蒙二卷，经学理窟二卷，语录文集一卷，遗文一卷，拾遗文一卷，遗事一卷，弟子一卷。</p>
<p>△《女教经传通纂》・二卷（江苏巡抚采进本）</p>
<p>国朝任启运撰。启运有《周易洗心》，已著录。是编仿朱子《小学》之例，采诸经传及《女诫》、《女训》、《女史箴》等书，分十三类。曰立教，曰敬身，曰笄礼，曰昏礼，曰事父母舅姑，曰谨夫妇，曰辨内外，曰逮妾媵，曰生子，曰勤职，曰祭礼，曰丧礼，曰贞节。其子翔为之注。末有其门人傅洛等跋，称尚有《女教史传通纂》一书，仿《小学・外篇》之意。今未之见。据翔所附记，此书立教等十一门，乃启运之妻所辑，笄礼、丧礼二门乃其妻没後启运所补。然启运序中不及之，且其妻名氏翔亦未著，故仍以启运之名著录焉。</p>
<p>△《躬行实践录》・十五卷（浙江巡抚采进本）</p>
<p>国朝桑调元撰。调元有《论语说》，已著录。调元初以文章驰骤一时，晚乃讲学，作为语录。其门人沈世炜及其侄经邦编而次之，以成是书。本名《夜炳录》，大旨以程、朱为宗，言敬言仁，辟仙辟佛。持论极为醇正，而大抵皆先儒所已言。</p>
<p>△《朱子为学考》・三卷（福建巡抚采进本）</p>
<p>国朝童能灵撰。能灵有《周易剩义》，已著录。是编考朱子为学之次第，分年记载，而於讲学诸书，各加案语以推阐辨论之，盖继《学锻ū妗范作也。同时宝应朱泽氵云亦有是书，大致皆互相出入。</p>
<p>△《理学疑问》・四卷（福建巡抚采进本）</p>
<p>国朝童能灵撰。首卷言心，二卷言性，三卷言仁，四卷言情。其论心曰：气之精爽为神明，神明之渣滓为气，气之渣滓为形，心其精，而形气其渣滓也。其论性，谓气质中亦有义理。其论仁，谓仁先须理会爱之理，未发之爱是为爱之本体，而得名之曰仁。其论情，谓思虑是心之用，而情行其中。又以《孟子》四端为逆触吾性而发者，其情属阴；《中庸》喜怒哀乐为顺吾性而发者，其情属阳。自序谓专心於圣贤先儒之旨，阅十馀年日用体验，间有所见，辄自札记而成是编。然多师心臆说，不能一一惬理也。</p>
<p>△《读书小记》・三十一卷（山西巡抚采进本）</p>
<p>国朝范尔梅撰。尔梅字梅臣，号雪庵，洪洞人。雍正中贡生。是编乃其随笔札记，教授生徒者。其弟尔楫颜之曰《读书小记》。其目为大学、中庸、论语、孟子札记者，凡六卷。为周易札记、易论、易卦考者，凡七卷。为尚书札记者，一卷。为毛诗札记者，二卷。为春秋札记者，五卷。为礼记、周礼札记者，三卷。又乐律考一卷，琴律考一卷，语录一卷，明儒考一卷，诗文三卷。据卷首凡例，谓《易》、《尚书》、《诗》为完书，《春秋》、《礼记》、《周礼》等皆有残佚重复，盖其书非手订，故多阙略。其所为诸经札记，皆随意缀语，初非依经立训。易论、易卦考则专主图书卦变之义，乐律、琴律考则采自明郑世子《载鲇乐书》，无他发明。</p>
<p>△《南阿集》・二卷（陕西巡抚采进本）</p>
<p>国朝康吕赐撰。吕赐有《读大学中庸日录》，已著录。是编以集为名，实则札记。一为论易问答，一为慎独斋日录，皆题曰卷一。据雍正壬子王心敬序，称问答语录凡十册，则非全书矣。</p>
<p>△《淑艾录》・十四卷（江西巡抚采进本）</p>
<p>国朝祝氵全撰。氵全字人斋，原名游龙，海宁人。乾隆丙辰举人。是书本张履祥《备忘录》而增删之，凡三百九十五条，仿朱子《近思录》例，分十四门，持论颇为纯正。而其後序则门户之见尚坚持而不化，必欲灭尽陆、王一派而後已，如不共戴天之雠。是未免於已甚矣。</p>
<p>△《下学编》・十四卷（江西巡抚采进本）</p>
<p>国朝祝氵全撰。氵全以蔡氏所纂《朱子近思续录》及近代《朱子近思续录》、《朱子文语纂》、《朱子节要》诸书皆为未善，乃掇取文集、语类，分十四门编次之，门为一卷，凡六百九十二条。其去取颇有苦心，然多窜易其原文。虽所改之处皆注其下曰原作某句，然先儒之书，意有所契，简择取之可也。意所不合，附论是非，破除门户，无所曲阿亦可也。学未必能出其上，而遽改古书，其意虽善，其事则不可训矣。</p>
<p>△《东莞学案》・（无卷数，浙江巡抚采进本）</p>
<p>国朝吴鼎撰。鼎有《易训举要》，已著录。是书大旨以陈建《学锻ū妗啡为阿附阁臣，排陆以陷王，甚至取象山语录，割裂凑合而诬之以禅。因条列其说，为之诘难。一曰诬朱子学禅，二曰撰禅名色，三曰以遮掩禅机咎象山，四曰撰养神二字诬象山，五曰删节象山文字诬象山，六曰错解象山语罪象山，七曰嘲象山辟禅，八曰自禅，九曰骂先儒，十曰自誉，十一曰誉朝贵，十二曰总论《学锻ū妗啡十谬，十三曰诸儒评《学锻ū妗罚末附象山读书法五十七条，论三鱼堂答秦定叟书一则。陈建为东莞人，故题曰《东莞学案》。案明以来，朱、陆之徒互相诟厉，名则托於卫道，实则主於寻雠。建之书以善骂为长，既非儒者气象。鼎又从而报复之。盖门户之争，非一朝一夕之故矣。</p>
<p>△《逸语》・十卷（江苏巡抚采进本）</p>
<p>国朝曹庭栋撰。庭栋有《易准》，已著录。是书前有自序谓虑群书沿袭，疑信相参，用是殚心潜体，削诬正误，以传其信云云。夫自秦、汉而後，百家多述孔子之言，真伪参半，庭栋虽称削诬正误，亦未见一一必出於孔子。又其序说行款，及每节注文分圈内圈外，俨然朱子《论语集注》体例。亦未免过於刻画也。</p>
<p>△《困勉斋私记》・四卷（编修周永年家藏本）</p>
<p>国朝阎循观撰。循观有《尚书读记》，已著录。是编乃其札记之文。初为三书，一曰《困勉斋私记》，一曰《困勉斋记忘》，一曰《求心录》。循观殁後，其同学韩梦周删除繁复，定为四卷，总名之曰《私记》。其学主於主敬克己，时时提醒此心，刻苦自立，而谆谆致戒於近名，於河津之派为近。</p>
<p>△《思通集》・二卷、《随意吟》・一卷（江苏巡抚采进本）</p>
<p>国朝秦望撰。望字元宫，无锡人。《思通集》皆杂论义理，自太极、阴阳、天地、鬼神、飞潜、动植之类，凡有会悟，随笔记之。《随意吟》乃所作杂诗，皆五言古体，亦多涉理路。</p>
<p>△《叙天斋讲义》・四卷（陕西巡抚采进本）</p>
<p>国朝窦文炳撰。文炳字质民，长安人。是书首纯一图说，次学约，次中庸撮总，次礼乐绪言，凡四种。其说简略殊甚，因乾隆三十三年其稿曾咨送五朝国史馆，遂题曰进呈《叙天斋讲义》。且备录文牒，累牍连篇，几乎末大於本，可谓村塾迂儒，毫不知朝廷体制者矣。</p>
<p>△《明儒讲学考》・一卷（浙江巡抚采进本）</p>
<p>国朝程嗣章撰。嗣章字元朴，号南耕，上元人。明代儒者，洪永以来多守宋儒矩酢Ｗ猿孪渍隆⑼跏厝省⒄咳羲各立宗旨，分门别户，其後愈传愈远，益失其真。入主出奴，互兴毁誉。嗣章为综括大略，合为一篇，而各注仕履於其下。於源流授受，宗派甚明。然如贝琼等本明初文士，於六经无所发明，未足当儒林之目，乃概加牵引，不免失之汜滥矣。</p>
<p>△《业儒臆说》・一卷（编修程晋芳家藏本）</p>
<p>国朝陶圻撰。圻字甸方，秀水人。是编皆论学之语。末有其弟越跋语，称其生平於性命之学最所究心。然观所论议，大率仍明人讲学之习，务以空谈相胜者也。</p>
<p>△《砭身集》・六卷（江苏巡抚采进本）</p>
<p>国朝刘鸣珂撰。鸣珂有《易图疏义》，已著录。《陕西通志》谓鸣珂有志圣贤之道，随处体认，有所得辄录之，凡六卷。即此书也。其书虽以集名，实则语录。持论亦颇醇正，然其中多驳经之说。如疑仪礼丧服传父在不得为母三年，妾生之子适母在不得为其母服，及叔嫂无服，皆逆於人心自然之理。又疑《礼记》抱孙不抱子为厚於孙而薄於子，祭必立户是伪为祖父，非百世不易之典。凡此之类，皆据臆见以测圣人，执後世以疑前代，盖讲学而未能穷经者耳。卷首有临潼教谕王修所作《鸣珂传》，其标题曰《大茂才理学名儒伯容刘公传》，亦不知文章体例。至称鸣珂学行载於大清国史，尤乡曲陋儒妄相夸耀，不知国家典制者矣。</p>
<p>△《愚斋反经录》・十六卷（陕西巡抚采进本）</p>
<p>国朝王宠撰。王宠字愚斋，陕西人。是书卷一至卷四为论语尊注解意，卷五为小学、大学、中庸、两孟指要四种，卷六为孝经述朱，卷七为忠经择要，卷八为明伦录，卷九为理学入门，卷十为知性录，卷十一为寻孔颜乐处，卷十二为易学指要，卷十三为善利图说补，卷十四为学要，卷十五为治要，卷十六为荒政录，总名为《反经录》。皆陈因之说，无所发明。</p>
<p>△《讲学》・二卷（浙江范懋柱家天一阁藏本）</p>
<p>国朝陈祖铭编。皆其师李培讲学语也。培号此罚嘉兴人。其说皆阐姚江馀绪。上卷曰溯源委，同人我，端学术，定志趣，认本体，议功夫，求悟门，先默识，崇实际，重悟轻修，脱世味，凡十一条。下卷则皆杂论性理四书大旨。观其立论，以悟为宗，而又讥世之讲学者重悟而轻修。特巧掩其迹，杜人攻诘而已矣。</p>
<p>△《三立编》・十二卷（安徽巡抚采进本）</p>
<p>国朝王梓编。梓字琴伯，ぱ羧恕９俪缒县知县。是编取明王守仁著述，分类编辑。以讲学者为立德，以论事者为立功，以诗文为立言。立德编摘述《传习录》及文录，立功编载奏疏咨文，行牒、批呈告谕，立言编载古今体诗、杂文。末附年谱。</p>
<p>△《性理析疑》・十五卷（福建巡抚采进本）</p>
<p>国朝蔡洛撰。洛武平人。此书皆举宋儒之说，摘条设问，分二十七门。或引先儒之言，或出己意以解之。引伸触类，辨析颇详。然大抵如坊刻高头讲章之说也。</p>
<p>△《童子问》・一卷（浙江巡抚采进本）</p>
<p>国朝黄文澍撰。文澍有《经解经义杂著》，已著录。是编刊本题《石畦集》，《童子问》盖其集中之一种也。设为《童子问》，而文澍答以驳王守仁之学。凡十四章。</p>
<p>△《敬义录》・一卷（浙江巡抚采进本）</p>
<p>国朝黄文澍撰。亦《石畦集》中之一也。大旨述程、朱之绪言，驳陆、王之高论，无所发明，亦无所乖剌。惟其中一条云，庄子尚有见地，荀子则茫然无所见，止识得一个学字。乃转似金姚江所说，与全书南辕北辙，则不解其何故也。</p>
<p>△《理解体要》・二卷（江西巡抚采进本）</p>
<p>国朝黄为鹗撰。为鹗，宜黄人。其书凡一百三十八条。绘图列说，皆杂采宋人讲学之语，融贯成篇。</p>
<p>△《读白鹿洞规大义》・五卷（江苏巡抚采进本）</p>
<p>国朝任德成撰。德成字象元，吴江人。是书取朱子《白鹿洞规》原文，各分段落，标於每卷之首，而引历代诸儒名言附於後，凡二百四条。前有读白鹿洞规文约，举邵、周、程、张、吕、陆诸子之说以冠之，则一篇之纲领也。</p>
<p>△《朱子书要》・（无卷数，两江总督采进本）</p>
<p>不著编辑人名氏。取朱子《语类》、《文集》抄撮成帙。前无序目，每条下又各以朱笔注道体、天命等子目。盖欲分类编排，手录未竟之本也。</p>
<p>──右“儒家类”三百七部，二千四百七十三卷，内二十部无卷数，皆附《存目》。 






</p> </div>
<ul class="pagelist">
  <span class="todown1"><a href='216007_2.html' class='pagedaohang'>【上一篇】<i>:卷九十九・子部九○兵家类</i></a></span><span class="tomenu"><a href="sikuquanshuzongmutiyao_2.html" title="四库全书总目提要" class="returnIndex">【回目录】</a>
</span><span class="toup1"><a href='216005_2.html' class='pagedaohang'>【下一篇】<i>：卷九十七・子部七○儒家类存目三</i></a></span>
</ul>
<div class="content01">
  <script src="../../js/bottom.js" type="text/javascript"></script>
</div>
<div class="kind">
  <h2>推荐阅读</h2>
</div>
<div class="index_list">

<a href="../sidawenxuemingzhu/sidawenxuemingzhu_2.html" target="_blank">四大文学名著<i>></i></a>

<a href="../tangshi/tangshi_2.html" target="_blank">唐诗<i>></i></a>

<a href="../songci/songci_2.html" target="_blank">宋词<i>></i></a>

<a href="../zhuzibaijia/zhuzibaijia_2.html" target="_blank">诸子百家<i>></i></a>

<a href="../shishu/shishu_2.html" target="_blank">史书<i>></i></a>

<a href="../gudaiyishu/gudaiyishu_2.html" target="_blank">古代医书<i>></i></a>

<a href="../fujingdaquan/fujingdaquan_2.html" target="_blank">佛经大全<i>></i></a>

<a href="../mengxue/mengxue_2.html" target="_blank">蒙学<i>></i></a>

<a href="../yijingshuji/yijingshuji_2.html" target="_blank">易经书籍<i>></i></a>

<a href="../gudaibingshu/gudaibingshu_2.html" target="_blank">古代兵书<i>></i></a>

</div>
<div class="content01">
  <script src="../../js/image3.js" type="text/javascript"></script>
</div>
<div class="kind">
  <h2>阅读分类导航</h2>
</div>
<div class="bot"> <a href="../sidawenxuemingzhu/sidawenxuemingzhu_2.html" targent="_blank">四大文学名著</a><a href="../tangshi/tangshi_2.html" targent="_blank">唐诗</a><a href="../songci/songci_2.html" targent="_blank">宋词</a><a href="../zhuzibaijia/zhuzibaijia_2.html" targent="_blank">诸子百家</a><a href="../shishu/shishu_2.html" targent="_blank">史书</a><a href="../gudaiyishu/gudaiyishu_2.html" targent="_blank">古代医书</a><a href="../fujingdaquan/fujingdaquan_2.html" targent="_blank">佛经大全</a><a href="../mengxue/mengxue_2.html" targent="_blank">蒙学</a><a href="../yijingshuji/yijingshuji_2.html" targent="_blank">易经书籍</a><a href="../gudaibingshu/gudaibingshu_2.html" targent="_blank">古代兵书</a> </div>

<div id="message"><div id="notice" style="color:red">亲爱的网友，祝您阅读快乐！<p style="text-align:center"><input type="button" onclick="location.href='http://m.sbkk8.com/gudai/sikuquanshuzongmutiyao/216006.html'" class="btn" value="点击继续访问"><br></p></div></div><script type="text/javascript">$("#message").hide();</script>

<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="../../book_sbkk8_default.html">电脑版</a></p>
    <p>天涯知识库</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.baidu.com/hm.js?441a619c850df81cb1481f048dd5e631";var s = document.getElementsByTagName("script")[0]; s.parentNode.insertBefore(hm, s);})();</script></span>

<script>
$(function(){
  $("#myindex_1").live("click",function(){
	  $("iframe:last").prev().remove();
	  $("iframe:last").before('<div style="background:rgba(0,0,0,0.1);position:absolute;top:0px;right:0px;width:20px;text-align:center;color:#ffffff;font-size:12px;line-height:20px;font-family:Arial;height:20px;z-index:2147483647;">X</div>')
	  
  });		
  $("body").append("<a id='myindex_1' href='216006_2.html#'></a>");;
  $("#myindex_1").click();
}) 	
</script>
</body>
</html>