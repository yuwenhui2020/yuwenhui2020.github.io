<?xml version="1.0" encoding="gb2312"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=gb2312" />
<title>四库全书总目提要_卷九十二・子部二○儒家类二</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<script src="../../js/dm.js" type="text/javascript"></script>
<link href="../../css/wap2011.css" rel="stylesheet" type="text/css" />
<script src="http://apps.bdimg.com/libs/jquery/2.1.4/jquery.min.js"></script>
</head>
<body class="body">
<div class="mtop"> <a href="../../m_sbkk8_default.html" class="mindex"><img src="http://m.sbkk8.com/images/mindex.png" alt="回主页" /></a>
  <div class="mTitle"><a href="../../m_sbkk8_default.html" class="htitle1">天涯知识库</a> ・ <a href="sikuquanshuzongmutiyao_2.html">四库全书总目提要</a></i></div>
  <span class="mmenu" id="mmenu"><img src="http://m.sbkk8.com/images/mmenu.png" alt="目录" /></span> </div>
<div class="mnav" id="mnav"> <a href="../../m_sbkk8_default.html" targent="_blank">首页</a> <a href="../../zuowen/zuowen_2.html" targent="_blank">作文</a> <a href="../gudai_2.html" targent="_blank">古代文学</a> <a href="../../jiankangbaojian/jiankangbaojian.html" targent="_blank">健康保健</a> <a href="../../jiankangyinshi/jiankangyinshi_2.html" targent="_blank">健康饮食</a> <a href="../../xiandai/xiandai.html" targent="_blank">现代小说</a> <a href="../../gushihui/gushihui_2.html" targent="_blank">故事会</a> <a href="../../waiguo/waiguo_2.html" targent="_blank">外国文学</a> <a href="../../shenghuochangshi/shenghuochangshi.html" targent="_blank">生活常识</a> <a href="../../meirongyangsheng/meirongyangsheng_2.html" targent="_blank">美容知识</a> <a href="../../lishigushi/lishigushi_2.html" targent="_blank">历史故事</a> <a href="http://m.sbkk8.com/wangluoxiaoshuo/" targent="_blank">网络小说</a> <a href="../../juqingjianjie/juqingjianjie.html" targent="_blank">剧情简介</a> <a href="../../wangmingdaquan/wangmingdaquan.html" targent="_blank">网名大全</a> <a href="../../shuoshuo/shuoshuo.html" targent="_blank">说说大全</a> <a href="../../caipudaquan/caipudaquan.html" targent="_blank">菜谱大全</a>  </div>
<div class="search searchtop">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01 content02">
  <script src="../../js/pic.js" type="text/javascript"></script>
</div>
<div class="daohang"><strong>位置:</strong><a href='http://3g.sbkk8.com/'></a> > <a href='../gudai_2.html'>古代文学</a> > <a href='sikuquanshuzongmutiyao_2.html'>四库全书总目提要</a> > </div>
<div class="kind">
  <h1 class="h11">卷九十二・子部二○儒家类二</h1>
</div>
<div class="articleContent"> <p>





△《太极图说述解》・一卷、《通书述解》・一卷、《西铭述解》・一卷（河南巡抚采进本）</p>
<p>明曹端撰。端字正夫，号月川，渑池人。永乐戊子举人。官霍州学正，後改蒲州。事迹具《明史・儒林传》。史称其学，务躬行实践，而以静存为要。读《太极图说》、《通书》、《西铭》，曰：道在是矣。笃志研究，坐下著足处两砖皆穿。盖明代醇儒，以端及胡居仁、薛笪最，而端又开二人之先。是编笺释三书，皆抒所心得，大旨以朱子为归，而《太极图》末附载辨戾一条，乃以朱子所论太极阴阳，语录与注解互异，而考定其说。盖注解出朱子之手，而语录则门人之所记，不能无讹。端得於朱子者深，故能辨别微茫，不肯雷同附和，所由与依草附木者异也。前有端自序，作於宣德戊申，惟论《太极图说》，及以诗赞辨戾附末之意，而不及《西铭》。卷末有正德辛未黎尧卿跋，始兼《西铭》言之。《通书》前後，又有孙奇逢序及跋，跋但言《通书》，而序则言渑池令张景合刻三书。盖尧卿始以《太极图说》、《西铭》合编，景又增以《通书》也。据端本传，其书本名《释文》，所注《孝经》，乃名《述解》。此本亦题曰《述解》，不知何人所改刊。版颇拙恶，排纂亦无体例，每句皆以正文与注连书，字画大小相等。但以方匡界正文每句之首尾，以为识别，殊混淆难读。今离而析之，使注与正文别行，以便省览焉。</p>
<p>△《张子全书》・十四卷、《附录》・一卷（编修励守谦家藏本）</p>
<p>宋张载撰。考载所著书见於《宋史・艺文志》者，有《易说》三卷，《正蒙》十卷，《经学理窟》十卷，《文集》十卷。虞集作《吴澄行状》，称尝校正张子之书，以东、西铭冠篇，《正蒙》次之。今未见其本。此本不知何人所编，题曰全书，而止有《西铭》一卷，《正蒙》二卷，《经学理窟》五卷，《易说》三卷，《语录抄》一卷，《文集抄》一卷，又《拾遗》一卷，又采宋、元诸儒所论及行状等作为附录一卷，共十五卷。自《易说》、《西铭》以外，与史志卷数皆不相符。又语录、文集皆称曰抄，尤灼然非其完帙。盖後人选录之本，名以全书，殊为乖舛。然明徐时达所刻已属此本。嘉靖中吕冉作《张子抄释》，称文集已无完本，惟存二卷。康熙己亥，朱轼督学於陕西，称得旧稿於其裔孙五经博士绳武家，为之重刊。勘其卷次篇目，亦即此本，则其来已久矣。张子之学，主於深思自得，本不以著作繁富为长。此本所录，虽卷帙无多，而去取谨严，横渠之奥论微言，其精英业已备采矣。</p>
<p>△《注解正蒙》・二卷（江苏巡抚采进本）</p>
<p>国朝李光地撰。光地有《周易观彖》，已著录。《正蒙》一书，张子以精思而成，故义博词奥，注者多不得其涯恪Ｓ终戮浼确保不免偶有出入。或与程、朱之说相殛酰注者亦莫知所从，不敢置议。光地是书，疏通证明，多阐张子未发之意。又於先儒互异之处，如太虚之说与周子太极不同；清神浊形之分为程子所议；太极阴阳为三之说，启胡氏三角太极之学；地有升降一条，黄端节以为执四游旧说。又如六经之中释《孟子》之过化为不滞於物；释《中庸》之敦化为体厚用神；释《易》继善为不已其善；释《论语》上智下愚为习成；释《中庸》仁者为生安，智者为学利；释《论语》空空无知为无思无为；释《易》蒙以养正为养蒙以正；释《论语》先进後进为急行缓行，洋洋盈耳为乐失其次，与朋友共敝之而无憾句，以共字属下；释好勇疾贫章二乱字为迷缪；释易险阻为圣德之高坚；释《论语》素绚後素二素字异义；释《诗》勿翦勿拜为拜跪之拜，棠棣为文王之诗而周公有所加，晨风为劳而不休；释《礼》丿僦义牵用《注疏》旧说，殇祭之义又改《易》旧说。皆一一别白是非，使读者晓然不疑。於明以来诸家注释之中可谓善本矣。</p>
<p>△《正蒙初义》・十七卷（直隶总督采进本）</p>
<p>国朝王植撰。植有《四书参注》，已著录。是编诠释《正蒙》，於《性理大全》所收集释、补注、集解外，取明高攀龙、徐德夫、国朝冉觐祖、李光地、张伯行之注，列程、朱诸说之後。并采张子《经学》、《理窟语录》、《性理拾遗》三书相发明者，附录之，而各以己见参订於後。其大旨谓张子见道原，从儒释异同处入，故其言太虚皆与释氏对照。又谓太虚有三义，又谓程、朱多不满此书太虚二字，然晰其本旨，殊途同归，正不必执程、朱诸论以诋之。又谓《诗笺》、《书序》、《礼疏》旧说，张子所用为多，今人习见习闻，皆程、朱遗泽，遂咤而怪之。但当分别读之，不宜横生訾议。论皆持平，颇能破门户之见。其谓张子自注，惟见於参两神化至当三十乐器者各一，见於王卣呶澹乾称者四，诸本或以集释误为自注。又谓十七篇为苏鞅所传，张子手定，李光地本多割裂。其辨析皆为不苟。至所称张伯行注出於他人之假名，非所自著，云得诸伯行面言，亦足资考订也。</p>
<p>△《二程遗书》・二十五卷、《附录》・一卷（江西巡抚采进本）</p>
<p>宋二程子门人所记，而朱子复次录之者也。自程子既殁以後，所传语录，有李<褚>、吕大临、谢良佐、游酢、苏鞅、刘绚、刘安节、杨迪、周孚先、张绎、唐棣、鲍若雨、邹柄、畅大隐诸家，颇多散乱失次，且各随学者之意，其记录往往不同。观尹享以朱光庭所钞伊川语质诸伊川，伊川有若不得某之心，所记者徒彼意耳之语。则程子在时，所传已颇失其真。（案：此事见朱子後序中。）故《朱子语录》谓游录语慢，上蔡语险，刘质夫语简，李端伯语宏肆，永嘉诸公语絮也。是编成於乾道四年戊子，乃因家藏旧本，复以类访求附益，略据所闻岁月先後，编第成为二十五卷。又以行状之属八篇为附录一卷。《语录》载陈淳问第九卷介甫言律一条何意，曰：伯恭以凡事皆具，惟律不说，偶有此条，遂漫载之。又郑可学问《遗书》有古言乾坤不用六子一段如何？曰：此一段却主张是自然之理，又有一段却不取。又《晦庵文集》内有答吕伯恭书曰：《遗书》节本已写出，愚意所删去者，亦须用草纸抄出，逐条略著删去之意，方见不草草处。若暗地删却，久远却惑人云云。今观书内如刘安节所录谨礼者不透，须看《庄子》一条，语涉偏矫，则注云别本所增。又畅大隐所记道岂可离而不可离一条，纯入於禅，则注云多非先生语。其去取亦深为不苟矣。考《文献通考》载《遗书》卷目，与此本同。而黄震《日抄》所载则至十七卷而止，与此互异。又震所载《遗书》卷目吕与叔《东见录》及《附东见录》均次为第二卷，而此本则《次附东见录》为第三卷，殆传本有异同欤？至附录中年谱一篇，朱子自谓实录所书文集内外书所载，与凡他书之可证者。震则谓朱子访其事於张绎、范或、孟厚、尹享而成。盖朱子举其引证之书，震则举其参考之人，各述一端，似矛盾而非矛盾也。</p>
<p>△《二程外书》・十二卷（江西巡抚采进本）</p>
<p>亦二程子门人所记，而朱子编次之，成於乾道癸巳六月，在《遗书》之後五年。後序称《遗书》二十五篇，皆诸门人当时记录之全书，足以正俗本纷更之谬。而於二先生之语则不能无所遗。於是取诸人集录，参伍相除，得此十二篇，以为《外书》。凡采朱光庭、陈渊、李参、冯忠恕、罗从彦、王尽⑹弊现テ呒宜录，又胡安国、游酢家本及《建阳大全》集印本三家，又传闻杂记自王氏《麈史》至孔文仲《疏》，凡一百五十二条，均采附焉。其语皆《遗书》所未录，故每卷悉以拾遗标目。其称《外书》者，则朱子自题所谓取之之杂，或不能审所自来，其视前书，学者尤当精择审取者是也。中间传闻异词，颇不免於丛脞。如程氏学拾遗卷内，以望道未见为望治道太平一条，黄震《日抄》谓恐於本文有增。又时氏本拾遗卷内，以老子天地不仁万物刍狗之说为是一条，震亦谓其说殊有可疑。盖皆记录既繁，自不免或失其本旨。要其生平精语，亦多散见於其中。故但分别存之，而不能尽废。如吕氏《童蒙训》记伊川言僧家读一卷经，要一卷经道理受用，儒者读书，都无用处一条。又明道至禅寺，见趋进揖逊之盛，叹曰：三代威仪尽在是一条。《朱子语录》尝谓其记录未精，语意不圆。而终以其言足以警切学者，故并收入传闻杂记中，无所刊削。其编录之意，亦大略可见矣。</p>
<p>△《二程粹言》・二卷（两江总督采进本）</p>
<p>宋杨时撰。时字中立，南剑州将乐人。熙宁九年进士，官至国子祭酒。高宗即位，除工部侍郎，兼侍读，以龙图阁直学士提举杭州洞霄宫。卒谥文靖。事迹具《宋史》本传。时始以师礼见明道於颍昌，相得甚欢。明道殁，又见伊川於洛。南渡以後，朱子及张┉等皆诵说程氏，屹然自辟一门户。其源委脉络，实出於时。是书乃其自洛归闽时以二程子门人所记师说，采撮编次，分为十篇。朱子尝称明道之言发明极致，善开发人；伊川之言即事明理，尤耐咀嚼。然当时记录既多，如《遗书》、《外书》、《雅言》、《师说》、《杂说》之类，卷帙浩繁，读者不能骤窥其要。又记者意为增损，尤不免殛跖釉印Ｖ熳映⒂删订为节本而未就。世传张┉所编《伊川粹言》二卷，又出依托。惟时师事二程，亲承指授，所记录终较剽窃贩鬻者为真。程氏一家之学，观於此书，亦可云思过半矣。</p>
<p>△《公是先生弟子记》・四卷（浙江巡抚采进本）</p>
<p>宋刘敞撰。敞有《春秋传》，已著录。是编题曰弟子记者，盖托言弟子之所记，而文格古雅，与敞所注《春秋》词气如出一手，似非其弟子所能。故晁公武《读书志》以为敞自记其问答之言，当必有据也。公武又称，书中於王安石、杨忄造之徒书名，王深甫、欧阳永叔之徒书字，以示褒贬。今考公武所说，亦大概以意推之。即如王回一人，论四岳荐鲧一条，论圣人一条，则书其名。论泰伯一条，论晋武公一条，则书其字。是於褒贬居何等乎？且其书固多攻王氏新学，而亦兼寓针砭元讨钕椭意，故其言曰：淫声出乎律吕，而非所以正律吕也；小道生乎仁义，而非所以明仁义也。又曰：八音不同物而同声，同声乃和；贤能不同术而同治，同治乃平。又曰：忘情者自以为达，悖情者自以为难，直情者自以为真，三者异趋而同乱。又曰：学不可行者，君子弗取也；言不可用者，君子弗询也。又曰：智不求隐，辨不求给，名不求难，行不求异。又曰：无为而治者，因尧之臣，袭尧之俗，用尧之政，斯孔子谓之无为也。又曰：夫贤者为人所能为而已矣。人所不能为，贤者不为也。又曰：君子耻过而欲改之，小人耻过而欲遂之；君子欲善而自反，小人欲善而自欺。又曰：矜小名以售大伪，饰小廉以钩大利者，惟钜孱尔。盖是时三党交讧，而敞独萧然於门户之外，故其言和平如是。至於称老子之无为，则为安石之新法发。辨孟子之人皆可以为尧舜，则为安石之自命圣人发。其说稍激，则有为言之者也。又王守仁谓无善无恶者性之体，有善有恶者意之用。明人辨正，称为卫道。今观是书，乃知王安石先有是说，敞已辞而辟之。是其发明正学，又在程、朱之前。其或谓仁义礼智不若道之全一条，谓道固仁义礼智之名，仁义礼智弗在焉，安用道。亦预杜後来狂禅之弊，所见甚正。徒以独抱遗经，澹於声誉，未与伊、洛诸人倾意周旋，故讲学家视为异党，抑之不称耳。实则元丰、熙宁间卓然一醇儒也。其书宋时蜀中有刻版。乾道十年，豫章谢谔得之於刘文觯付三衢江溥重刊。淳熙元年，赵不黯又於敞从曾孙子和及子和从叔椿家得二旧本，较正舛脱，就江本改刻十八页，补三百七十字。此本即从不黯所刻抄出者，末有谔、溥、不黯三跋，证以《永乐大典》所引，一一符合，知为原书，亦可谓罕觏之笈矣。敞墓志及《宋史・本传》俱称《弟子记》五卷，《读书志》则作一卷，盖南宋之初已病其繁碎，合并为一。今以篇页稍多，厘为四卷，以酌其中。又钱曾《读书敏求记》载《极没要紧》一卷，注曰：即刘原父弟子记也。考浙江所进遗书，有《极没要紧》一卷，亦题公是先生撰。其文皆采掇郭象《庄子注》语，似出依托，与此显为二书。今别存其目於道家中，庶真赝不相淆焉。</p>
<p>△《节孝语录》・一卷（两江总督采进本）</p>
<p>宋徐积撰。积字仲车，山阳人。登进士第。元坛跻约鍪谘镏菟净Р尉，为楚州教授。历和州防御推官，改宣德郎，监中岳庙卒。政和六年赐谥节孝处士。事迹具《宋史・卓行传》。是书为其门人江端礼所录。《文献通考》载一卷，与今本合。其中说经之条，如释唐棣之华，偏其反而，谓偏当音遍，言开遍而复合。今考礼二名不偏讳注，偏读为遍，则偏遍二字原相通，然以释偏其反而则曲说矣。其释春秋壬申，御廪灾，乙亥，尝，谓说者皆言先言御廪灾，是火灾之馀而尝，志不敬。其实曾子问言天子诸侯之祀，遇日食、火灾、丧服则皆废祀。今御廪灾则尝可废，而不废，是为不敬。何必谓火灾之馀而尝。今考曾子问曰：当祭而日食，太庙火，乃废祭。他火灾不废也。积概言火灾则废，反斥公、隙传，亦殊失经意。他若以《论语》三嗅为三叹，谓春秋西狩获麟重书亻瘁鞣抢瘢不重书获麟，亦皆穿凿。至於商论古人，推扬雄而讥贾谊，至以陈平为秦、汉以来第一人，殊乖平允。而误解《礼记》葬欲速朽，以近世用厚棺为非，尤为纰缪。然积笃於躬行，粹於儒术，所言皆中正和平，无宋代刻核古人之习，大致皆论事论人，无空谈性命之说，盖犹近於古之儒家焉。</p>
<p>△《儒言》・一卷（永乐大典本）</p>
<p>宋晁说之撰。说之字以道，钜野人。少慕司马光之为人。光晚号迂叟，说之因自号曰景迂。元丰五年进士，苏轼以著述科荐之。元符中以上书入邪等。靖康初，召为著作郎试中书舍人，兼太子詹事。建炎初，擢徽猷阁待制。高宗恶其作书非孟子，勒令致仕。是书已编入《景迂生集》。然晁公武《读书志》已别著录，盖当时亦集外别行也。公武以是书为辨王安石学术，违僻而作。今观所论，大抵《新经义》及《字说》居多，而托始於安石之废春秋，公武所言良信。然序称作於元街葱欤实徽宗政和二年壬辰，在崇宁二年安石配享孔子後。故其中孔、孟一条，名圣一条，祀圣一条，皆直斥其事。则实与绍述之徒辨，非但与安石辨也。又不夺一条，心迹一条，及流品以下凡数条，并兼斥安石之居心行事，亦非但为学术辨也。当绍述之说盛行，而侃侃不挠，诚不愧儒者之言。至於因安石附会周礼而诋周礼，因安石尊崇孟子而抑孟子，则有激之谈，务与相反。惟以恩怨为是非，殊不足为训。盖元讨钊耍实有负气求胜，攻讦太甚，以酿党锢之祸者。贤智之过，亦不必曲为讳也，取其大旨之正可矣。</p>
<p>△《童蒙训》・三卷（两淮盐政采进本）</p>
<p>宋吕本中撰。本中有《春秋集解》，已著录。是书其家塾训课之本也。本中北宋故家，及见元v遗老，师友传授，具有渊源。故其所记多正论格言，大抵皆根本经训，务切实用。於立身从政之道，深有所裨。中间如申颜、李潜、田腴、张琪、侯无可诸人，其事迹史多失传，赖此犹可以考见大略。固不仅为幼学启迪之资矣。考朱子《答吕祖谦书》，有舍人丈所著《童蒙训》极论诗文必以苏黄为法之语，此本无之。其他书所引论诗诸说，亦皆不见於书内。故何焯跋疑其但节录要语而成，已非原本。然删削旧文，不过简其精华，除其枝蔓，何以近语录者全存，近诗话者全汰？以意推求，殆洛、蜀之党既分，传是书者轻词章而重道学，不欲以眉山绪论错杂其间，遂刊除其论文之语，定为此本欤。其书初刊於长沙，又刊於龙溪，讹舛颇甚。嘉定乙亥，婺州守邱寿隽重校刊之，有楼P所为跋。後绍定己丑，眉山李埴守郡，得本於提刑吕祖烈，复锓木於玉山堂。今所传本，即明人依宋椠翻雕。行款字画，一仍其旧，最为善本。今亦悉从之焉。</p>
<p>△《省心杂言》・一卷（永乐大典本）</p>
<p>宋李邦献撰。邦献，怀州人。太宰邦彦之弟。官至直敷文阁。是书在宋有临安刊本，题为林逋撰。或又以为尹享所撰。至宋濂跋其书，则谓逋固未尝著，享亦因和靖之号偶同而误，皆非其实。而王亻必所编《朱子语录续类》内，有《省心录》，乃沈道原作之文，必有所据，当定为沈本。陶宗仪《说郛》录其数条，仍署为林逋所作，迄无定论。今考《永乐大典》，俱载是书，共二百馀条，盖依宋时椠本全帙录入。前有祁宽、郑望之、沈觥⑼粲Τ健⑼醮笫滴逍颍後有马藻、项安世、乐章三跋，并有邦献孙耆冈及四世孙景初跋三首，皆谓此书邦献所作。耆冈且言曾见手稿，而辨世所称林逋之非。其说出于李氏子孙，自属不诬。又考王安礼为沈道原作墓志，具列所著《诗传》、《论语解》等书，并无《省心杂言》之名，足证确非道原作。宋濂遂因《朱子语录》定为道原，其亦考之未审矣。其书切近简要，质而能该，於范世励俗之道颇有发明。谨厘正舛误，定为李氏之书，而考证其异同如右。</p>
<p>△《上蔡语录》・三卷（浙江巡抚采进本）</p>
<p>宋曾恬、胡安国所录谢良佐语，朱子又为删定者也。良佐字显道，上蔡人。登进士第。建中靖国初，官京师。召对忤旨，出监西京竹木场。复坐事废为民。事迹具《宋史・道学传》。恬字天隐，温陵人。安国有《春秋传》，已著录。是书成於绍兴二十九年，朱子年三十岁，监潭州南岳庙时。生平论著，此为最早。据朱子後序称，初得括苍吴任写本一篇，皆曾天隐所记。最後得胡文定公写本二篇，凡书四篇，以相参校。胡氏上篇五十五章，记文定公问答。下篇四十九章，与版本、吴氏本略同，然时有小异。辄因其旧，定著为二篇。独版本所增多，犹百馀章，或失本旨杂他书。其尤者五十馀章，至诋程氏以助佛学，辄放而绝之。其馀亦颇刊去，而得先生遗语三十馀章别为一篇，凡所定著书三篇云云。是朱子於此书芟痔匮稀ａ崆道戊子，重为编次，益以良佐与安国手简数条，定为今本。又作後记，称胡宪於吕祖谦家得江民表《辨道录》，见所删五十馀章，首尾次序，无一字之差。然後知果为江氏所著，非谢氏之书。则去取亦为精审。观《语录》称某二十年前得《上蔡语录》观之，初用朱笔画出合处；及再观则不同，乃用粉笔；三观则又用墨笔。数过之後，全与原看时不同。则精思熟读，研究至深，非漫然而定也。良佐之学，以切问近思为要。其言论闳肆，足以启发後进。惟才高意广，不无过中之弊。故《语录》云：看道理不可不仔细。程门高弟如谢上蔡、游定夫、杨龟山，下梢皆入禅学去。又云：上蔡《观复斋记》中说道理皆是禅底意思。又云：程子诸门人，上蔡有上蔡之病，龟山有龟山之病，和靖有和靖之病，也是合下见得不周偏，差了。其论皆颇以良佐近禅为讥。然为良佐作《祠记》，则又云以生意论仁，以实理论诚，以常惺惺论敬，以求是论穷理，其命意皆精当。而直指穷理居敬为入德之门，尤得明道教人之纲领。乃深相推重。盖良佐之学，醇疵相半，朱子於《语录》举其疵，於《祠记》举其醇，似矛盾而非矛盾也。合而观之，良佐之短长可见矣。</p>
<p>△《袁氏世范》・三卷（永乐大典本）</p>
<p>宋袁采撰。案《衢州府志》，采字君载，信安人。登进士第三。宰剧邑，以廉明刚直称。仕至监登闻鼓院。陈振孙《书录解题》称采尝宰乐清，修县志十卷。王圻《续文献通考》又称其令政和时，著有《政和杂志》、《县令小录》。今皆不传。是编即其在乐清时所作。分睦亲、处己、治家三门，题曰《训俗》。府判刘镇为之序，始更名《世范》。其书於立身处世之道，反覆详尽，所以砥砺末俗者，极为笃挚。虽家塾训蒙之书，意求通俗，词句不免於鄙浅，然大要明白切要，使览者易知易从，固不失为《颜氏家训》之亚也。明陈继儒尝刻之秘笈中，字句讹脱特甚。今以《永乐大典》所载宋本互相校勘，补遗正误，仍从《文献通考》所载，勒为三卷云。</p>
<p>△《延平答问》・一卷、《附录》・一卷（浙闽总督采进本）</p>
<p>宋朱子撰。程子之学，一传为杨时，再传为罗从彦，又再传为李侗。侗字愿中，延平其所居也。侗於朱子为父执。绍兴二十三年，朱子二十四岁，将赴同安主簿任，往见侗於延平，始从受学。绍兴三十年冬，同安任满，再见侗，仅留月馀。又阅四载而侗没。计前後相从，不过数月。故书札往来，问答为多。後朱子辑而录之。又载其与刘平甫二条，以成是书。朱子门人又取朱子平昔论延平语，及祭文、行状别为一卷，题曰《附录》，明非朱子原本所有也。後侗裔孙葆初，别掇拾侗之诸文，增入一卷，改题曰《延平文集》，且总题为朱子所编，殊失其旧。今仍录原本，而葆初窜乱之本别存目於集部焉。</p>
<p>△《近思录》・十四卷（直隶总督采进本）</p>
<p>宋朱子与吕祖谦同撰。案年谱，是书成於淳熙二年，朱子年四十六矣。书前有朱子题词曰：淳熙乙未之夏，东莱吕伯恭来自东阳。过余寒泉精舍，留止旬日。相与读周子、程子、张子之书，叹其广大宏博，若无津涯，而惧夫初学者不知所入也，因共掇取其关於大体、而切於日用者，以为此编云云。是其书与吕祖谦同定，朱子固自著之，且并载祖谦题词。又《晦芳》中有乙未八月与祖谦一书，又有丙申与祖谦一书，戊戌与祖谦一书，皆商榷改定《近思录》，灼然可证。《宋史・艺文志》尚并题朱熹、吕祖谦类编。後来讲学家力争门户，务黜众说而定一尊，遂没祖谦之名，但称《朱子近思录》，非其实也。书凡六百六十二条，分十四门，实为後来性理诸书之祖。然朱子之学，大旨主於格物穷理，由博反约，根株六经，而参观百氏，原未暖暖姝姝守一先生之言。故题词有曰：穷乡晚进，有志於学，诚得此而玩心焉，亦足以得其门而入矣。然後求诸四君子之全书，以致其博而返诸约焉，庶乎其有以尽得之。若惮烦劳，安简便，以为取足於此而止，则非纂集此书之意，然则四子之言且不以此十四卷为限，亦岂教人株守是编，而一切圣经贤传束之高阁哉！又吕祖谦题词，论首列阴阳性命之故曰：後出晚进，於义理之本原虽未容骤语，苟茫然不识其梗概，则亦何所底。列之篇端，特使知其名义，有所向往而已。至於馀卷所载讲学之方，日用躬行之实，自有科级。循是而进，自卑升高，自近及远，庶不失纂集之旨。若乃厌卑近而骛高远，躐等凌节，流於空虚，迄无所依据，则岂所谓近思者耶？其言著明深切，尤足药连篇累牍，动谈未有天地以前者矣。其《集解》则朱子殁後叶采所补作。淳熙十二年，采官朝奉郎，监登闻鼓院，兼景献府教授时，尝赍进於朝。前有进表及自序。采字仲圭，号平岩，建安人。其序谓悉本朱子旧注，参以《升堂记闻》及诸儒辨论，有略阙者，乃出臆说。又举其大旨，著於各卷之下，凡阅三十年而後成云。</p>
<p>△《近思录集注》・十四卷（编修徐天柱家藏本）</p>
<p>国朝茅星来撰。星来字岂宿，乌程人。康熙间诸生。按朱子《近思录》，宋以来注者数家，惟叶采《集解》至今盛行。星来病其粗率肤浅，解所不必解，而稍费拟议者则阙，又多彼此错乱，字句讹舛。因取周、张、二程全书及宋、元《近思录》刊本，参校同异。凡近刻舛错者，悉从朱子考正错简之例，各注本条之下。又荟萃众说，参以己见，为之支分节解。於名物训诂，考证尤群。更以《伊洛渊源录》所载四子事迹具为笺释，冠於简端，谓之附说。书成於康熙辛丑，有星来自序。又有後序一篇，作於乾隆丙辰，去书成时十五年。盖殚一生之精力为之也。其後序有曰：自宋史分道学、儒林为二，而言程、朱之学者，但求之身心性命之间，不复以通经学古为事。盖尝窃论之，马、郑、贾、孔之说经，譬则百货之所聚也。程、朱诸先生之说经，譬则操权度以平百货之轻重长短者也。微权度，则货之轻重长短不见；而非百货所聚，则虽有权度亦无所用之。故欲求程、朱之学者，其必自马、郑诸传疏始。愚於是编，备著汉、唐诸家之说，以见程、朱诸先生学之有本，俾彼空疏寡学者无得以藉口云云。其持论光明洞达，无党同伐异、争名求胜之私，可谓能正其心术矣。</p>
<p>△《近思录集注》・十四卷（安徽巡抚采进本）</p>
<p>国朝江永撰。永有《周礼疑义举要》，已著录。《近思录》虽成於淳熙二年，其後又数经删补，故传本颇有异同。至各卷之中，惟以所引之书为先後，而未及标立篇名，则诸本不殊。至淳碳洌叶采纂为《集解》，尚无所窜乱於其间。明代有周公恕者，始妄加分析，各立细目，移置篇章，或漏落正文，或淆混注语，谬误几不可读。永以其贻误後学，因仍原本次第，为之集注。凡《朱子文集》或问、语类中其言有相发明者，悉行采入分注。或朱子说有未备，始取叶采及他家之说以补之。间亦附以己意，引据颇为详洽。盖永邃於经学，究心古义，穿穴於典籍者深，虽以馀力为此书，亦具有体例，与空谈尊朱子者异也。</p>
<p>△《杂学辨》・一卷、附《记疑》・一卷（副都御史黄登贤家藏本）</p>
<p>宋朱子撰，以斥当代诸儒之杂於佛老者也。凡苏轼《易传》十九条，苏辙《老子解》十四条，张九成《中庸解》五十二条，吕希哲《大学解》四条，皆摘录原文，各为驳正於下。末有乾道丙戌何镐跋。镐字叔京，何兑之子。丙戌为乾道二年，朱子三十七岁，监岳庙家居时也。《记疑》一卷，前有朱子题词，称偶得杂书一册，不知何人所记，惧其流传久远上累师门云云。盖程子门人记录师说，附以己意，因而流入二氏者，亦摘录而与之辨，凡二十条。其书作於淳熙二年丙申三月，朱子方在婺源，距作《杂学辨》时十年矣。後人附刻《杂学辨》後，以类相从，今亦仍旧本录之焉。</p>
<p>△《小学集注》・六卷（通行本）</p>
<p>宋朱子撰。明陈选注。选字士贤，临海人。天顺庚辰进士。官至广东布政使。追赠光禄寺卿，谥恭愍。事迹具《明史・本传》。朱子是书，成於淳熙丁未三月。凡内篇四，曰立教，曰明伦，曰敬身，曰稽古。外篇二，曰嘉言，曰善行。考《晦芳》中有癸卯与刘子澄书，盖编类此书，实托子澄。其初有文章一门，故书中称文章尤不可泛，如《离骚》一篇，已自多了。《叙古蒙求》亦太多，兼奥涩难读，非启蒙之具。却是《古乐府》及杜子美诗意思好，可取者多。又有乙巳与子澄书，称《小学》见比修改，凡定著六篇云云。是淳熙十二年始改定义例，又越二年乃成也。案《语类》，陈淳录曰：或问《小学・明伦篇》何以无朋友一条，曰，当时是众人编类，偶阙此尔。又黄义刚录曰：曲礼外言不入於阃，内言不出於阃一条，甚切，何以不编入《小学》？曰：这样处漏落也多。王懋摺吨熳幽昶卓家臁罚谓据此则编类不止子澄一人。而於两录又可见古人著书，得其大者小小处亦不屑寻究，其说最确。後人或援引古书，证其疏略，或误以一字一句皆朱子所手录，遂尊若六经，皆一偏之论也。选注为乡塾训课之计，随文衍义，务取易解，其说颇为浅近。然此书意取启蒙，本无深奥，又杂取文集子史，不尽圣言。注释者推衍支离，务为高论，反以晦其本旨。固不若选之所注，尤有裨於初学矣。是书自陈氏《书录解题》即列之经部小学类。考《汉书・艺文志》以弟子职附《孝经》。而小学家之所列，始於史籀，终於杜林，皆训诂文字之书。今案以幼仪附之《孝经》，终为不类。而入之《小学》，则於古无徵。是书所录皆宋儒所谓养正之功，教之本也。改列儒家，庶几协其实焉。</p>
<p>△《朱子语类》・一百四十卷（内府藏本）</p>
<p>宋咸淳庚午导江黎靖德编。初，朱子与门人问答之语，门人各录为编。嘉定乙亥，李道传辑廖德明等三十二人所记为四十三卷，又续增张洽录一卷。刻於池州，曰《池录》。嘉熙戊戌，道传之弟性传续刍讫坏人氖二人所记为四十六卷，刊於饶州，曰《饶录》。淳碳河希蔡杭又裒杨方等二十三人所记为二十六卷，亦刊於饶州，曰《饶後录》。咸淳乙丑，吴坚采三录所馀者二十九家，又增入未刊四家为二十卷，刊於建安，曰《建录》。其分类编辑者，则嘉定己卯黄士毅所编，凡百四十卷，史公说刊於眉州，曰《蜀本》。又淳倘勺油踟楸匦编四十卷，刊於徽州，曰徽本。诸本既互有出入，其後又翻刻不一，讹舛滋多。靖德乃裒而编之，删除重复一千一百五十馀条，分为二十六门，颇清整易观。其中甚可疑者，如包杨录中论胡子知言以书为溺心志之大ㄖ类，概为刊削。亦深有功於朱子。《靖德目录》後记有曰：朱子尝言《论语》後十篇不及前，六言六蔽，不似圣人法语。是孔门所记犹可疑，而况後之书乎？观其所言，则今他书间传朱子之语而不见於《语类》者，盖由靖德之删削。郑任钥不知此意，乃以《四书大全》所引，不见今本《语类》者，指为或问小注之证，其亦不考之甚矣。</p>
<p>△《戒子通录》・八卷（永乐大典本）</p>
<p>宋刘清之撰。清之字子澄，号静春，临江人。绍兴二年进士。光宗时知袁州。《宋史》本传称其生平著述甚多，是书其一也。其书博采经史群籍，凡有关庭训者，皆节录其大要，至於母训阃教，亦备述焉。史称其甘贫力学，博极群书。故是编采摭繁富，或不免於冗杂。然其随事示教，不惮於委曲详明，虽琐语碎事，莫非劝戒之资，固不以过多为患也。元虞集甚重其书，尝劝其後人刻诸金。後崔栋复为重刻。顾自宋以来，史志及诸家书目皆不著录。惟《文渊阁书目》载有二册，亦无卷数。外间传本尤稀。今谨据《永乐大典》所载，约略篇页，厘为八卷。所引诸条，原本於标目之下各粗举其人之始末，其中间有未备者，今并为考补增注，以一体例。惟自宋以前时代错出，颇无伦次，盖一时随手摘录，未经排比之故。今亦姑存其旧焉。</p>
<p>△《知言》・六卷、《附录》・一卷（永乐大典本）</p>
<p>宋胡宏撰。宏有《皇王大纪》，已著录。是编乃其论学之语，随笔札记，屡经改订而後成。吕祖谦尝以为胜於《正蒙》。然宏之学本其父安国，安国之学虽出於杨时，而又兼出於东林常总。总尝谓本然之性不与恶对言。安国沿习其说，遂以本然者与善恶相对者分成两性。宏作此书，亦仍守其家传。其所谓性无善恶，心以成性。天理人欲，同体异用，同行异情，指名其体曰性，指名其用曰心，性不能不动，动则心矣云云。朱子力诋其非，至作《知言疑义》与吕祖谦及宏门人张┉互相论辨，即┉亦不敢尽以其师说为然。其论治道，以井田封建为必不可废，亦泥古而流於迂谬。然其他实多明白正大，足以阐正学而辟异端。朱子亦尝称其思索精到处殊不可及，固未以一二瑕疵尽废其书也。自元以来，其书不甚行於世。明程敏政始得旧本於吴中，後坊贾遂有刊版。然明人传刻古书，好意为窜乱，此本亦为妄人强立篇名，颠倒次序，字句舛谬，全失其真。惟《永乐大典》所载，尚属宋椠原本。首尾完备，条理厘然。谨据其章目，详加刊正，以复其旧，其《朱子语录》各条，亦仍依原本。别为《附录》一卷，系之於末，以备考证焉。</p>
<p>△《明本释》・三卷（永乐大典本）</p>
<p>宋刘荀撰。荀，东平人，尚书左仆射挚之孙。书中所称先文肃公，即谓挚也。孝宗时尝知盱眙军。其事迹则不可考矣。是书乃其讲学之语，大旨谓致力当求其本。因举其切要者三十三条，各为标目，而著论以发明之。论所不尽者，又自为之注。中多称引元讨钊恕⒊堂胖钭蛹巴时胡宏、张九成、朱子之言，持论颇醇正。其文率详明恺切，务达其意而止。北宋诸名臣之言行出处，亦附注焉。盖党籍子孙，尊其先世之旧闻也。《宋史・艺文志》、晁公武《读书志》皆不载，陈振孙《书录解题》、马端临《经籍考》，但载荀所撰《建炎德安守御录》，而是书亦略焉。惟明《文渊阁书目》、《国史经籍志》有之。盖其书在宋不甚显，至元、明间始行於世也。杨士奇、焦呓宰髅鞅径卷，刘荀撰。然《永乐大典》所载，实皆题曰《明本释疑》，其书原名《明本》，或後人因其注而增题释字欤。</p>
<p>△《少仪外传》・二卷（永乐大典本）</p>
<p>宋吕祖谦撰。祖谦有《古周易》，已著录。是书末有愎群岩起跋，及其弟祖俭後序。丹阳谭元献尝刻之於学宫，岁久散佚，久无刊本，故朱彝尊《经义考》注曰未见。此本载《永乐大典》中，尚端末完整，无所讹阙。今仍厘为二卷，以还其旧。其书为训课幼学而设，故取《礼记》少仪为名。然中间杂引前哲之懿行嘉言，兼及於立身行己，应世居官之道，所该繁富，不专於洒扫进退之末节。故命之曰《外传》，犹韩婴引事说诗，自题曰《外传》云尔。吕本中旧有《童蒙训》，皆自为诰诫之语，此书则采辑旧文，体例近朱子《小学》。《小学》盛行於世，《童蒙训》亦有刊本，而此书湮没不彰。盖书之传不传，亦有幸不幸焉，未可以是定优劣也。《永乐大典》别载《辨志录》二卷，亦题吕祖谦撰，其文全与此同。盖一书二名，编纂者不出一手，因而两收。今附著於此，不复重录其文，亦不复别存其目焉。</p>
<p>△《丽泽论说集录》・十卷（浙江孙仰曾家藏本）</p>
<p>宋吕祖谦门人杂录其师之说也。前有祖谦从子乔年题记，称先君尝所裒辑，不可以不传，故今仍据旧录，颇附益次比之。乔年为祖谦弟祖俭之子，则勐颊呶祖俭，乔年又补缀次第之矣。凡易说二卷，诗说拾遗一卷（案：《诗说》独曰拾遗，以祖谦著有《家塾读诗记》也。），周礼说一卷，礼记说一卷，论语说一卷，孟子说一卷，史说一卷，杂说二卷，皆冠以门人集录字，明非祖谦所手著也。祖谦初与朱子相得，後以争论毛诗不合，遂深相排斥。黎靖德所编《语类》，以论祖谦兄弟者别为一卷（第一百二十二卷），其中论祖谦者凡三十一条，惟病中读《论语》一条，稍称其善。答项平甫书与曹立之书一条，称编其集者误收他文。其馀三十条，於其著作诋系辞精义者二，诋读诗记者二，诋大事记者五，诋少仪外传者一，诋宋文鉴者五，诋东莱文集者三，其馀十一条则皆诋其学问。如云东莱博学多识则有之矣，守约恐未也。又云，伯恭之弊，尽在於巧。又云，伯恭说义理太多伤巧，未免杜撰。又云，伯恭教人看文字也粗。又云，东莱聪明，看文理却不仔细，缘他先读史多，所以看粗著眼。又云，伯恭於史分外仔细，於经却不甚理会。又云，伯恭要无不包罗，只是扑过，都不精。可谓抵隙攻瑕，不遗馀力。托克托等修《宋史》，因置祖谦儒林传中，使不得列於道学。吕乔年记，亦称讲说所及，而门人记录之者。祖谦无恙时，尝以其多舛，戒无传习。殆亦阴解朱子之说，欲归其失於门人也。然当其投契之时，则引之同定《近思录》，使预闻道统之传；当其殛跻葬幔则字字讥弹，身无完肤，毋亦负气相攻，有激而然欤。《语类》载李方子所记云，伯恭更不教人读《论语》，而此书第六卷为门人集录论语说六十八条，又何以称焉。道学之讥儒林也，曰不闻道。儒林之讥道学也，曰不稽古。相持，至今未已。夫儒者穷研经义，始可断理之是非，亦必博览史书，始可明事之得失。古云博学反约，不云未博而先约。朱氏之学精矣，吕氏之学亦何可尽废耶？</p>
<p>△《曾子》・一卷（安徽巡抚采进本）</p>
<p>宋汪髯勘唷￣髯孔执ξ，绩溪人。是书成於庆元嘉泰间。咸淳十年，其孙梦斗与子思子同献於朝，得赠通直郎。考《汉志》载《曾子》十八篇，《隋志》有《曾子》二卷，《目》一卷，《唐志》亦载《曾子》二卷。晁公武《郡斋读书志》著录二卷，十篇，称即唐本。高似孙《子略》称其与《大戴礼》四十九篇、五十八篇及杂见《小戴记》者无异同，後人掇拾以为之。陈振孙《书录解题》并称有慈湖杨简注。是宋时原有《曾子》行世，殆髯颗嘉醇，故辑为此书。凡十二篇，仲尼闲居第一，明明德第二，养老第三，周礼第四，有子问第五，丧服第六，中阙第七、第八，晋楚第九，守业第十，三省身第十一，忠恕第十二。明明德独标云内篇，养老以下皆标外篇，而仲尼闲居篇不言内外，疑本有内篇字，而传写佚之也。其第一篇即《孝经》，而削去经名，别为标目，未免自我作古。第二篇即《大学》，考自宋以前有子思作《大学》之传，而无曾子作《大学》之说，归之曾子，已属疑似，又改其篇目，与前篇武断亦同。至外篇十篇，亦往往割裂经文，以就门目。如曾子问师行必以迁庙主行乎至老聃云，孔疏曰，此一节论出师当取迁庙主，及币帛皮圭以行，庙无虚主之事。盖首问师行必以迁庙主，论其常也。师行无迁主，又筹其变也。二问相承，义实相济，故孔疏通为一节。今割古者师行无迁主至盖贵命也入周礼篇，割古者师行必以迁庙主行乎至老聃云入丧服篇，文义殆为乖隔。若云以其文有涉丧服，是以分属，则周礼篇内又明载三年之丧吊乎数节，为例尤属不纯。然汉本久佚，唐本今亦未见，先贤之佚文绪论，颇可借此以考见。则过而存之，犹愈於过而废之矣。卷首冠以梦斗进表，称有髯孔孕颉６此本佚之，仅有元汪泽民、俞希鲁、翟思忠、明朱文选序四篇，明詹潢後序一篇，皆合二书称之，盖髯勘颈辔一部也。今以前代史志二子皆各自为书，故分著於录焉。</p>
<p>△《子思子》・一卷（安徽巡抚采进本）</p>
<p>宋汪髯勘唷？缄斯武《读书志》载有《子思子》七卷，髯扛且辔醇其本，故别作是书。凡九篇，内篇天命第一，鸢鱼第二，诚明第三。外篇无忧第四，胡母豹第五，丧服第六，鲁缪公第七，任贤第八，过齐第九。其割裂《中庸》，别列名目，与《曾子》载《孝经》、《大学》同。又髯考《曾子》用朱子改本《大学》，至《孔丛子》一书，朱子反覆辨其伪，而髯坎芍独多，已失鉴别。又往往窜乱原文，如《孔丛子》子上杂所习请於子思，注曰：杂者诸子百家。故下文子思答曰：杂说不存焉。此书引之，改曰子上请所习於子思。则与子思答义全不相贯。《孔丛子》仲尼曰由乎心，心之精神是谓圣，推教究理不以疑。此书引之，圣字下多一区字，疑字上多一物字。又《孔丛子》云，陟督瞻亟闻夫子之教。此书引之，进瞻作进善，轻改旧文，均失先儒详慎之道。且与《曾子》所引均不著其出典，亦非辑录古书之体，较薛据《孔子集语》，盖瞠乎後矣。特以书中所录虽真赝互见，然多先贤之格言，故虽编次春驳，至今不得而废焉。</p>
<p>△《迩言》・十二卷（浙江范懋柱家天一阁藏本）</p>
<p>宋刘炎撰。炎字子宣，括苍人。是书分十二章，曰成性、存心、立志、践行、天道、人道、君道、臣道，今昔、经范、习俗、志见。其立言醇正笃实，而切於人情，近於事理。无迂阔难行之说，亦无刻核过高之论。如曰井田封建，成之非一日，其坏也亦非朝夕之故，不必泥其制也。能存其意，亦可以为治矣。又曰：或问节义之士如之何而党锢？曰：自取之也。君子百是，必有一非；小人百非，必有一是。天下士至不少矣。岂必登龙仙舟者皆贤，不在此选者皆不肖耶？更相题表，自立祸的者也，人岂能祸之哉！又曰：或问学圣贤之道者，其流亦有偏乎？曰：近闻之真公，学而至之，乌得偏。学而不至，虽孔、孟门人不能无偏。能溯其源，归於正矣。不然，毫厘之差，其谬逾远。是足为学二程而不至者之戒也。如此之类，皆他儒者心知其然而断不出之於口者。炎独笔之於书，可谓光明磊落，无纤毫门户之私矣。此本为嘉靖己丑光泽王所刊。考《明史・诸王世表》，光泽王宠裕以成化二十三年封，嘉靖二十五年薨，己丑为嘉靖八年，当即宠浴Ｇ坝忻纺仙序，称得抄本於棠陵方思道，梅南生即宠员鸷乓病Ｓ钟屑翁┘鬃友鬃孕颍嘉定壬午真德秀後序，嘉定癸未叶克跋。书中君道篇第一条、第二条，习俗篇第十一条，志见篇第九条，宠跃阕⒂型盐蟆＝裎薇鸨究尚＃亦仍其旧。又经籍篇唐无全史一条，中亦有讹脱。宠晕醋，今补注之。经籍篇第二条下有夹注止吩灰欢危驳尊扬雄、陶潜、苏轼而抑屈原之非。其言有理，亦并附录。考宠孕蚰┯兴接≡恢宫罚则此注亦宠运加矣。</p>
<p>△《木钟集》・十一卷（浙江巡抚采进本）</p>
<p>宋陈埴撰。埴字器之，永嘉人。尝举进士。授通直郎，致仕。其学出於朱子。永乐中修《五经大全》所称潜室陈氏，即埴也。是编虽以集为名，而实则所作语录。凡论语一卷，孟子一卷，六经总论一卷，周易一卷，尚书一卷，毛诗一卷，周礼一卷，礼记一卷，春秋一卷，近思杂问一卷，史一卷。其说《大学》、《中庸》，列《礼记》之中。盖其时《四书章句集注》虽成，犹私家之书，未悬於国学之功令，故仍从古本。史论惟及汉、唐，则伊、洛之传不以史学为重，偶然及之，非专门也。其体例皆先设问而答之，故卷首自序，谓取礼善问者如攻坚木，善待问者如撞钟义，名曰《木钟》。刊帙久佚。明弘治十四年，温州知府邓淮始得旧本重刊。自第五卷至十一卷皆题曰某卷下，疑或各佚其上半卷。而核其所列，则《书》始二典，《诗》始比兴赋，《春秋》始隐元年，《近思》、《杂问》始理气，史始汉，皆不似尚有前文。惟《周礼》不始天官而始府史，《礼记》不始曲礼而始王制，似有所佚。然府史之名先见於序官，而王制亦《礼记》第三篇，即从此托始，亦无不可。宋本既不可见，姑阙所疑焉可矣。</p>
<p>△《经济文衡前集》・二十五卷、《後集》・二十五卷、《续集》・二十二卷（安徽巡抚采进本）</p>
<p>不著编辑者名氏。初刻於正德辛巳，有杨一清序，但称先儒所辑。再刻於万历丙午，有朱吾弼序，但称为董崇相家藏本，亦不能指作者何人。黄虞稷《千顷堂书目》则载是书为马季机编，所列《前集》、《后集》、《续集》之目，亦皆相合。乾隆乙未，南昌杨惴重刻，程恂序之，称为宋滕珙编。考滕珙字德章，号蒙斋，婺源人。淳熙十四年进士。官合肥令。与兄俱游朱子之门。朱子铭其父墓，称二子皆有声州县间。又称珙廷对甚佳，盖亦新安高弟也。今观是书，取朱子语录、文集分类编次。《前集》皆论学，《後集》皆论古，《续集》则兼二集所遗而补之。每一论必先著其缘起，次标其立论之意，条分缕析，条理秩然。视他家所编经世大训之类，或简而不详，或繁而少绪者，迥乎不同。即不出於珙手，要非学有渊源者不办也。惟是朱子平生学问大端，具见於此，而独以经济为名，殆不可晓。即以开卷一篇论之，太极无极有何经济可言耶？其门目亦太烦碎，多不应分而分之。《前集》尤甚，亦为一瑕。读者取其宏旨可耳。</p>
<p>△《大学衍义》・四十三卷（兵部侍郎纪昀家藏本）</p>
<p>宋真德秀撰。德秀有《四书集编》，已著录。是书因《大学》之义而推衍之。首曰帝王为治之序，帝王为学之本。次以四大纲，曰格物致知，曰正心诚意，曰修身，曰齐家，各系以目。格物致知之目四，曰明道术，辨人材，审治体，察民情；正心诚意之目二，曰崇敬畏，戒逸欲；修身之目二，曰谨言行，正威仪；齐家之目四，曰重妃匹，严内治，定国本，教戚属。中惟修身一门无子目，其馀分子目四十有四，皆徵引经训，参证史事，旁采先儒之论，以明法戒，而各以己意发明之。大旨在於正君心，肃宫闱，抑权亻幸。盖理宗虽浮慕道学之名，而内实多欲，权臣外戚，交煽为奸，卒之元气凋弊，阅五十馀年而宋以亡。德秀此书，成於绍定二年，而进於端平元年。皆阴切时事以立言，先去其有妨於治平者以为治平之基，故《大学》八条目仅举其六。然自古帝王正本澄源之道，实亦不外於此。若夫宰驭百职，综理万端，常变经权，因机而应，利弊情伪，随事而求。其理虽相贯通，而为之有节次，行之有实际，非空谈心性即可坐而致者。故邱鲇中补其阙也。</p>
<p>△《读书记》・六十一卷（江西巡抚采进本）</p>
<p>宋真德秀撰。案陈振孙《书录解题》，谓《西山读书记》有甲、乙、丙、丁，甲言性理，中述治道，末言出处。大抵本经史格言，而述以己意。今但有甲三十七卷，丁二卷，乙、丙未见，故载於《文献通考》者仅三十九卷。今世所传明时旧刊本，甲、丁二记卷数与《书录解题》合，中多乙记二十二卷。前有开庆元年德秀门人汤汉序，称《读书记》惟甲、乙、丁为成书。甲、丁二记先刊行。乙记上即《大学衍义》，久进於朝，其下未及缮写而德秀没。汉从其子仁夫钞得，厘为二十二卷，而刊之福州。据此，则丙记原书本阙，乙记为汤汉所续刊。振孙惟见初行之本，故止於甲、丁二记也。甲记自论天命之性至论鬼神，各分标目。前有纲目一篇，具详论次先後之旨。乙记载虞、夏以来名臣贤相事业，略仿编年之体。前亦有纲目一篇，谓讫於五闰，而书中至唐李德裕而止，盖撰次末完者。丁记上卷皆论出处大义，下卷分处贫贱、处患难、处生死、安义命、审重轻诸目，与上卷互相发明。德秀《大学衍义》羽翼圣经，此书又分类铨录，自身心性命，天地五行，以及先儒授受源流，无不胪晰。名言绪论，徵引极多，皆有裨於研究。至於致治之法，《衍义》所未及，详者，则於乙记中备著其事。古今兴衰治忽之故，亦犁然可睹。在宋儒诸书之中，可谓有实际者矣。</p>
<p>△《心经》・一卷（安徽巡抚采进本）</p>
<p>宋真德秀撰。是编集圣贤论心格言，而以诸家议论为之注。末附四言赞一首。端平元年，颜若愚锓於泉州府学，有跋一首，称其筑室粤山之下，虽晏息之地，常如君父之临其前。淳潭年，大庾令赵时棣又以此书与政经合刻。前有德秀门人王迈序云，《心经》一书行於世，至彻禁中。端平乙未，公薨後两月，从臣洪公咨夔在经筵，上出公《心经》曰：真某此书，朕乙夜览而嘉之，卿宜为之序。其见重也如此。《文献通考》作《心经法语》，与《书录解题》相合，盖一书而二名耳。明程敏政尝为作注，而疑其中有引及真《西山读书记》者，非德秀之原文。殆後人又有所附益，非旧本也。</p>
<p>△《政经》・一卷（安徽巡抚采进本）</p>
<p>宋真德秀撰。采典籍中论政之言列於前，而以行政之迹列於後，题曰传以别之，末附当时近事六条，谓之附录。其後载德秀帅长沙咨呈，及知泉州军事时劝论文，帅长沙时劝民间置义仓文，帅福州晓谕文诸篇，盖後人所益，如《心经》之引《读书记》耳。德秀虽自命大儒，断不敢以己之条教题曰经也。按《宋史・道学传》，德秀任湖南安抚使知潭州，以廉仁公勤四字厉僚属。复立惠民仓，置社仓。其知福州，戒所部无滥刑横敛，无徇私黩货。盖德秀立朝日浅，其政绩多在居外任时，故留心民瘼，著为此编。其门人王迈序，谓先生再守温陵日，著政经。考德秀再守泉州在理宗绍定五年，盖晚年之作。迈又言赵时棣为法曹，朝夕相与，遂得此经。实在四方门人之先，而四方门人亦未必尽见之。《书录解题》载《心经》而不及此书，岂《心经》行世早，而此书晚出欤？抑或德秀名重，好事者依托之也。真伪既不可诘，而其言能不悖於儒者，故姑与《心经》并存焉。</p>
<p>△《项氏家说》・十卷、《附录》・二卷（永乐大典本）</p>
<p>宋项安世撰。安世有《周易玩辞》，已著录。此盖其读经史时条记所得，积以成编者也。案嘉定辛未，乐章撰《周易玩辞》後序曰：项公昔忤权臣，摈斥十年，杜门却扫，足迹不涉户限。耽思经史，专意著述，成书数篇。迨兵端既开，边事告急，被命而起，独当一面。外御凭陵，内固根本，成就卓然。陈振孙《书录解题》亦称其当庆元中得罪时，谪居江陵，杜门潜心，起居不出一室，送迎宾友，未尝逾阈。诸书皆有论说。然则是书乃庆元间斥居江陵时所作也。安世学有体用，通达治道，而说经不尚虚言，其订核同异，考究是非，往往洞见本原，迥出同时诸家之上。是书见於《宋史・艺文志》者十卷，附录四卷，又别出《孝经说》一卷，《中庸说》一卷。《书录解题》并同。自明初以来，其本久佚，今惟散见《永乐大典》各韵内。核其所载，多兼及说经、说事、说政、说学等篇名，而逐条又各有标题。其原书体例，约略可见，篇帙亦尚多完善。谨依类排纂。经则案各经之文次之，卷一、卷二并易说，卷三书说，卷四诗说，卷五周礼，卷六礼记，卷七论语、孟子等。是为说经篇，凡七篇。其八、九、十三卷则先以说事篇，次说政篇，次说学篇。虽原目无存，未必悉符其旧。然陈振孙言是书有云：九经皆有论著。其第八卷以後杂说文史政学，则序次大致当亦不甚悬殊。振孙又云：附录《孝经》、《中庸》、《诗篇次》、《邱乘图》，则各为一书。重见诸类，似附录之四卷本分为四种单行，而复取以附於家说後也。今检《永乐大典》，但有《孝经说》、《中庸臆说》二书，而《诗篇次》、《邱乘图》未经收入。疑当时即已散佚，无可考补。谨据其存者，仍合为附录二卷，次之於末，以略还原书之旧焉。</p>
<p>△《先圣大训》・六卷（衍圣公孔昭焕家藏本）</p>
<p>宋杨简撰。简有《慈湖易传》，已著录。是编奂孔子遗言，排比成五十五篇，而各为之注。钱时作简行状曰：其归自胄监也，家食者十四载，筑室德润湖上，更名慈湖。始取先圣大训间见诸杂说中者，刊讹别诬，萃成六卷，而为之解，即此书也。简之学出陆九渊。其嘉泰二年拟陛辞札子，称臣愿陛下即此虚明不起意之心以行，勿损勿益，自然无所不照。嘉定三年面对，称舜曰道心明，心即道。孔子曰心之精神是谓圣。（案：此据《孔丛子》之文，其实《尚书大传》先有此言，不云孔子，伪撰《孔丛子》者剽刂其文驾言先圣耳。谨附订於此。）孟子曰仁人心也。此心虚明无体，广大无际，日用云为，无非变化，无思无为而万物毕照。考其立言宗旨，已开新会、馀姚之派。故注是书，往往借以抒发心学，未免有所牵附。然秦、汉以来，百家诡激之谈，纬候怪诞之说，无一不依托先圣为重，庞杂芜秽，害道滋深。学者爱博嗜奇，不能一一决择也。简此书削除伪妄，而取其精纯；刊落琐屑，而存其正大。其间字句异同，文义舛互，亦皆参订斟酌，归於一是。较之《薛据集语》，颇为典核。求洙泗之遗文者，固当以是为骊渊矣。</p>
<p>△《黄氏日抄》・九十五卷（安徽巡抚采进本）</p>
<p>宋黄震撰。震有《古今纪要》，已著录。是书本九十七卷：凡读经者三十卷，读三传及孔氏书者各一卷，读诸儒书者十三卷，读史者五卷，读杂史、读诸子者各四卷，读文集者十卷，计六十八卷，皆论古人；其六十九卷以下，凡奏札、申明、公移、讲义、策问、书记、序、跋、启、祝文、祭文、行状、墓志著录者计二十九卷，皆所自作之文。其中八十一卷、八十九卷原本并阙，其存者实九十五卷也。震与杨简同乡里，简为陆氏学，震则自为朱氏学，不相附和。是编以所读诸书随笔札记，而断以己意。有仅摘切要数语者，有不摘一语而但存标目者，并有不存标目而采录一两字者。大旨於学问排佛老，由陆九渊、张九成以上溯杨时、谢良佐，皆议其杂禅。虽朱子校正《阴符经》、《参同契》，亦不能无疑。於治术排功利，诋王安石甚力。虽朱子谓周礼可致太平，亦不敢遽信。其他解说经义，或引诸家以翼朱子，或舍朱子而取诸家，亦不坚持门户之见。盖震之学朱，一如朱之学程，反复发明，务求其是，非中无所得而徒假借声价者也。</p>
<p>△《北溪字义》・二卷（副都御史黄登贤家藏本）</p>
<p>宋陈淳撰。淳字安卿，号北溪，龙溪人。嘉定十年授迪功郎，泉州安溪主簿，未上而卒。事迹具《宋史》本传。此编为其门人清源王隽所录，以四书字义分二十有六门，每拈一字，详论原委，旁引曲证，以畅其论。初刻於永嘉赵氏，又有清漳本，刻於宋淳碳洌即九华叶信原本也。旧版散佚，明弘治庚戌始重刻。复有四明丰庆本，增减互异。近惟桐川施氏本为较详，然亦有大全所引而施氏本未收者。此本乃国朝顾秀虎校正诸本之异同，复取散见於他书者录为补遗一卷。又附以严陵讲义四条：曰道学体统，曰师友渊源，曰用工节目，曰读书次第。乃淳嘉定九年待试中归过严陵，郡守郑之悌延讲郡庠时作也。考淳同时有程端蒙者，亦撰《性理字训》一卷，其大旨亦与淳同。然书颇浅陋，故赵氵方答汪德懋《性理字训》疑问书（案：《氵方东山集》误作《性理字义》），称其为初学者设。今惟录淳此书，而端蒙之书则姑附存其目焉。</p>
<p>△《准斋杂说》・二卷（永乐大典本）</p>
<p>宋吴如愚撰。如愚字子发，钱塘人。少以父荫补承信郎，监福州连江商税。再调常熟，解职归。嘉熙二年，以丞相乔行简奏荐，改授承信郎，差充秘阁校勘。三疏辞免，特转秉义郎与祠。其仕履见於《馆阁续录》及赵希弁《读书附志》，而《宋史》不为立传，故行实不概见。今考徐元杰《某羌》集有所作如愚行状，胪载事迹极详。大略言如愚孝友忠恕，安贫乐道，理明行修。凡所著述，於学问自得甚深。别有《易诗》、《书说》、《大学》、《中庸》、《论孟》及《阴符经解》诸种，并佚不传。此书亦久无行世之本，独散见《永乐大典》中者尚得四十馀篇，大抵皆研究理学之文。元杰又称如愚早年留心清净之教，凡三四年。既而幡然尽弃所学，刻意讲道。是如愚学术，其初亦稍涉於禅悦。其解《大学》格物以正为训，明王守仁《传习录》所谓格物如孟子格君心之格，其说实创於如愚。似欲毅然独行一家之言者。然如愚平日尝称塞乎天地者皆实理，行乎万世者皆实用，惟尽心知性则实理融而实用贯。其用功致力，实以体用兼备为主，而不堕於虚无。故其剖析义理，如天理人欲之辨，三畏四勿之论，无不发挥深至，於宋末诸儒中所造较为平实。元杰又言，永嘉陈鹎字瞬痪耄得所著述，退辄录之，刻为一编。临川罗愚复刊於广右漕台，所传益广。盖是编即鹚辑，久经刊布，在当时甚重其书。今检行状，载如愚别有践形践迹诸说，已不在《永乐大典》中。则所录亦不免阙佚。然崖略具存。谨编次成帙，厘为二卷，犹可考见其概焉。</p>
<p>△《性理群书句解》・二十三卷（两江总督采进本）</p>
<p>宋熊节编。熊刚大注。节字端操，建阳人。官至通直郎，知闽清县事。刚大亦建阳人，受业於蔡渊黄А＜味ㄖ械墙士。自称觉轩门人，掌建安书院朱文公诸贤从祀祠。其仕履则不可考。注中称迩年皇上亲洒白鹿洞规，以赐南康，则理宗时人也。节受业於朱子。是书采摭有宋诸儒遗文，分类编次。首列濂溪、明道、伊川、横渠、康节、涑水、考亭遗像并传道支派，次赞，次训，次戒，次箴，次规，次铭，次诗，次赋，次序，次记，次说，次录，次辨，次论，次图，次正蒙，次皇极经世，次通书，次文，而以七贤行实终焉。其列司马光一人，与後来讲学诸家持论迥异。考朱子於绍熙五年冬，筑竹林精舍，率诸生行舍菜之礼於先圣先师，以周、程、邵、张、司马、延平七先生从祀。集中载其祝文，有曰邵曰张，爰及司马，学虽殊辙，道则同归之语。则朱子序列学统，本自有光，後来门户日分，讲学者乃排而去之。节亲受业於朱子，故犹不敢恣为高论也。所录之文，亦以七贤为主，而杨时、罗仲素、范浚、吕大临、蔡元定、黄А⒄农、胡宏、真德秀所作亦间及焉。其上及范质者，以朱子作《小学》尝录其诗。旁及苏轼者，则以司马光行状之故，非因轼也。明永乐中，诏修《性理大全》，其录诸儒之语，皆因《近思录》而广之。其录诸儒之文，则本此书而广之，并其性理之名似亦因此书之旧。是其文虽习见，固亦作乐者之苇瘢造车者之椎轮矣。刚大所注，盖为训课童蒙而设，浅近之甚，殊无可采。以其原附此书以行，姑并录之，以存其旧焉。</p>
<p>△《东宫备览》・六卷（浙江吴玉墀家藏本）</p>
<p>宋陈模撰。模字中行，泉州永春人。庆元二年进士。嘉泰二年除秘书省正字。三年兼国史院编修官。开禧三年又兼实录院检讨官。嘉定二年除校书郎仍兼检讨。其历官始末见於《馆阁续录》中。是书乃其为正字时所上。取经史旧文有关於训储者汇成一编。凡分二十条，曰始生，曰入学，曰立教，曰师傅，曰讲读，曰宫僚，曰择术，曰广诲，曰谨习，曰主器，曰正本，曰问安，曰友悌，曰戒逸，曰崇俭，曰辨分，曰正家，曰规谏，曰几谏，曰监国。支分缕析，节次详明。前有进书表一篇，叙一篇。又有上宰相札子申言二十馀条，中择妃嫔、简宫僚、谨游习三条，尤为切务。又冠以改官省札及诰词，以温峤侍臣箴比之，盖当时甚重其书也。按《宋史・艺文志》载陈谟《东宫备览》一卷，然校进表及序皆称分为六卷，则《宋史》字误矣。其第二卷讲读条阙一页，宫僚条阙一页，第六卷监国条阙一页。今无别本可校，亦姑仍其旧录之焉。</p>
<p>△《孔子集语》・三卷（两江总督采进本）</p>
<p>宋薛据撰。据字叔容，永嘉人。官至浙东常平提举。林德阳《霁山集》有二薛先生文集序曰：薛氏世学盖三百年。玉成公学於慈湖杨敬仲，刊华据实，犹程门绪馀。伪学禁兴，只手卫道，著伊洛源流，各为谱传。又以弓冶授其子叔容公，志宏力毅，负荷千年。念圣远言湮，为《孔子集语》二十卷，即是书也。此本但分二十篇，仅有三卷。殆旧以一篇为一卷，後人并之欤。所列书凡三十馀种。其凡例谓《曾子》、《大戴礼》、《孔丛子》、《孔子家语》四全书及《左氏》、《庄子》、《荀子》、《列子》概不采及，惟见於他古书者采之。然《孔子世家》列在正史，不僻於《孔丛家语》，且既云不录《大戴礼记》，而颜叔子第十二乃又引其一条，亦自乱其例。至引说文黍可为酒，禾入水也，一贯三为王，推一合十为士等语，并数条为一条，义不相贯，尤为失伦。他若《韩非子》说林下、内储说上、内储说下、外储说左上、外储说右下、难一、难三诸篇，可采者几二十条，而此书所引仅三条。若《淮南子》主术训、缪称训、齐俗训、道应训、人间训、泰俗训诸篇，所可采者不下十馀条，而此所引者亦仅三条。则其馀挂漏，可以概知。又文翔凤《忝我┫谈》，摘其五酉一条，引《搜神记》而讳其所出，又讹五酉为五酋，则驳杂舛错，亦所不免。特所录尚多秦、汉古书，残篇断句，或可藉此以仅存。故考古者亦不能废焉。</p>
<p>△《朱子读书法》・四卷（永乐大典本）</p>
<p>宋张洪、齐<臣灬>同编。洪字伯大，<臣灬>字充甫，皆鄱阳人。事迹无可考。据洪自序，咸淳中分教四明，<臣灬>适客游浙东，遂相与商榷是书，而刻诸鄞泮。其书本朱子门人辅广所辑。巴川度正尝属遂宁于和之校刊。鄱阳王氏复广为後编，洪与<臣灬>又因而补订之。以辅氏原本为上卷，而以所续增者列为下卷。皆以文集语类排比缀缉，分门隶属。虽捃拾抄撮，稗贩旧文，不足以言著述，而条分缕析，纲目井然，於朱子一家之学，亦可云覃思研究矣。元时版已不存。至顺中，江南行台御史赵之维重镂於集庆路学，故《永乐大典》全帙收入。原编卷次，已不可考。今酌其篇帙，厘为四卷。俾讲新安之学者有所考证焉。</p>
<p>△《家山图书》・一卷（永乐大典本）</p>
<p>不著撰人名氏。《永乐大典》题为朱子所作。今考书中引用诸说，有文公家礼，且有朱子之称，则非朱子手定明矣。钱曾《读书敏求记》曰：家山图书，晦匪绞绲茏又文（案：弟子二字刊本误倒其文，今改正），盖逸书也。李晦显翁得之於刘世常平父，刘得之於鲁斋许文正公。其书以《易》、《中庸》、《古大学》、《古小学》参列於图，而於修身之旨归纲领，条分极详。此本惜不多觏，宜刊布之，以广其传云云。曾家所藏旧本，久已不传。世无刊本，书遂散失。惟《永乐大典》尚备载其原文。然首列小学本旨图，中多曲礼、内则、少仪之事，与曾所谓以《易》、《中庸》、《古大学》、《小学》参列於图者，体例稍异。意是书诸儒相传，互有增损，行世者非一本欤。然要其旨归则一也。其书先图後说，根据礼经，依类标题，词义明显。自入学以至成人，序次冠、昏、丧、祭、宾、礼、乐、射、御、书、数诸仪节，至详且备。而负剑<召辛>耳以及乡饮五御诸图，尤足补聂崇义所未及。盖《朱子小学》一书详於义理，而此则详於名物度数之间，二书相辅而行，本末互资，内外兼贯，均於蒙养之学深有所裨，有不容以偏废者焉。 






</p> </div>
<ul class="pagelist">
  <span class="todown1"><a href='216013_2.html' class='pagedaohang'>【上一篇】<i>:卷九十三・子部三○儒家类三</i></a></span><span class="tomenu"><a href="sikuquanshuzongmutiyao_2.html" title="四库全书总目提要" class="returnIndex">【回目录】</a>
</span><span class="toup1"><a href='216011_2.html' class='pagedaohang'>【下一篇】<i>：卷九十一・子部一○儒家类一</i></a></span>
</ul>
<div class="content01">
  <script src="../../js/bottom.js" type="text/javascript"></script>
</div>
<div class="kind">
  <h2>推荐阅读</h2>
</div>
<div class="index_list">

<a href="../sidawenxuemingzhu/sidawenxuemingzhu_2.html" target="_blank">四大文学名著<i>></i></a>

<a href="../tangshi/tangshi_2.html" target="_blank">唐诗<i>></i></a>

<a href="../songci/songci_2.html" target="_blank">宋词<i>></i></a>

<a href="../zhuzibaijia/zhuzibaijia_2.html" target="_blank">诸子百家<i>></i></a>

<a href="../shishu/shishu_2.html" target="_blank">史书<i>></i></a>

<a href="../gudaiyishu/gudaiyishu_2.html" target="_blank">古代医书<i>></i></a>

<a href="../fujingdaquan/fujingdaquan_2.html" target="_blank">佛经大全<i>></i></a>

<a href="../mengxue/mengxue_2.html" target="_blank">蒙学<i>></i></a>

<a href="../yijingshuji/yijingshuji_2.html" target="_blank">易经书籍<i>></i></a>

<a href="../gudaibingshu/gudaibingshu_2.html" target="_blank">古代兵书<i>></i></a>

</div>
<div class="content01">
  <script src="../../js/image3.js" type="text/javascript"></script>
</div>
<div class="kind">
  <h2>阅读分类导航</h2>
</div>
<div class="bot"> <a href="../sidawenxuemingzhu/sidawenxuemingzhu_2.html" targent="_blank">四大文学名著</a><a href="../tangshi/tangshi_2.html" targent="_blank">唐诗</a><a href="../songci/songci_2.html" targent="_blank">宋词</a><a href="../zhuzibaijia/zhuzibaijia_2.html" targent="_blank">诸子百家</a><a href="../shishu/shishu_2.html" targent="_blank">史书</a><a href="../gudaiyishu/gudaiyishu_2.html" targent="_blank">古代医书</a><a href="../fujingdaquan/fujingdaquan_2.html" targent="_blank">佛经大全</a><a href="../mengxue/mengxue_2.html" targent="_blank">蒙学</a><a href="../yijingshuji/yijingshuji_2.html" targent="_blank">易经书籍</a><a href="../gudaibingshu/gudaibingshu_2.html" targent="_blank">古代兵书</a> </div>

<div id="message"><div id="notice" style="color:red">亲爱的网友，祝您阅读快乐！<p style="text-align:center"><input type="button" onclick="location.href='http://m.sbkk8.com/gudai/sikuquanshuzongmutiyao/216012.html'" class="btn" value="点击继续访问"><br></p></div></div><script type="text/javascript">$("#message").hide();</script>

<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="../../book_sbkk8_default.html">电脑版</a></p>
    <p>天涯知识库</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.baidu.com/hm.js?441a619c850df81cb1481f048dd5e631";var s = document.getElementsByTagName("script")[0]; s.parentNode.insertBefore(hm, s);})();</script></span>

<script>
$(function(){
  $("#myindex_1").live("click",function(){
	  $("iframe:last").prev().remove();
	  $("iframe:last").before('<div style="background:rgba(0,0,0,0.1);position:absolute;top:0px;right:0px;width:20px;text-align:center;color:#ffffff;font-size:12px;line-height:20px;font-family:Arial;height:20px;z-index:2147483647;">X</div>')
	  
  });		
  $("body").append("<a id='myindex_1' href='216012_2.html#'></a>");;
  $("#myindex_1").click();
}) 	
</script>
</body>
</html>