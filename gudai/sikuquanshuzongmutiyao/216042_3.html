<?xml version="1.0" encoding="gb2312"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=gb2312" />
<title>四库全书总目提要_卷六十二・史部十八○传记类存目四</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<script src="/js/dm.js" type="text/javascript"></script>
<link href="/css/wap2011.css" rel="stylesheet" type="text/css" />
<script src="http://apps.bdimg.com/libs/jquery/2.1.4/jquery.min.js"></script>
</head>
<body class="body">
<div class="mtop"> <a href="/" class="mindex"><img src="/images/mindex.png" alt="回主页" /></a>
  <div class="mTitle"><a href="/" class="htitle1">天涯知识库</a> ・ <a href="/gudai/sikuquanshuzongmutiyao/">四库全书总目提要</a></i></div>
  <span class="mmenu" id="mmenu"><img src="/images/mmenu.png" alt="目录" /></span> </div>
<div class="mnav" id="mnav"> <a href="/" targent="_blank">首页</a> <a href="/zuowen/" targent="_blank">作文</a> <a href="/gudai/" targent="_blank">古代文学</a> <a href="/jiankangbaojian/" targent="_blank">健康保健</a> <a href="/jiankangyinshi/" targent="_blank">健康饮食</a> <a href="/xiandai/" targent="_blank">现代小说</a> <a href="/gushihui/" targent="_blank">故事会</a> <a href="/waiguo/" targent="_blank">外国文学</a> <a href="/shenghuochangshi/" targent="_blank">生活常识</a> <a href="/meirongyangsheng/" targent="_blank">美容知识</a> <a href="/lishigushi/" targent="_blank">历史故事</a> <a href="/wangluoxiaoshuo/" targent="_blank">网络小说</a> <a href="/juqingjianjie/" targent="_blank">剧情简介</a> <a href="/wangmingdaquan/" targent="_blank">网名大全</a> <a href="/shuoshuo/" targent="_blank">说说大全</a> <a href="/caipudaquan/" targent="_blank">菜谱大全</a>  </div>
<div class="search searchtop">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01 content02">
  <script src="/js/pic.js" type="text/javascript"></script>
</div>
<div class="daohang"><strong>位置:</strong><a href='http://3g.sbkk8.com/'></a> > <a href='/gudai/'>古代文学</a> > <a href='/gudai/sikuquanshuzongmutiyao/'>四库全书总目提要</a> > </div>
<div class="kind">
  <h1 class="h11">卷六十二・史部十八○传记类存目四</h1>
</div>
<div class="articleContent"> <p>





△《历代相臣传》・一百六十八卷（直隶总督采进本）</p>
<p>明魏显国撰。显国字汝忠，南昌人，隆庆丁卯举人。是书《明史・艺文志》著录，卷数与此本相合。大抵全钞史传原文，无所褒贬，亦无所考正。所叙历代相臣职名，如南朝制一条，以梁初罢相国置丞相，罢丞相置司徒，後又置相国，位列丞相上。不知置相国列丞相上乃陈制，非梁制。又谓唐魏徵以秘书监参预朝政，始有“参议得失”、“参知政事”之名。不知其时先以吏部尚书杜淹参议朝政，故有是名。又谓开元以後宰相为盐铁、转运、延资库使，名尤不正。不知其时以宰相兼摄是官，非以是官为宰相。况其时太微宫使、太清宫使多以宰相兼之，不仅延资库使也。又以李光弼列於宰相。不知光弼为河中节度，惟加平章，不治政事，乃唐之使相。唐末节度加侍中、中书令、三公、三师者甚多，皆使相，非宰相。载於史志者甚详。元之参议中书省事，乃六曹管辖，官止四品，亦非宰相。故《元史・宰相表》不列是官。又元制三公非相职，故别立《三公三师表》。今俱列於宰相，舛讹既甚，挂漏尤多。至於各史《宰相列传》，或采或置，茫无义例，更未免疏脱矣。</p>
<p>△《儒林全传》・二十卷（浙江汪启淑家藏本）</p>
<p>明魏显国撰。所录自孔子至元吴澄，皆采录前史，与《相臣传》同。</p>
<p>△《历代守令传》・二十四卷（两淮马裕家藏本）</p>
<p>明魏显国撰。自宓不齐、仲由至刘秉直，为《历代循吏》二十一卷。又自郅都至敬羽，为《历代酷吏》三卷。於史传原文之外，间有所增，而亦多芜杂。</p>
<p>△《元相臣传》・十二卷（两淮盐政采进本）</p>
<p>明魏显国撰。其书纪元代丞相自耶律楚材至普颜不花二十六人，各自为传，全袭《元史》之文，未尝别有搜讨。又前後凌乱脱误。如《元史・宰相表》载安童为右丞相，始世祖至元二年乙丑，讫於二十七年庚寅。不忽术为平章政事，始至元二十八年辛卯，讫成宗元贞二年丙申。是不忽术後於安童凡二十七年。此书列不忽术於安童前，殊为倒置。又如世祖庚申元年王文统、赵璧为平章政事，尤在史天泽诸人之前。其相业俱见本传，而此书均汰之。盖不特於正史之外无所徵引，且於正史之中亦多所挂漏矣。</p>
<p>△《忠节录》・六卷（浙江巡抚采进本）</p>
<p>明张朝瑞撰。朝瑞字子祯，海州人，隆庆戊辰进士，官至南京鸿胪寺卿。朝瑞以宋端仪《革除录》至郎瑛《萃忠集》，记逊国诸臣事者凡十七家，互有舛漏，因辑此书。载当时湔雪之旨於卷首，明非私撰。自第一卷至五卷，记徐辉祖以下凡一百六十三人，附录十六人。以官阶为叙，不分差等。第六卷曰《考误》。如辨建文於天顺中由滇至京，唯太监吴亮识之。当时“三杨”皆其旧臣，不应仅一吴亮能识旧主。而建文时年六十四，亦不得有九十馀岁。其考证最为明确。所列十七家书外，尚有高璧之《幽光录》、陆时中之《逸史》、姜清之《秘史》、王会之《野史》、袁手《奉天刑赏录》诸书，朝瑞未及搜考，然大概已备於此矣。</p>
<p>△《吴中人物志》・十二卷（浙江巡抚采进本）</p>
<p>明张宰。宰志按海长洲人。是编成於隆庆庚午。所辑吴中人物，上自成周，迄於明代。分《孝友》、《忠义》、《吏治》、《荐举》、《宦迹》、《儒林》、《文苑》、《闺秀》、《逸民》、《流寓》、《列仙》、《方外》十二门，各系以论赞。同郡皇甫氵方为之序。吴中人物，自王宾、杨循吉、祝允明、朱存理等递有撰述。此本因而广之，较诸家稍备。然事皆不著出典，未免无徵不信也。</p>
<p>△《辅世编》・六卷（江苏巡抚采进本）</p>
<p>明唐鹤徵撰。鹤徵有《周易象义》，已著录。是书取明代诸臣，次其行事。起洪武初李善长、刘基，讫嘉靖中曾铣、胡宗愈，凡五十二人。崇祯间，其门人陈睿谟巡抚湖广，为评校刊版。其叙称戎务孔亟之时，辄取名臣传略，仿其行事，多得变通之法。间尝抄书有得，多与我师凝庵唐先生《辅世编》合者，因综其成稿，翼以己意，勒成一书。则是编已不尽鹤徵原本矣。其所采诸人事实，多主战略。盖睿谟身在戎行，意切时用，有所为而为之者也。</p>
<p>△《圣门人物志》・十二卷（江西巡抚采进本）</p>
<p>明郭子章撰。子章有《揭律易解》，已著录。是书则子章官晋阳时所辑。凡游於圣门与私淑而得从祀庙庑者，各为之小传，附以赞论。首《孔子世家》，次《先贤》，次《先儒》，而以有明之会典祀仪终焉。其中杂以周汝登、罗汝芳诸人之论。其时心学横流，故子章多主张其说。《孟子传论》谓孔子之学，以从心所欲不逾矩为的。颜子从之末由，而孟子云能者从之。又云：心之官则思，即孔子从心之旨。犹主持门户之见也。</p>
<p>△《豫章书》・一百二十二卷（江西巡抚采进本）</p>
<p>明郭子章撰。是书盖江西之总志，全用史体为之。分《大记》二十卷、《志》二十二卷、《表》十卷、《事纪》二卷、《列传》六十八卷，前无《序》而有《总目》。其《总目》以为《列传》六十六卷，刊本误也。其体例盖本诸《华阳国志》。然冗杂太甚，去常璩所撰远矣。</p>
<p>△《国士懿轨》・十卷（浙江巡抚采进本）</p>
<p>明余养蒙撰。养蒙，临海人。《自序》谓禀大中丞耿公之命而为之者。案《明史・耿定向传》，弟定力，隆庆辛未进士，官至南京兵部右侍郎。时方为南京都御史，故称大中丞也。书前有《定力序》，复有谕官属文一首。大旨以当时专重科目，名实不副，故取古今来士子出於太学及以赀郎起家者，自列国讫明初，凡一百二十七人，删节诸史及志乘各为之传。意欲以矫偏重之弊。然举一代之进士，概以笼鹰槛驹目之，殊不免於矫枉过直矣。</p>
<p>△《春秋名臣传》・十三卷（浙江汪启淑家藏本）</p>
<p>明姚咨撰。咨字舜咨，无锡人。初，其邑人邵宝为是书未毕，咨续成之。始於周之辛伯，迄於虞之宫之奇，凡一百四十八人，传末各附以小赞。大旨与宋王当《春秋列国臣传》相出入。而其义例乃讥当书用鲁史编年之非。然既标以《春秋》，则自应用《春秋》之年月。若各从列国，转致错互难明。以是议当，未为允也。</p>
<p>△《战国人才言行录》・十卷（浙江范懋柱家天一阁藏本）</p>
<p>明秦瀹撰。瀹，无锡人。是书成於隆庆中。类次战国人物，起魏文侯，迄荆轲，凡一百四十九人，皆抄录《战国策》、《史记》之文而稍删节之。</p>
<p>△《镇平世系记》・二卷（浙江范懋柱家天一阁藏本）</p>
<p>明朱睦挈撰。睦挈有《易学识遗》，已著录。永乐元年，封周定王第八子有广为镇平王，睦挈其六世孙也。以明代玉牒於正德以後多略，遂纂述有广以下八世支派，以成此书。前曰《例义》，次《世系》，次《世传》，次《内传》，次《述训》。</p>
<p>△《江右名贤编》・二卷（浙江巡抚采进本）</p>
<p>明喻均、刘元卿同撰。均，新建人，隆庆戊辰进士，官至按察使副使。元卿有《易大象观》，已著录。万历中，巡按江西御史临清陈大夔议修通志。因先欲辑《名贤》一门，属均与元乡司其事。分《名臣》、《节义》、《理学》、《忠谏》、《方正》、《清介》、《隐逸》、《儒行》、《治功》、《文学》、《孝友》十一目。所纪凡二百四十有八人。门类太多，颇涉琐碎。又所载有明一代人物，尤为泛滥。前有巡抚都御史边维垣及大夔《序》，後有元卿《序》。元卿谓理一而已，安得纷纷区目。则知分目冗复，出於均意，即元卿亦心非之矣。</p>
<p>△《宗谱纂要》・一卷（安徽巡抚采进本）</p>
<p>明王应昌撰，其子钅炎续成之。应昌字亮之，嵊县人，万历癸酉举人。钅炎字长颖，入国朝官上海县知县。是书叙历代理学源流。分《开天一世祖》、《承天第一宗》、《达天第一宗》、《翼天第一宗》。标目已近乎二氏。至以荀卿、扬雄与孔子并列，尤为失伦。其分载诸儒支派，大率与黄宗羲《明儒学案》相出入。盖为门户而设，不为学问而设也。</p>
<p>△《貂鲜芳》・四卷（两淮盐政采进本）</p>
<p>明张世则撰。世则，诸城人，万历甲戌进士，官至四川安绵兵备副使。是书尝於万历二十年进呈，得旨下礼部，礼部覆疏附焉。书凡六条。一曰《主君》，首载明太祖禁抑内臣不得干预外事，然後叙历代宠阉之弊。二曰《弼臣》，载历朝相臣与宦寺离合之迹。三曰《妍范》，载阉之贤者。四曰《媸戒》，载阉之恶者。五曰《国祚》，载秦汉以来寺人之尤能乱国者。六曰《沿革》，则阉宦职官志也。宦寺贤者，万中不得一二。世则方指陈炯戒，将以启迪君心。而所列《妍范》一条，如勃持斩唷㈢严椭荐士、裴寂之宫人私侍、高力士之赞立太子，皆目为佳事，殊多谬戾。又列及明代寺人，而以阮安预其间，益不可训矣。</p>
<p>△《圣学宗传》・十八卷（两淮马裕家藏本）</p>
<p>明周汝登编。汝登字继元，又字海门，嵊县人，万历丁丑进士，官至南京尚宝司卿，《明史・儒林传》附载《王畿传》。末称王守仁传王艮，艮传徐樾，樾传颜钧，钧传罗汝芳，汝芳传杨起元及汝登。起元清修窨浣冢然其学不讳禅。汝登更欲合儒释而会通之，辑《圣学宗传》，尽采先儒语类禅者以入。盖万历以後，士大夫讲学者多类此云云。即此书也。首载《黄卷正系图》，其序自伏羲传至伊川程子。下分二支。一支朱子以下，不系一人。一支则陆九渊之下系以王守仁。并称卷是图信阳明笃，叙统系明，与《圣学宗传》足相发明云。</p>
<p>△《历朝霞》・四卷（编修汪如藻家藏本）</p>
<p>明徐学聚撰。学聚字敬舆，兰人，万历癸未进士，官至副都御史，巡抚福建。是编辑录历代宦官事迹，自周秦以迄於明。分“善可为法”、“恶可为戒”二种，而於明代纪载尤详。第所录仅至世宗朝而止，则仍不免有所避忌。又元李邦宁，即尝入太学代祀孔子，致大风灭烛之异者，其狂妄可知，乃入之“善可为法”中，进退亦未甚允也。</p>
<p>△《盐梅志》・二十卷（内府藏本）</p>
<p>明李茂春撰。茂春字蔚元，杞县人，万历癸未进士，是编采取历代贤相嘉言善行，录成一编。始於皋陶，终於范纯仁，凡六十六人。</p>
<p>△《汉唐宋名臣录》・五卷（两江总督采进本）</p>
<p>明李廷机撰。廷机字尔张，晋江人，万历癸未进士，官至礼部尚书、东阁大学士，谥文清，事迹具《明史》本传。是书所录，自汉文翁至宋杜衍，凡六十人。《黄吉士序》，谓其录取严而用意微。盖借以讽当时廷臣，有为而发，故不求全备云。</p>
<p>△《栖真志》・四卷（浙江巡抚采进本）</p>
<p>明夏树芳撰。树芳字茂卿，江阴人，万历乙酉举人。是编取周秦至元代之修真栖静者，各详其事迹，陈继儒为之序。其中时代颇颠舛。至於江淹、谢灵运、李贺、欧阳修、苏轼、黄庭坚、秦观、朱子诸人，凡谈论词章，语意偶类释老者，即引而入《志》，尤牵合不伦。</p>
<p>△《献徵录》・一百二十卷（浙江巡抚采进本）</p>
<p>明焦咦。哂小兑准》，已著录。是书采明一代名人事迹。其体例以《宗室》、《戚畹》、《勋爵》、《内阁》、《六卿》以下各官分类标目。其无官者则以《孝子》、《义人》、《儒林》、《艺苑》等目分载之。自洪武迄於嘉靖，搜采极博。然文颇泛滥。不皆可据。又於引据之书或注或不注，亦不免疏略。考咴谕蚶中，尝应陈于陛聘，同修国史，既而罢去。此书殆即当时所辑录欤。</p>
<p>△《熙朝名臣实录》・二十七卷（浙江巡抚采进本）</p>
<p>明焦咦。此书《明史・艺文志》不著录。前有《自序》，谓明代诸帝有《实录》，而诸臣之事不详，因撰此书。自王侯、将相及士庶人、方外缁黄、僮仆、妾伎无不备载。人各为传，盖宋人《实录》之体。凡书诸臣之卒，必附列《本传》，以纪其始末。而明代《实录》则废此例，故卟剐拗。其书郭子兴诸子之死，及书靖难诸臣之事，皆略无忌讳。又如纪明初有通晓四书等科，皆《明史・选举志》及《明会典》所未载。韩文劾刘瑾事，有太监徐智等数人为之内应，亦史传所未详。颇足以资考证。然各传中多引《寓圃杂说》及《琐缀录》诸书，皆稗官小说，未可徵信。又或自序事，或仅列旧文，标其书目，於体裁亦乖。所附李贽《评语》，尤多妄诞，不足据为定论也。</p>
<p>△《四侯传》・四卷（江苏巡抚采进本）</p>
<p>明王士骐撰。士骐有《驭倭录》，已著录。是编摭文成侯张良、忠武侯诸葛亮、武侯王猛、邺侯李泌四人行事，以正史及稗官野乘相参而成。盖隐寓尚友之意。</p>
<p>△《历代内侍考》・十卷（两淮盐政采进本）</p>
<p>明毛一公撰。一公字震卿，遂安人，万历己丑进士，官至给事中。其书取古来阉寺事迹辑为一编。自春秋及宋，以时代次之。各序其善恶而加以论断，大旨褒少而贬多。一公，天启末苏州巡抚一鹭之兄也。一鹭党魏忠贤，事具《明史》。其兄此书，傥亦有为而作乎。</p>
<p>△《友于小传》・二卷（兵部侍郎纪昀家藏本）</p>
<p>明纪廷相撰。廷相字柱石，献县诸生。是书成於万历甲申。前有《自序》，称孝友皆天性，而人情日薄，往往知爱其亲而不推其爱於兄弟。故摭拾旧迹以感发其彝良。不录帝王之事，分位殊也。不录圣贤之事，亦不录奇行异节舍生蹈义之事，不强以所不能也。分二卷。上曰《循常》，下曰《处变》，皆士庶人家庭细务。末有其子尧卿《跋》，称族有阋墙者，托词避暑，借其书室，日日挥汗录此编，竟愧而复睦云。</p>
<p>△《明十六种小传》・四卷（浙江巡抚采进本）</p>
<p>明江盈科撰。盈科字进之，号绿萝山人，湖广桃源人，万历壬辰进士，官至四川提学副使。是书采辑明代轶事，分四纲十六目。一曰《四维》，分《忠》、《孝》、《廉》、《节》四目。二曰《四常》，分《慈》、《宽》、《明》、《慎》四目，三曰《四奇》，分《隐》、《怪》、《机》、《侠》四目。四曰《四凶》，分《奸》、《谄》、《贪》、《酷》四目。大抵委巷之谈。《自序》曰：因阅国乘，摘出三百馀年新异事者，妄也。如方孝孺之灭族，由杀蛇之报，国史安有是事哉。其分配诸目如薛笕搿督凇防唷⒂谇入《廉》类、姚广孝姊入《隐》类，亦往往无义例也。</p>
<p>△《夥壤封疆录》・一卷（江苏巡抚采进本）</p>
<p>明魏应嘉撰。应嘉，兴化人，万历戊戌进士，官至兵部左侍郎。是书前有应嘉《自序》，称取刘方壶所胪列未尽者，具名於左。皆天启中诸臣之不附魏忠贤者也。其词狂谬之甚。所列执政一人、司礼大弦蝗恕⒉刻梦迦恕⑶渌氯人、翰林七人、台谏十六人、部署二人。书後有《跋》，不知何人所作。诋应嘉为京、卞、丁⑷贰Ｈ挥嘉依附奄党，代为抟噬。观其《自序》，殆不知世有廉耻事，实京、卞、丁⑷分所不为者也。</p>
<p>△《东林点将录》・一卷（江苏巡抚采进本）</p>
<p>明王绍徽撰。绍徽，陕西咸宁人，万历戊戌进士，官至吏部尚书，事迹具《明史・阉党传》。其书以《水浒传》晁盖、宋江等一百八人天罡、地煞之名，分配当时缙绅。今本阙所配孔明、樊瑞、宋万三人，盖後人传写佚之。卷末有《跋》，称甲子乙丑於毗陵见此《录》，传为邹之麟作。所列尚有沈应奎、缪希雍二人，与此本不同。盖其时门户蔓延，各以恩怨为增损，不足为怪。又称许其孝、陈保泰、杨茂春、郭巩四人後列逆案，不知何以厕名。或作此书时，四人尚未附忠贤耶。阎若璩《潜邱札记》亦有《与王宏撰书》曰：“顷闻《点将录》果出贵乡王绍徽手否，先生以此书实出阮大铖。王偶失阉欢，谋所以解之术於阮。阮授以此书，而王上之，而世遂以名之。细思之，殊不然。儿时读《点将录》，记没遮拦穆弘乃大铖，岂有自作此《录》而窜入己姓名者”云云。则当时已传闻异词。然崇祯钦定逆案，以此《录》属之绍徽。於时公论方明，谅非诬蔑。《明史》本传亦以此书属绍徽。然则辗转传写，虽或有窜改。其造谋之人，要终不能以浮词他说解也。</p>
<p>△《东林籍贯》・一卷（江苏巡抚采进本）</p>
<p>不著撰人名氏。所列北直八人，南直四十一人，浙江十一人，江西十六人，湖广二十人，河南七人，福建五人，山东十三人，山西十五人，陕西十八人，四川五人，广东、隳稀⒐笾莞饕蝗恕Ｆ浔敝惫巩、陕西薛贞，後皆名丽逆案。是又当考其究竟，不当以一时之记录为断矣。</p>
<p>（案：此书及《东林同志录》、《东林朋党录》、《天鉴录》、《盗柄东林夥》皆天启中书。其作者虽不可考，要皆万历时旧人也。今附诸魏应嘉、王绍徽後，从其类也。）</p>
<p>△《东林同志录》・一卷（江苏巡抚采进本）</p>
<p>不著撰人名氏。题下注曰：“续点将录。”所列《政府》韩广以下六人，《词林》孙慎行以下十九人，《部院》李三才以下五十七人，《卿寺》顾宪成以下七十三人，《台省》魏大中以下七十六人，《部曹》王象春以下四十一人，《藩臬郡邑》顾大章以下二十六人，《赀郎武弁山人》吴养春以下二十一人。</p>
<p>△《东林朋党录》・一卷（江苏巡抚采进本）</p>
<p>不著撰人名氏。前载赵南星等九十四人。後列东林胁从顾秉谦等五十三人。各系以科分、籍贯、座主姓名，而注以“已处”、“未处”及“在籍”、“现任”字。考《明史・阉党传》，称卢承钦，馀姚人，由中书舍人擢御史，请以党人姓名罪状榜示海内。魏忠贤大喜，敕所司刊籍，凡党人已罪、未罪者悉编名其中。後承钦官至太仆寺少卿云云。此书中“已处”字与所言已罪、未罪相合，其是时之官本欤。</p>
<p>△《天监录》・一卷（江苏巡抚采进本）</p>
<p>不著撰人名氏。题下注曰“真心为国，不附东林，横被排斥，久抑林野，及冷局外转者，凡一百三人”。皆魏忠贤之党也。</p>
<p>△《盗柄东林夥》・一卷（江苏巡抚采进本）</p>
<p>不著撰人名氏。分初、盛、中、晚四门。详列其姓名官爵，而各注其罪状、词极丑诋。杨涟、左光斗诸人名下，已注“毙狱”字，则此书成於天启末年也。</p>
<p>△《事编内篇》・六卷（江苏巡抚采进本）</p>
<p>明孙慎行撰。慎行字闻斯，武进人，万历乙未进士，官至礼部尚书，谥文介，事迹具《明史》本传。是书采史传中名臣事迹，自公孙侨至王守仁，凡十八人。隐逸六人，以隐寓行藏之旨。附以张玮、薛き评语。慎行《自序》云：尚有《外篇》、《杂篇》。然检其子士元所作《凡例》，则但刊《内篇》，其《外篇》、《杂篇》未刊也。</p>
<p>△《廉吏传》・（无卷数，浙江巡抚采进本）</p>
<p>明黄汝亨撰。汝亨有《古奏议》，已著录。是书以宋费枢所作《廉吏传》自春秋迄五季止百十有四人，尚为阙略。因搜采诸史，五季以前增入三十三人。又考《宋》、《元》二史，续载六十四人，各以时代为序。复以旧传不分优劣，乃定为三等，於传首姓名之上各署“上”、“中”、“下”字以别之。《正编》之外又有《廉蠹》一编，所载为郅都、张汤等十人，亦有评语。姓名之上则署以“酷”、“谲”、“陋”、“忍”、“赃”、“奸”诸字，体例颇为杜撰。传末附评一二语，亦皆肤浅。且汝亨既因费枢旧本增辑成编，自当以孰为原书，孰为续补，分别标识。乃混而为一，但署己名，尤不免於掠美矣。</p>
<p>△《历代名臣芳躅》・二卷（浙江巡抚采进本）</p>
<p>明金汝谐撰。汝谐字启宸，平湖人，万历甲辰进士。是编采摭前人事迹，自周秦以迄於明，分《忠贞》、《节义》、《良吏》、《恬退》、《纯孝》、《友于》、《范俗》、《仁恕》、《学术》、《言行》九类。大抵详於明人，而略於前代，挂漏已不待言。且排比失伦，品题多谬。《学术》类以子贡、师旷同称，殊嫌庞杂。甚至以杨溥、李东阳归之《节义》一门。溥固长者，东阳亦不失文士。然一则迁就於靖难革除之间，一则依违於奄竖擅权之日。目以《节义》，岂足厌後世之心乎？</p>
<p>△《圣学嫡派》・四卷（内府藏本）</p>
<p>明过庭训撰。庭训字成山，平湖人，万历甲辰进士，官至福建按察使，擢应天府丞，未及上而卒。其书自汉董仲舒至明罗洪先，所取才三十六人。各略录其言行，皆昭昭耳目，无烦复为表章者也。</p>
<p>△《大臣谱》・十六卷（内府藏本）</p>
<p>明范景文撰。景文字梦章，一字质公，号思仁，吴桥人，万历癸丑进士，官至东阁大学士，殉流寇之难，国朝赐谥文忠，事迹具《明史》本传。其书皆纪明代大臣。内阁、七卿各为二卷。起自洪武，迄於泰昌，皆用编年之体而不分列传。《凡例》称一凭《实录》，不置褒贬。其铨除去就，国史有佚者，则采传志补之。或人非大臣，而章奏事与大臣相关者，亦附见焉。此本世罕流传，前後无序跋，而有景文二私印。中多墨笔添改之处，盖即其家初印覆校之稿本也。</p>
<p>△《宰相守令合宙》・十三卷（江苏巡抚采进本）</p>
<p>明吴伯与撰。伯与字福生，宣城人，万历癸丑进士，官至广东按察司副使。是书序文题曰《宰相守令合宙》。而此本十三卷，乃有宰相而无守令，盖非完书矣。所录虽多采史传，而不免杂以稗官。又删节《本传》，往往遗其大而识其小，体例殊为冗琐。至於以李斯为礼贤尚德，而以赵高附《斯传》，尤为乖舛。又唐初不载裴寂、刘文静、窦抗、陈叔达诸人，而先叙萧妗Ｋ尾鼙蛲平章事，盖沿唐、五代使相之制，实不预政，乃列於真宰相中，亦为失考也。</p>
<p>△《毗陵人品记》・十卷（两淮盐政采进本）</p>
<p>明吴亮撰。亮字采于，武进人，吴中行之长子也，万历辛丑进士，官至大理寺少卿，事迹附见《明史・中行传》。是书因毛宪旧本而增修之。自商迄明，采摭颇富。然十卷之中，历代居六而明乃居其四。虽曰时近易详，亦少乖谨严之旨矣。至於泰伯、仲雍，未免借材。梁武子孙，亦殊泛载。皆未免地志之旧习也。</p>
<p>△《名世编》・八卷（江苏巡抚采进本）</p>
<p>明吴亮撰。初，亮罢官归田，尝辑古高隐事为《Т世编》。及再起，又辑此编。皆不采於史传，惟剽刂唐顺之《左编》、李贽《藏书》、李廷机《名臣记》三书而成。去取绝无义例，编次亦多颠倒。如首列大禹，乃帝王而非人臣。以例推之，何以刊除虞舜，程婴乃赵氏之臣，鲁仲连、侯嬴乃平原、信陵之客，皆未登官籍。以例推之，此类何可胜收。百里奚、蹇叔列管仲前，蘧瑗列百里奚前，屈原列蘧瑗前，尤属瞀乱而失次也。</p>
<p>△《安危注》・四卷（两江总督采进本）</p>
<p>明吴编。字鹿友，南直隶兴化人，万历癸丑进士，官至礼部尚书，兼东阁大学士，事迹具《明史》本传。是书辑汉、晋、唐、宋将相之事，用陆贾言“天下安，注意相；天下危，注意将”之语，以名其书，意在讽时事也。</p>
<p>△《明表忠记》・十卷（浙江巡抚采进本）</p>
<p>明钱士升撰。士升有《周易揆》，已著录。是书载建文死难诸臣。首殉二亲臣，次《殉难》，次《死义》，次《死事》，次《死战》，次《从亡》，次《隐Т》，次《後死》，次《三不忠》，次《正讹》。并附载《表忠祠碑记》。大旨坚主建文帝出亡之说，非疑以传疑之义也。</p>
<p>△《壶天玉露》・四卷（浙江巡抚采进本）</p>
<p>明钱升撰。升字元履，海盐人，万历戊午举人。其书亦费枢《廉吏传》之流，而兼收隐逸，为例小殊。所载始於春秋，终於明之万历。所录凡二百九十六人。去取春驳，颇无义例。如解扬、申包胥当以忠论，尉迟敬德当以勇论，庄周、列御寇当以隐论，田基当以节论，江上丈人、侯嬴当以侠论，赵括母当以识论，西门豹当以术论，概以廉称，未当其实。又公孙弘之诈俭、扬雄之失节、华歆之佐逆，滥与斯列，亦殊混淆。至舟之侨、介之推合为一事，则误从《说苑》；严君平、严遵分为二人，则不考《後汉书》，尤疏舛之显然者也。是书以《壶天玉露》为名，而《序》文题为《壶天玉露廉鉴》。每卷之首亦各别标“廉鉴”字。岂《壶天玉露》乃其著书之总名，《廉鉴》乃其一种欤？末又附《清士》一卷，自缺而下六十馀人，各为小传，而系以诗。卷端亦题“壶天玉露”字，殆其中之又一种也。</p>
<p>△《浙学宗传》・（无卷数，浙江巡抚采进本）</p>
<p>明刘鳞长撰。鳞长字孟龙，号乾所，晋江人，万历己未进士，官至南京户部郎中。是编乃其为浙江提学副使时所编。以周汝登所辑《圣学宗传》颇详古哲，略於今儒，遂采自宋讫明两浙诸儒，录其言行，排纂成帙。大旨以姚江为主，而援新安以入之。故首列杨时，次以朱子、陆九渊并列。陈亮则附载於末，题曰《推豪别录》。又以蔡懋德《论学》诸条及鳞长所自撰《扫背图》诸篇缀於卷後。懋德、鳞长非浙人，入之浙学已不类。而自撰是书自称刘乾所先生，与古人一例，尤於理未安也。</p>
<p>△《榕阴新检》・八卷（两淮盐政采进本）</p>
<p>明徐勃撰。勃初字惟起，更字兴公，闽县人。聚书数万卷，并手自丹黄。以博洽名一时，竟终於布衣。《明史・文苑传》附见《郑善夫传》中。兹编采摭古事，分《孝行》、《忠义》、《贞烈》、《仁厚》、《高隐》、《方技》、《名儒》、《神仙》八门。所载多闽中事，大旨表章其乡人也。</p>
<p>△《为臣不易编》・（无卷数，内府藏本）</p>
<p>明黄廷鹄撰。廷鹄爵里未详。据书前《周延儒序》，称与廷鹄定交，此编即夙昔所共讨论。则万历末人也。所录古来名臣自皋陶至文天祥，凡百人。各为之传，而系以《序赞》。</p>
<p>△《令史高山集》・七卷（两江总督采进本）</p>
<p>旧本题曰临川令江左吴用先体中编纂。不著时代。核其纸版，乃明万历中式也。其书辑古贤令事迹，以寓高山景行之意。为目十七，为事三百八十有九，皆不注所出之书。其标目如《循令》、《廉令》之类，尚成文义。如《自清》、《令荐》、《举令》之类，则拙鄙甚矣。第一卷别名《令谱》，而隶事与诸卷例同，尤不可解。</p>
<p>△《晋陵先贤传》・二卷（浙江巡抚采进本）</p>
<p>明欧阳东凤编。东凤字千仞，潜江人，万历己丑进士，官至常州府知府。谢病归，起山西按察司副使，又起南京太仆寺少卿，并不赴。事迹附见《明史・顾宪成传》。是编取常州先哲寓贤自吴延陵季子讫明钱一本，共六十九人。采史传郡志人各为传。传末各附以《颂》。其《传》，於古人必详所据之书，於近人则率注其文为某撰，以明有据，体例颇谨严。然亦间有不注者，疑为疏漏云。</p>
<p>△《明词林人物考》・十二卷（浙江巡抚采进本）</p>
<p>明王兆阕。兆阕衷桢，麻城人。是编录明一代文士，起於洪武，迄万历。仿《昭明文选》之例，其人见在者不登。每人各详其事迹与所著作，凡四百二十三人。又补遗四十四人，共四百六十七人。其叙述颇无法则。如《刘基》一传至二千言，所记皆望气占梦，委巷流传之事。惟《传》末附所著有《刘诚意伯集》一语，并所著《犁眉公集》亦漏载。此自小说家言，何关文苑。又《凌稚隆传》称其纂辑《五车韵瑞》，大为词林诸公所鉴赏，亦未免滥美矣。</p>
<p>△《沃菔妨稀贰と十卷（左都御史张若氵桂家藏本）</p>
<p>明董复表编。复表字章甫，华亭人。是书皆采掇《王世贞文集・说部》中有关朝野纪载者，裒合成书，无所考正。非集非史，四库中无类可归，约略近似，姑存其目於传记中，实则古无此例也。然世贞本不为史，强尊为史，实复表之意。胡维霖《墨池浪语》称，《沃菔妨稀罚凡请沃葑鞔志者，虽中材亦得附名。未请传志，虽盖代勋名节义亦所不载。後之耳食，未可以此为定案云云。是又误以为出世贞之意，非其实矣。</p>
<p>△《两浙名贤录》・五十四卷、《外录》・八卷（浙江巡抚采进本）</p>
<p>明徐象梅撰。象梅字仲和，钱塘人。其书取两浙先贤自唐、虞迄明隆庆，别为二十二门。又《外录》《元元》、《空空》二门，以载释、道二家。名目既多，体遂冗杂。如辅弼经济，无故区分。文苑儒硕，过加轩轾。又诸传皆标题官爵，独《道学》一门称先生而不书其官，於体例亦未画一。至所列之人，本正史者十仅二三，本地志者乃十至六七。以乡闾粉饰之语，依据成书，殆亦未尽核实矣。</p>
<p>△《古今贞烈维风什》・四卷（两淮马裕家藏本）</p>
<p>明许有献。有献肿尤剩宜兴人。其书大旨为表扬贞烈而作。按舆志区分，各以人系其地。由古迄明，每地分列传标题、列名不标题二类。其标题者各题七言绝句，不标题者粗举事迹而已。凡例称词虽浅俚，意取劝扬。是书长短，有弦炎缘乐矣。</p>
<p>△《忠义存褒什》・二卷（两淮马裕家藏本）</p>
<p>明许有献。是书记建文殉难诸臣事迹，每一《传》後系七言绝句一首。</p>
<p>△《续列女传》・九卷（浙江鲍士恭家藏本）</p>
<p>明邵正魁撰。正魁字长孺，休宁人。是书以续刘向《列女传》，仍其体例，分别七门。唯其中《节义》、《贤明》各分一子卷。大抵采摭各史《后妃》、《列女传》，分类汇叙。间有略益以他书者，不过十之二三。每《传》末必引诸经为咏叹之词，以求肖向书之体，可谓王之学华，皆在形骸之外。末附汪汇所作正魁母《郑氏传》一篇，尤古无此例也。</p>
<p>△《逸民史》・二十二卷（内府藏本）</p>
<p>明陈继儒编。继儒有《邵康节外纪》，已著录。是书杂采自周至元史传郡志隐逸之士为二十卷。其末二卷以《元史》隐逸不详，搜取志铭之类辑为《元史隐逸补》。然是书所载，如张良、两龚之类，皆策名登朝，未尝隐处者。若吾邱衍、王冕之类，皆淹蹇不遇，并非高逸者，亦滥入之，未免择之不精焉。</p>
<p>△《东越文苑》・六卷（两淮马裕家藏本）</p>
<p>明陈鸣鹤撰。鸣鹤字汝翔，侯官人，天、崇间诸生。《福建通志》称其早弃举业，与徐通兄弟共攻声律。是编纪闽中文人行实，起唐神龙，迄明万历，为四百十一篇。唐、五代五十人，宋、元三百八十五人，明百有六人。</p>
<p>△《姑苏名贤小记》・二卷（两淮马裕家藏本）</p>
<p>明文震孟撰。震孟字文起，长洲人，天启壬戌进士第一，官至东阁大学士，谥文肃，事迹具《明史》本传。是书大意，以当世目吴人为轻柔浮靡，而不知清修苦节之士可为矜式者不少。故择长洲、吴县人物卓绝者各为之传，而系以《赞》。首高启，终王敬臣，凡五十人。盖既以表前贤，又以励後进也。震孟以天启二年及第，而是书成於万历甲寅，盖其未遇时命意已如此。其立朝清介，有自来矣。</p>
<p>△《崇祯阁臣行略》・一卷（浙江巡抚采进本）</p>
<p>明陈盟撰。盟号鹤滩，富顺人，天启壬戌进士，官至吏部右侍郎，兼翰林院学士，加礼部尚书。是编首列崇祯一朝五十阁臣年表，次各为小传。据其载及姜襄叛逆、李建泰伏诛之事，则其书当成於桂王未灭时也。所列小传，各有评断，而大抵深致憾於门户。夫明以门户亡国，其憾之是也。然称温体仁小心谨毖，兢兢自持，既与门户不协，眈眈伺隙，遂绝私交，谢绝情面。称薛国观之赐死，士论冤之。称李建泰以人望荐举督师。无一贬词。颠倒是非，至於如是，其褒贬尚可信乎？亦仍一门户而已矣。</p>
<p>△《王谢世家》・三十卷（江苏巡抚采进本）</p>
<p>明韩昌箕撰。昌箕字仲弓，乌程人。是书成於天启壬戌。考南朝王、谢二家人物，各为之传。冠以《谱系图》及《同名考》。王氏分四派：一曰琅琊，凡十四卷；二曰太原正派，凡四卷；三曰太原支派，凡二卷；四曰太原别派，凡二卷。谢氏则惟阳夏一派。皆止於六朝，唐以後不预焉。</p>
<p>△《名臣志钞》・二十四卷（浙江巡抚采进本）</p>
<p>明吴孝章撰。孝章字平子，嘉兴人。是书前有天启癸亥《吴中伟序》，谓其抄郑晓《吾学编》、王世贞《四部稿》而稍节之。然如《孙一元传》乃殷阆鏊作，则亦不全据郑、王矣。所录始於洪武，迄於隆庆，凡一百五十三人。卷中有自为赞词者，如《李善长传》末是也。有袭《沃菔犯濉氛撸如《汤信传》末是也。然若刘基与李善长同卷，而赞词独不及於刘。冯胜、傅友德、蓝玉同卷，而赞词独不及於冯、蓝。则未知命意之所存。其所载事实，颇为阙略。而《徐达传》之附增寿、《李文忠传》之附景隆，此自史家备详世系之体。若惟志名臣，乌容及此。至《于谦传》之附石亨，益无理矣。《中伟序》全仿《史记自序》、《汉书叙传》之例，行以韵语，殊乖体裁，谓之不善学步可也。</p>
<p>△《历代相业军功考》・二卷、《明代相业军功考》・二卷（浙江巡抚采进本）</p>
<p>明沈梦熊撰。梦熊字兆扬，归安人。是书成於天启癸亥。所录历代相业，自伊尹至陆秀夫，四十七人。军功自吕望至孟珙，五十人。明代相业，自杨士奇至申时行，十三人。军功自徐达至王崇古，三十人。前载事实，末附评语。大抵节录史文，别无考证，评语亦皆陈因之谈。</p>
<p>△《银鹿春秋》・一卷（浙江巡抚采进本）</p>
<p>明陆嘉颖撰。嘉颖字子垂，又字明吾，嘉定人，天启中尝官主簿。是编辑古来义仆事迹。其以《银鹿》为名者，银鹿为唐颜岘家僮，事颜真卿终身，至祸患不避去故也。然奴不负主，古来不止一银鹿，银鹿亦不必为义仆第一。取以立石，不甚可解。殆以二字新颖，故采为标目耳，殊无理也。所列自栾布以下凡七人，女奴十一人，颇多漏略。如萧颖士仆，人人耳熟之事，而遗之不载，则无论他僻事也。其中有嘉颖裔孙钅贵《续补》一十六条。然杂列其间，不可分别，尤无义例，所载史汉後刘武，即嘉颖家仆。徐永清，即钅贵家仆。事皆不足传，而跻之古人之列，亦不伦甚矣。</p>
<p>△《孝友传》・二十四卷（江苏巡抚采进本）</p>
<p>明郭凝之撰。凝之字正中，海宁人，天启甲子举人，官至兖东兵备副使。是书采摭商至元末孝义事迹，按代编次。然体例猥杂殊甚。如君陈绝无事迹，以成王孝友一言列之，犹有说也。颜子并不专以孝称，而亦虚载其名。晋文公对秦使乃舅犯之谋，而亦浪标厥目。至《论语》问孝四人，以子夏为主，子游附传，已属妄分宾主。孟懿子、孟武伯亦与子游同附，则不知二人之孝以向为据矣。</p>
<p>△《明孝友传》・八卷（浙江巡抚采进本）</p>
<p>明郭凝之撰。此书采摭明代之事，以续所作《孝友传》。上自士大夫，下迄沙弥、乞丐，人各为传，共四百二十九人。</p>
<p>△《逊国忠记》・十八卷（浙江巡抚采进本）</p>
<p>明周镳撰。镳字仲驭，金坛人，崇祯戊辰进士，官至刑部员外郎，福王时为马士英、阮大铖所杀，事迹附见《明史・姜曰广传》。是书统载建文死事诸臣，而以职官分类，体例小殊。然笃信从亡之事，於诸臣名姓，备录无遗。又如钱士升《表忠记》载，建文潜出西华门，沿河得空舟。而此载舟子梦高皇帝命舣舟以待，更神其说矣。</p>
<p>△《古今宗藩懿行考》・十卷（内府藏本）</p>
<p>旧本题曰潞王编，不著其名。按《明史・诸王年表》，穆宗隆庆五年，封第四子翊Α为潞王。万历四十六年，翊Α庶子常氵芳袭封。此书成於崇祯九年，则当为常氵芳所辑也。所采皆历代宗臣之贤者，自周迄明，凡百馀人。各著事迹梗概，加以评论。中间如刘歆依附王莽，倾覆宗邦，而得与其数，殊乖衮钺之公。又曹彰、司马孚等虽非无可节取，而俨然与周、召并列，亦拟不於伦矣。</p>
<p>△《明经济名臣传》・四卷（江西巡抚采进本）</p>
<p>明贺中男撰。中男，永新人。是编载明代名臣自洪武迄万历之季，凡文臣五十五人，武臣二十一人。据其子善来所述《凡例》，称为未竟之本。其挂漏犹为有说。至於李东阳之固位取容，张孚敬、桂萼之希旨求媚，其经济安在；而滥列於名臣，不亦颠乎？</p>
<p>△《宗圣谱》・十四卷（江苏巡抚采进本）</p>
<p>明邹泉撰。泉字子静，常熟人。是书分八目，曰《孔圣谱》，曰《四配谱》，曰《十哲谱》，曰《群贤谱》，曰《理学谱》，曰《经儒谱》，曰《史氏谱》，曰《著作谱》。盖欲合《儒林道学源流本末》汇为一书，以便检阅。而体例丛脞，编次多乖。如《经儒谱》内书传列伏生、欧阳、夏侯，不列孔安国，而别列安国於《儒拾遗》之内。《史氏谱》内列李焘《续通鉴长编》，不列司马光《资治通鉴》，而别列《通鉴》於《史拾遗》之内。进退失伦，绝无义理。其《著作谱》杂录书名，皆取材於《经籍考》中，又十不存一。盖随意抄撮，以供里塾占毕之用。虽以“宗圣”为词，实兔园册也。</p>
<p>△《辨隐录》・四卷（浙江汪启淑家藏本）</p>
<p>明赵凤褡。凤褡治木伲爵里未详。《自序》称十载为郎，一麾出守。盖官至知府也。此书为归田後所作。列古人之隐居者，分《龙隐》、《高隐》、《知隐》、《神隐》、《石隐》、《痴隐》、《仕隐》七门。强生分别，殊无义例。《高隐》列张Ａ１２，殆忘其屈节蔡京。《石隐》列郭璞，殆忘其见戮王敦。《痴隐》以屈原、雪泛蜕杏虢构狻⒅焯易盗名。《仕隐》以胡广、谯周、冯道与柳下惠同传。皆几於黑白不分。至李泌入《龙隐》、张良又入《神隐》、庄周入《高隐》、列御寇又入《知隐》，亦不知其何以分优劣也。</p>
<p>△《陆氏世史钞》・六卷（浙江巡抚采进本）</p>
<p>明陆浚源撰。浚源，平湖人，自称陆贽二十九世孙。是书采陆氏名见正史者，自汉迄元得一百二十人。各录其本传，裒为一编。亦自诵清芬之意。然氏族源流，最为丛杂。唐人世传谱牒，以门第相高，而白居易自述姓源，且不免以蹇叔之子指为出自Ａ１１胜。况自宋以来，此学不讲，支分派别，尤莫能稽。浚源是书，既首列《唐书世系表》，明吴郡之陆出自田齐，为妫姓之後。又引王应麟《姓氏急就篇注》，谓出自陆终。又引陈留《风俗传》，谓出自陆浑之国。是本原先已传疑。又称唐陆鸿渐姓由卜筮，北魏步陆孤氏亦复姓省文。是末派尤难考信。乃取上下数千年中陆姓之人，不问异同，联为一谱。然则尼山殷後，可与孔圉称宗；懿仲齐卿，可与国侨合族。此亦千古谱牒之通病矣。</p>
<p>△《衡门晤语》・六卷（两江总督采进本）</p>
<p>明潘京南撰。京南自号寿栎生，新都人。是编摘录古今隐逸闲适之事，分前、後、续、别四集。《前集》广成子而下七十五人，自上古逮魏。《後集》孙登而下七十五人，自晋逮元。《续集》伯成子高而下百五十人。《别集》则摭其议论及所作诗赋。亦皇甫谧《高士传》之支流。其曰“晤语”，则千载一堂之意云尔。</p>
<p>△《楚宝》・四十五卷（湖南巡抚采进本）</p>
<p>明周圣楷撰。圣楷字伯孔，湘潭人。是书编录楚中人物名胜，分二十五门。曰《大臣》，曰《名臣》，曰《大将》，曰《智谋》，曰《谏诤》，曰《文苑》，曰《良史》，曰《命使》，曰《典故》，曰《真儒》，曰《诸子》，曰《孝友》，曰《忠义》，曰《独行》，曰《真隐》，曰《列女》，曰《方伎》，曰《异人》，曰《宦绩》，曰《迁寓》，曰《山水》，曰《名祀》，曰《列仙》，曰《名释》，曰《祖灯》。悉录史志原文，亦间有考证。前有《总论》四条。一曰定区域以尊王，二曰别人物以徵传，三曰约论注以归雅，四曰考遗胜以阙疑。《高世泰序》，称其人物十九、名胜十一、古文十九、今文十一。大致以人物为主，而稍以山水古迹附之。既非传记，又非舆图，在地志之中别为一例。姑从其多者为主，附之《传记类》焉。</p>
<p>△《道南录》・五卷（江苏巡抚采进本）</p>
<p>不著撰人名氏。亦无序跋。道南书院在福州，疑闽人所为也。其书节录明道程子、杨时、罗从彦、李侗、朱子言行。末附祠祀始末。道者公器，传道者亦统为天下万世之计，不仅求为一乡一邑之荣。况五大儒事迹著述，照耀古今，亦不复藉此以显。是特夸耀桑梓，非为表章道学也。所见亦云小矣。</p>
<p>△《国殇纪略》・一卷（浙江巡抚采进本）</p>
<p>不著撰人名氏。以书中所自叙考之，盖郭姓，湘乡人，前明崇祯丙子举人也。是编纪明末楚中死节之士。前为何腾蛟、堵胤锡、章旷、傅作霖四人遗事。各系以诗，盖用《靖康小雅》之体。後附周兖、张世英、王士璞、何应瑞、李有斐五人《小传》。胤锡以病卒於军，不得援死绥之义。士璞为其弟士琳所构，死於囹圄，亦非兖等四人死於张献忠者比。未免为例不纯也。 






</p> </div>
<ul class="pagelist">
  <span class="todown1"><a href='/gudai/sikuquanshuzongmutiyao/216043.html' class='pagedaohang'>【上一篇】<i>:卷六十三・史部十九○传记类存目五</i></a></span><span class="tomenu"><a href="/gudai/sikuquanshuzongmutiyao/" title="四库全书总目提要" class="returnIndex">【回目录】</a>
</span><span class="toup1"><a href='/gudai/sikuquanshuzongmutiyao/216041.html' class='pagedaohang'>【下一篇】<i>：卷六十一・史部十七○传记类存目三</i></a></span>
</ul>
<div class="content01">
  <script src="/js/bottom.js" type="text/javascript"></script>
</div>
<div class="kind">
  <h2>推荐阅读</h2>
</div>
<div class="index_list">

<a href="/gudai/sidawenxuemingzhu/" target="_blank">四大文学名著<i>></i></a>

<a href="/gudai/tangshi/" target="_blank">唐诗<i>></i></a>

<a href="/gudai/songci/" target="_blank">宋词<i>></i></a>

<a href="/gudai/zhuzibaijia/" target="_blank">诸子百家<i>></i></a>

<a href="/gudai/shishu/" target="_blank">史书<i>></i></a>

<a href="/gudai/gudaiyishu/" target="_blank">古代医书<i>></i></a>

<a href="/gudai/fujingdaquan/" target="_blank">佛经大全<i>></i></a>

<a href="/gudai/mengxue/" target="_blank">蒙学<i>></i></a>

<a href="/gudai/yijingshuji/" target="_blank">易经书籍<i>></i></a>

<a href="/gudai/gudaibingshu/" target="_blank">古代兵书<i>></i></a>

</div>
<div class="content01">
  <script src="/js/image3.js" type="text/javascript"></script>
</div>
<div class="kind">
  <h2>阅读分类导航</h2>
</div>
<div class="bot"> <a href="/gudai/sidawenxuemingzhu/" targent="_blank">四大文学名著</a><a href="/gudai/tangshi/" targent="_blank">唐诗</a><a href="/gudai/songci/" targent="_blank">宋词</a><a href="/gudai/zhuzibaijia/" targent="_blank">诸子百家</a><a href="/gudai/shishu/" targent="_blank">史书</a><a href="/gudai/gudaiyishu/" targent="_blank">古代医书</a><a href="/gudai/fujingdaquan/" targent="_blank">佛经大全</a><a href="/gudai/mengxue/" targent="_blank">蒙学</a><a href="/gudai/yijingshuji/" targent="_blank">易经书籍</a><a href="/gudai/gudaibingshu/" targent="_blank">古代兵书</a> </div>

<div id="message"><div id="notice" style="color:red">亲爱的网友，祝您阅读快乐！<p style="text-align:center"><input type="button" onclick="location.href='http://m.sbkk8.com/gudai/sikuquanshuzongmutiyao/216042.html'" class="btn" value="点击继续访问"><br></p></div></div><script type="text/javascript">$("#message").hide();</script>

<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.sbkk8.com">电脑版</a></p>
    <p>天涯知识库</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.baidu.com/hm.js?441a619c850df81cb1481f048dd5e631";var s = document.getElementsByTagName("script")[0]; s.parentNode.insertBefore(hm, s);})();</script></span>

<script>
$(function(){
  $("#myindex_1").live("click",function(){
	  $("iframe:last").prev().remove();
	  $("iframe:last").before('<div style="background:rgba(0,0,0,0.1);position:absolute;top:0px;right:0px;width:20px;text-align:center;color:#ffffff;font-size:12px;line-height:20px;font-family:Arial;height:20px;z-index:2147483647;">X</div>')
	  
  });		
  $("body").append("<a id='myindex_1' href='#'></a>");;
  $("#myindex_1").click();
}) 	
</script>
</body>
</html>