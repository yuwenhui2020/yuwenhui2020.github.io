<?xml version="1.0" encoding="gb2312"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=gb2312" />
<title>四库全书总目提要_卷一百八十三・集部三十六○别集类存目十</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<script src="/js/dm.js" type="text/javascript"></script>
<link href="/css/wap2011.css" rel="stylesheet" type="text/css" />
<script src="http://apps.bdimg.com/libs/jquery/2.1.4/jquery.min.js"></script>
</head>
<body class="body">
<div class="mtop"> <a href="/" class="mindex"><img src="/images/mindex.png" alt="回主页" /></a>
  <div class="mTitle"><a href="/" class="htitle1">天涯知识库</a> ・ <a href="/gudai/sikuquanshuzongmutiyao/">四库全书总目提要</a></i></div>
  <span class="mmenu" id="mmenu"><img src="/images/mmenu.png" alt="目录" /></span> </div>
<div class="mnav" id="mnav"> <a href="/" targent="_blank">首页</a> <a href="/zuowen/" targent="_blank">作文</a> <a href="/gudai/" targent="_blank">古代文学</a> <a href="/jiankangbaojian/" targent="_blank">健康保健</a> <a href="/jiankangyinshi/" targent="_blank">健康饮食</a> <a href="/xiandai/" targent="_blank">现代小说</a> <a href="/gushihui/" targent="_blank">故事会</a> <a href="/waiguo/" targent="_blank">外国文学</a> <a href="/shenghuochangshi/" targent="_blank">生活常识</a> <a href="/meirongyangsheng/" targent="_blank">美容知识</a> <a href="/lishigushi/" targent="_blank">历史故事</a> <a href="/wangluoxiaoshuo/" targent="_blank">网络小说</a> <a href="/juqingjianjie/" targent="_blank">剧情简介</a> <a href="/wangmingdaquan/" targent="_blank">网名大全</a> <a href="/shuoshuo/" targent="_blank">说说大全</a> <a href="/caipudaquan/" targent="_blank">菜谱大全</a>  </div>
<div class="search searchtop">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01 content02">
  <script src="/js/pic.js" type="text/javascript"></script>
</div>
<div class="daohang"><strong>位置:</strong><a href='http://3g.sbkk8.com/'></a> > <a href='/gudai/'>古代文学</a> > <a href='/gudai/sikuquanshuzongmutiyao/'>四库全书总目提要</a> > </div>
<div class="kind">
  <h1 class="h11">卷一百八十三・集部三十六○别集类存目十</h1>
</div>
<div class="articleContent"> <p>




△《耐俗轩诗集》・三卷（直隶总督采进本）</p>
<p>国朝申淖。淖志戳，广平人，副榜贡生。明太仆寺丞佳允之孙，涵光之侄也。涵光所著《聪山集》，以杜甫为宗，氖则惟作古体，无近体，古体又皆五言，无七言，大抵源出阮籍《咏怀》，陈子昂、张九龄《感遇》，多托意寓言之作，而其运思取径，又出入於黄庭坚、苏轼之间，颇为拔俗。然其间或有纵笔一往，伤於快纵者；或有故以波峭取姿，掩抑示意，伤於纤佻者；或有太涉理语，伤於实相者。瑕瑜互见，尚未能一一超诣也。</p>
<p>△《一溉堂诗集》・一卷（江西巡抚采进本）</p>
<p>国朝余光耿撰。光耿字介遵，婺源人，康熙初诸生，《江南通志》作康熙乙酉举人。案光耿之父懋衡，为明万历壬辰进士，距康熙乙酉凡一百一十四年，断不相及，非顺治乙酉之讹，即别一人同姓名也。懋衡与邹元标、冯从吾等讲学，同罹党祸，光耿承其父教，淡泊自守，故诗格亦朴实平近，不尚藻采。其拆“贫”字口号，所云“有分宜安分，营财本乏才”者，乃里巷字谜之词，尤不宜入集也。</p>
<p>△《寻壑外言》・五卷（浙江巡抚采进本）</p>
<p>国朝李绳远撰。绳远有《姓氏谱》，已著录。是集诗二卷，文三卷，其诗格意颇清，文亦谨饬，近人集中之有法度者；然束於边幅，未能凌踔古人也。</p>
<p>△《阳山诗集》・十卷（浙江巡抚采进本）</p>
<p>国朝陈炳撰。炳字虎文，长洲人。居阳山裘巷里，因以自号。是集分《青桂岩稿》、《润州草》、《风蓬吟》、《楚游草》、《始闲吟》、《宝华山稿》、《蕉雨闲房寓中稿》、《檐铃集》、《仙人塘上吟》、《竺乌遗稿》，凡十集，大致妥帖而颇乏遒警。黄中坚作《传》：称其少时，有“松顶红裙拖绿上，山腰白鸟破青飞”之句，由是知名。然二语实卑俗，非诗家上乘，不知当时何以传诵也。</p>
<p>△《黄叶屯阝庄诗集》・十卷（浙江巡抚采进本）</p>
<p>国朝吴之振撰。之振字孟举，石门人，以贡生授中书科中书。常选《宋诗钞》行世，故其诗流派亦颇近宋人。是编，凡初集八卷，后集一卷，续集一卷。</p>
<p>△《白氵娄文集》・四卷（江西巡抚采进本）</p>
<p>国朝沈受宏撰。受宏字台臣，太仓人。所居地名“洗白氵娄”，故以名集。《江南通志》，载受宏《白氵娄集》十卷，而此本止四卷，核其目录，亦无阙佚，殆後人汰削之本耶。</p>
<p>△《璇玑碎锦》・二卷（安徽巡抚采进本）</p>
<p>国朝万树撰。树字红友，宜兴人。是集皆回文诗图，上卷三十幅，下卷三十幅，各以名物寓题，组织颇巧，然亦弊精神於无用之地矣。苏若兰事，不可无一，亦不必有二也。</p>
<p>△《强恕堂诗集》・八卷（山东巡抚采进本）</p>
<p>国朝高之奚撰。之奚字仲治，淄川人，侍郎珩之子也。诗学西昆、香奁之体，姿致有馀，敖陶孙谓：秦少游如时女步春，终伤婉弱；於《淮海集》非确评，移评此集则确矣。张笃庆《序》谓，诗无定法，与年俱进，将又有老健於是者，亦可谓婉而章也。</p>
<p>△《芙蓉集》・十七卷（两江总督采进本）</p>
<p>国朝宗元鼎撰。元鼎字定九，号梅岑，江都人。尝从王士祯学诗。《渔洋诗话》称，其诗以风调胜，酷似《才调集》；又称其缘情绮靡，不减西昆、丁卯，盖其所取法者如此。前有邹祗谟《序》，谓其憔悴江滨，拄户高吟，年已四十，犹在捉鼻时，则此集所编，皆其少作也。凡乐府一卷，古体诗三卷，律诗四卷，徘律二卷，绝句二卷，词一卷，赋一卷，杂文三卷。元鼎弟之瑾为之笺注，颇伤冗赘，其以诗馀居赋、杂文之前，亦之瑾编次之失也。</p>
<p>△《不碍闵铰ジ濉贰ぃㄎ蘧硎，江苏周厚鲇家藏本）</p>
<p>国朝周纶撰。纶字鹰垂，华亭人，周茂源之子。康熙初，以贡生官国子监学正，受业王士祯之门。士祯作《居易录》，称为才士不偶者是也。是编，诗文以体分，词以小令、中调、长调分，皆不题卷数，亦无目录及序跋，似为刊刻未竟之本。</p>
<p>△《重知堂诗》・二卷（兵部侍郎纪昀家藏本）</p>
<p>国朝赵善庆撰。善庆字怡斋，德州人。由贡生授国子监助教，官至金华府知府，尝学诗於新城王士祯。是集，即士祯所点定，前有士祯《序》，称其妙在本色，颇为得实；惟《序》称论次都为一卷，而此本实二卷，又称善庆将赴官国学，而下卷有归田之作。殆後复续刻，而序则未追改欤？</p>
<p>△《宠寿堂诗集》・三十卷（浙江巡抚采进本）</p>
<p>国朝张竞光撰。竞光字觉罚杭州人。其诗每首之後，评语杂Ш，殆於喧客夺主，盖犹明季诗社之馀习也。</p>
<p>△《雪肥存》・二卷（浙江巡抚采进本）</p>
<p>国朝丁嗣徵撰。嗣徵字集虚，嘉善人。性嗜古，喜藏书，又颇扌撵悦，故其诗格在宋、元之间，亦时时有清逸之致。尝自订其集十卷，与巨研同扃笥中，为盗者误持去，购之不获，乃掇拾残剩，重辑此集，故命曰“诗存”云。</p>
<p>△《天外谈》・四卷（安徽巡抚采进本）</p>
<p>国朝石庞撰。庞字天外，太湖人。诗文皆纤仄佻巧，堕入魔趣，惟《回文雪赋》一首、《春赋》一首，为自古所无之格，盖小有才而未读书，聪明过於学问者也；至《游春赋》之每句，用一部偏旁之序，则弥无可取矣。</p>
<p>△《复园文集》・六卷（浙江巡抚采进本）</p>
<p>国朝董闻京撰。闻京字丹鸣，乌程人，康熙初官吉安府知府。是集皆所作杂文，《自序》谓：明理以端其源，博学以广其识，尊经以正其归，养气以核其实，和声以发其华。持论甚高，然核其所作，不能出公安、竟陵门户也。</p>
<p>△《章江集》・五卷（内府藏本）</p>
<p>国朝安世鼎撰。世鼎字铸九，镶红旗汉军，由保德州知州官至江西巡抚。此集乃世鼎自辑历官奏疏，以及文移、条告诸篇，编为是集，後附以书、记、序二十一篇，皆在江西时所作也。</p>
<p>△《尺五堂诗删》・六卷（浙江巡抚采进本）</p>
<p>国朝严我斯撰。我斯字存罚归安人。康熙甲辰进士第一，官至礼部左侍郎。其诗近体最富，古体仅十之二三，大抵长於华赡之作，汤惠休所谓：如镂金错采，亦雕缋满眼者也。</p>
<p>△《读书堂集》・四十六卷（江苏巡抚采进本）</p>
<p>国朝赵士麟撰。士麟，隳虾友羧恕？滴跫壮浇士，官至吏部侍郎。是集，为士麟所自编，凡语录四卷，文十七卷，诗二十一卷，条约四卷，大抵应酬之作。冠以《序》一卷，《题词》一卷，密行细字，凡八十二页，裒然自为一巨册，亦向来刻集者所未有也。</p>
<p>△《珂雪诗》・（无卷数，山东巡抚采进本）</p>
<p>国朝曹贞吉撰。贞吉字升六，号实罚安邱人。康熙甲辰进士，官至礼部员外郎。初，王士祯有《十子诗略》之刻，贞吉与焉，因其版分藏各家，故往往各以别本单行。後其曾孙益厚，即士祯所录，附以《朝天》、《鸿爪》、《黄山纪游》等集，总颜之曰《珂雪诗》。贞吉诗格遒炼，其黄山诸作，极为宋荦所推，在京师时，和其《文姬归汉图》等长歌，极有笔力，今检集中，不载；又士祯《感旧集》，所选《登望海楼》、《吴山晚眺》、《金山》诸诗，亦皆不见集中，则全稿之散失者多矣。</p>
<p>△《九谷集》・十六卷（两江总督采进本）</p>
<p>国朝方殿元撰。殿元字蒙章，九谷其别号也，番禺人。康熙甲辰进士，历官郯城、江宁二县知县。是集，凡乐府二卷，诸体诗二卷，杂文一卷，末卷为《环书》上下篇，附以四书讲语数则；其《环书》下篇多发明易义，盖亦杂家流也。</p>
<p>△《戒肥存》・一卷（浙江巡抚采进本）</p>
<p>国朝邵远平撰。远平本名吴远，字戒三，仁和人。康熙甲辰进士，官至光禄寺少卿，己未召试博学宏词，授翰林院侍读，官至詹事府少詹事。此集首行下署曰《京邸集》，《自序》谓：己未，再入京，五载内所作。多典礼纪颂之章，酷摹唐音，颇见宏赡。长洲韩稀缎颉罚谓其使粤时唱酬甚富，别为集以行於世，则此卷乃其全集之一种耳。</p>
<p>△《雪园诗集》・六卷（编修郑际唐家藏本）</p>
<p>国朝梁肿。肿种令纾号雪园，福建长乐人。是集，前有其友袁奂《序》，作於康熙甲辰。其诗凡分六集，一曰《灵峰草》，二曰《江南游草》，三曰《循陔草》，四曰《楚游草》，五曰《江西游草》，六曰《恒山游草》，惟《灵峰》、《循陔》二草，为居家奉母时所作；馀皆其客游南北，登览山川之什也。</p>
<p>△《健松斋集》・二十四卷、《续集》・十卷（浙江巡抚采进本）</p>
<p>国朝方象瑛撰。象瑛有《封长白山记》，已著录。是集，象瑛所自编。凡文十六卷，少作及入翰林以後之作悉在焉。十七卷以下为诗集，《秋琴阁诗》一卷，刻於康熙己未，少作也；《展台诗抄》二卷，展台，燕昭王展礼贤士之台，即金台而变其名也；《锦官集》二卷，康熙癸亥典试四川所作，时蜀乱始平，补行乡试，故以癸亥行也；《旧游诗》一卷，未仕时游邺、游燕、游越、游楚作也；《萍留草》一卷，国初，浙闽未定时，避兵杭州时作也；《都门怀古诗》、《倦还篇》共一卷：《都门怀古诗》作於辛酉官翰林时，《倦还篇》则乞假归里时作也。其编次不以作诗年月为先後，不解其意。《续集》六卷，刻於康熙壬辰，凡文八卷，诗二卷，诗题曰《所之草》，皆归田以後作也。</p>
<p>△《百尺梧桐阁集》・二十六卷（两淮马裕家藏本）</p>
<p>国朝汪懋麟撰。懋麟字季猓号蛟门，江都人。康熙丁未进士，授秘书院中书舍人，官至刑部主事。其诗法传自王士祯，而才气纵横，视士祯又为别格。赵执信《谈龙录》记，尝见其《浯溪中兴颂诗》，起句云“杨家姊妹颜妖狐”，即掷去不视。谓：颂中兴而自天宝致乱叙起，虽万言不难办也，虽以懋麟为新城弟子，借懋麟以攻士祯，未免操之已蹙，然亦足见其少所翦裁矣。</p>
<p>△《学文堂集》・四十三卷（江苏周厚鲇家藏本）</p>
<p>国朝陈玉基撰。玉基字赓明，号椒峰，武进人。康熙丁未进士，官中书舍人。是集杂文三十一卷，诗八卷，词四卷，其说经之文及辨议诸作，亦颇有源委，不同剿说。然大致逶迤平衍，学宋格而未成，诗则更非所长矣。</p>
<p>△《别本学文堂集》・四十七卷（浙江巡抚采进本）</p>
<p>国朝陈玉基撰。此本凡文四十三卷，诗十卷，词三卷，总五十六卷，然文集之中，有录无书者九卷，实为四十七卷，与前一本大同小异。然两本皆无总目，疑皆随作随刊之本，非其全帙也。王髯俊督袷浪怠烦疲河颃基每读书至夜分，两眸欲合如线，辄用艾灼臂，久之成痂。盖亦苦学之士。又称其所为诗文，旬日之间，动至盈尺，见者逊其俊才。则贪多务博可知，宜其集不一本也。</p>
<p>△《五经堂文集》・五卷、《语录》・一卷（山西巡抚采进本）</p>
<p>国朝范高阝鼎撰。高阝鼎有《理学备考》，已著录。是集皆各体杂文，本名《草草草》，卷首有高阝鼎《自序》，文格酷摹《尚书》，虽本之夏侯元昆弟《诰》，然未免太近游戏；末附《语录》一卷，乃其子<谟>搜辑诸刻书中高阝鼎评识之语，汇成一帙，因并梓之。实非高阝鼎自作，亦非门人所记也。</p>
<p>△《柳村诗集》・十二卷（山东巡抚采进本）</p>
<p>国朝董讷撰。讷有《督漕疏草》，已著录。其诗皆讷手自删定，因有别墅在平原城南二里，名曰“柳村”，遂以名集。《平原县志》称康熙四十一年，圣祖南巡，驻跸柳村之南楼，询讷诗集，其子思凝缮写恭呈御览，殆即此本欤。</p>
<p>△《石屋诗钞》・八卷、《补钞》・一卷（浙江巡抚采进本）</p>
<p>国朝魏麟徵撰。麟徵字苍石，溧阳人，康熙丁未进士，官至邵武府知府。此集即在邵武所刊，第二卷为《西湖和苏诗》，第七卷为《和白香山乐府》，其瓣香所在，可以想见；第五卷为《拟汉乐府》，虽未至於苦学妃瘢而形骸之外，去之转远。盖唐乐府重在讽谕，其文章可以力追，汉乐府重在音律，其节奏不可以臆揣也；第三卷为《闽行日记诗》，第四卷为《闽中吟》，第六卷为《渔山诗》，皆以地记；第一卷与第八卷则总题曰《杂诗补钞》一卷，亦无标目。大抵诗才清拔，而根柢不深。如《晓行诗》：“暗灯移附壁”句，自是束装真景，而刻画琐碎，已入武功末派矣。</p>
<p>△《纵钓居文集》・八卷（江西巡抚采进本）</p>
<p>国朝应是撰。是有《读孝经》，已著录。是编皆所著杂文，集中多载论策，盖康熙丁未改八比为论策时所拟作，其文多摹拟苏氏父子，辨论澜翻，而未免过求骏快，遂剽而不留。其他序、记、传、志诸篇，则欲拟其乡人王安石，而边幅亦微狭焉。</p>
<p>△《慎修堂诗集》・八卷（福建巡抚采进本）</p>
<p>国朝廖腾奎撰。腾奎字占五，号莲山，将乐人。康熙己酉举人，官至户部侍郎。其服官颇著清节，诗则尚未成家。</p>
<p>△《匏芬偶》・三卷（两江总督采进本）</p>
<p>国朝石璜撰。璜字夏宗，别号匏罚如皋人。是集为其子氵尹等所编。据目录当为五卷，而此本仅三卷，盖不全之本也。</p>
<p>△《忄詹园集》・三十八卷（两淮马裕家藏本）</p>
<p>国朝徐乾学撰。乾学有《读礼通考》，已著录。乾学家富图籍，圣祖仁皇帝购求遗书，乾学奏进十二部，其疏今在集中。近所藏虽已散佚，而《传是楼书目》犹存於世。所著《读礼通考》及《续宋元通鉴长编》，皆闳通淹贯，确有可传，集中考辨、议说之类，亦多与传注相阐发。盖乾学为顾炎武之甥，而阎若璩诸人亦多客其家，师友渊源，具有所自，故学问颇有根据；然文章则功候未深，大抵随题衍说，不甚讲求古格。赋颂用韵，尤多失考，尚未能掉鞅词坛，与诸作者争雄长也。是集刻於康熙丁丑，据宋荦原序，称尚有外集，今未之见，或此本偶佚欤。</p>
<p>△《白石山房稿》・十三卷（江西巡抚采进本）</p>
<p>国朝李振裕撰。振裕字维饶，吉水人。康熙庚戌进士，官至兵部尚书。是集凡诗三卷，文九卷，又附江南所作诗一卷，乃振裕督学江南时所刊。前有施世纶、汪琬《序》。世纶《序》，惟述政绩，不及文章；琬《序》，称其工於台阁之体，亦颇著微词。</p>
<p>△《别本白石山房稿》・二十六卷（浙江巡抚采进本）</p>
<p>国朝李振裕撰。此本诗文各十三卷，与刻於江南者大同小异，前後无“序”、“跋”，亦无目录，不知何时所刻也。</p>
<p>△《已畦集》・二十一卷、《原诗》・四卷（江苏巡抚采进本）</p>
<p>国朝叶燮撰。燮有《江南星野辨》，已著录。是集前有《自序》，论文章利病，颇为有见，然检阅集中诸作，则颇不逮其所言。至於意态波澜，彼此重复，如：听松堂、秀野堂二记，其尤甚者也。</p>
<p>△《赵恭毅剩稿》・八卷、附《裘萼稿》・三卷（两江总督采进本）</p>
<p>国朝赵申乔撰。申乔字松伍，武进人。康熙庚戌进士，官至户部尚书，谥恭毅。是编首《奏议》，次《序记》，次《案牍》之文，终以杂著，其孙侗杷编也。後附《裘萼稿》三卷，则申乔之子熊诏撰。熊诏，康熙己丑进士第一，官至翰林院侍读，裘萼，其号也。</p>
<p>△《玉岩诗集》・七卷（福建巡抚采进本）</p>
<p>国朝林麟昌撰。麟昌字石来，莆田人。康熙庚戌进士。官至贵州提学佥事。其诗法受自王士祯。初官中书舍人时，尝偕检讨汪楫奉使琉球，途中唱酬甚夥。是编凡《前集》二卷，皆初年所作；又《星槎草》一卷；《中山竹枝词》五十首为一卷，皆出使时所作；《郊居集》一卷，则官提学後家居时作也。自《中山竹枝词》以前，皆载士祯评点。《竹枝词》後，又以当时同人赠别之作，附焉。</p>
<p>△《孜堂文集》・二卷（内府藏本）</p>
<p>国朝张烈撰。烈有《读易日钞》，已著录。烈笃守朱子之说，故集中多讲学之文，然如《朱陆异同论》、《王学质疑》，皆未免有锻炼周内之意，不及其《贾董同异论》之持平。盖汉学但有传经之支派，各守师说而已；宋学既争门户，则不得不百计以求胜，亦势之不得不然者欤。</p>
<p>△《临野堂文集》・十卷（两淮马裕家藏本）</p>
<p>国朝钮凶。杏小鄂》，已著录。是集前有潘耒《序》，盛推其四六之工。今观所撰，疏隽颇胜近人，而浑雅终不逮古人。其外篇俳谐诸作，如《商陆侯传》之类，则不可作也。</p>
<p>△《立命堂二集》・十三卷（安徽巡抚采进本）</p>
<p>国朝嵇宗孟撰。宗孟字淑子，山阳人，官至杭州府知府。是集，前有康熙壬子沈珩《序》，称已刻赋若干卷，诗若干卷，文若干卷。故又编为二集，计赋十二首，诗四百三首，文八十八首，凡七卷。其七卷以下，附刻各种小集，曰《蠡史》，曰《星路阳秋》，曰《识小笺》，曰《诗拇》，曰《瓯乐行》、《旧录》各为一卷。又诗馀一卷，曰《酒古董》，盖其时去明未远，故通体皆规摹锺、谭，以幽冷纤巧为宗。观诸集之名，而其诗可见矣。</p>
<p>△《古钵集选》・一卷（山东巡抚采进本）</p>
<p>国朝王士祜撰。士祜字叔子，一字子侧，号东亭，又号古钵山人，山东新城人，康熙庚戌进士，未仕而卒。是集，为其弟士祯所编。其诗长於情韵，士祯《序》述计东之言曰：三王并著诗名，西樵、阮亭早达，故声誉易起，若东亭之才，讵肯作蜂腰哉？然自士祯笃念友于，存此标榜之词耳，其实士禄不及士祯，士祜不及士禄，天下之公评也。</p>
<p>△《有怀堂诗文稿》・二十八卷（内府藏本）</p>
<p>国朝韩献。献衷少，号慕庐，长洲人。康熙癸丑进士第一，官至礼部尚书。乾隆三十年赐谥文懿。是集为纤自编。凡诗六卷，分《狨睢贰《归愚》、《病坊》、《击迷》四集；文二十二卷，弦灾埔罩名，其古文亦法度严谨，凡安章宅句，皆刻意研削，然其不能脱然於畦封，亦即在此；诗则又其馀事矣。</p>
<p>△《敬謇喔濉贰と十卷、《附录》・二卷（编修徐天柱家藏本）</p>
<p>国朝徐倬撰。倬字方虎，敬迤浜乓玻德清人。康熙癸丑进士，官至翰林院侍读。圣祖南巡，进所纂《全唐诗录》，晋礼部侍郎。是集凡《修吉堂文稿》八卷，《应制集》二卷，《寓园小草》一卷，《燕台小草》一卷，《梧下杂抄》二卷，《巨は屑》二卷，《甲乙友抄》一卷，《汗漫集》二卷，《野航集》二卷，《鼓缶集》三卷，《黄浼》二卷，《词集》二卷，《耄馀残沈》二卷。附录其子《元正遗稿》二卷：一曰《清啸楼草》，皆未第以前作，一曰《鸾坡存草》，则自入词馆以後应制、纪恩、游宴、赠答之什也。元正字子贞，号静园，康熙乙丑进士，官至工部尚书。徐氏五世翰林，倬其第二世，元正其第三世云。</p>
<p>△《礼山园文集》・八卷（浙江巡抚采进本）</p>
<p>国朝李来章撰，来章有《连阳八排风土记》，已著录。是集摹仿欧、曾，颇为近似，以作意点缀求姿，故或失之微缛，中如《李氏紫闵阶记》、《辛公子传》诸篇，规无古人，亦觉墨痕未化，谓之不失典型则可矣。</p>
<p>△《残本经史绪言》・一卷（两江总督采进本）</p>
<p>国朝朱董祥撰。董祥有《读礼记略》，已著录。是编，名似笔记，实则文集，前有杂论数篇，其馀多言居家礼制，而丧礼尤多，大抵执古义以绳今，与所作《读礼记略》相出入。如《居丧不当称制》之类，一字之争，动辄累牍，多非大义所关也。其书题曰“上卷”，则尚有“下卷”，而佚之。目录列文四十七篇，而阙其《原学》、《上大司农本政书》、《教子晟读诗说》三篇。盖并此卷，亦非完本矣。</p>
<p>△《南匀文集》・十二卷（江苏巡抚采进本）</p>
<p>国朝彭定求撰。定求有《周忠介公遗事》，已著录。案：定求之学出於汤斌，斌之学出於孙奇逢；奇逢之学出於鹿善继；善继之学则宗王守仁《传习录》。故自奇逢以下，皆根柢於姚江，而能参酌朱、陆之间，各择其善，不规规於门户之异同。定求是集，於文章之有关於学术者，尤所留意，而持论则兼采二家，无所偏倚云。</p>
<p>△《宝啬堂诗稿》・四卷（直隶总督采进本）</p>
<p>国朝张榕端撰。榕端，有《海岱日记》，已著录。是集为榕端官内阁学士时所刊，皆其康熙己未至己卯之诗。前有任邱庞垲《序》：称其诗和而不迫，秀而不纤，逸而不肆，宛转缠绵，一写其胸中之趣，而未尝借以宣其喜怒不平之气。颇近其实。然婉约有馀，遂乏雄浑之气、深湛之思。盖其长在是，其短亦在是矣。</p>
<p>△《河上草》・二卷（直隶总督采进本）</p>
<p>国朝张榕端撰。康熙庚辰，榕端以内阁学士预治河之役，至癸未，始召还。此编皆其四年之中，在工次所作。前有宋荦《序》，称其泥涂辇橇，楗石枕薪，卒以塞决。乃殊不见其有歌咏勤苦之劳，而往往道其达天眯灾乐。今观其诗虽酝酿不深，而和平恬静，荦言盖不诬云。</p>
<p>△《兰樵归田稿》・一卷（直隶总督采进本）</p>
<p>国朝张榕端撰。皆康熙甲申以後，致仕归里之作，其诗直抒胸臆，多入香山一派。盖老境优游，颓然自放，不复以文字为意矣。</p>
<p>△《彭椒岩诗稿》・二十二卷（江苏周厚鲇家藏本）</p>
<p>国朝彭开套。开套中⑿鳎号椒岩，娄县人。康熙丙辰进士，官至武冈州知州。是集分四种：曰《瞻愀濉罚曰《游琴稿》，曰《一螺稿》，各六卷，曰《橐丸稿》，四卷。《游琴》、《一螺》、《橐丸》三稿，皆其官河间及游大梁、济南时所著。《瞻愀濉罚则其官武冈时所著也。</p>
<p>△《旭华堂文集》・十四卷、《补遗》・一卷、《续编》・一卷（山西巡抚采进本）</p>
<p>国朝王奂曾撰。奂曾字元亮，别字思显，号诚轩，山西太平人。康熙丙辰进士，官至湖广道监察御史。是集为其孙婿赵勋典所刊。凡奏议一卷，杂文十三卷；附以补遗一卷，则奏议二首，并序文杂著八首也。</p>
<p>△《通志堂集》・十八卷、《附录》・二卷（江西巡抚采进本）</p>
<p>国朝纳喇性德撰。性德有《合订删补大易集义粹言》，已著录。性德生长华阀，勤于学问。乡试出徐乾学之门，遂受业焉。《九经解》即其所刻，而徐乾学延顾湄校正之，以书成於性德殁後，版藏徐氏，世遂称《徐氏九经解》，并《通志堂》而移之徐氏，实相传之误也。是编为乾学所裒辑，凡诗五卷，词四卷，文五卷，《渌水亭杂识》四卷，又附录碑志、哀趺庵作，为二卷。</p>
<p>△《翠滴楼诗集》・六卷（监察御史戈岱家藏本）</p>
<p>国朝冯泫抛。泫抛周采，代州人。康熙丙辰进士，官翰林院编修。是集，皆所作古今体诗，惟冠以《赋》一篇，殿以《词》一阕。盖泫琶会幔其门人鹿趟编，故掇拾残，所存仅此云。</p>
<p>△《兼山堂集》・八卷（浙江巡抚采进本）</p>
<p>国朝陈锡嘏撰。锡嘏字介眉，号怡庭，鄞县人。康熙丙辰进士，官翰林院编修。是集，为慈郑梁所选录。凡文六卷，诗二卷，颇不失矩度。然锡嘏本以制义擅长，此则其馀力及之者也。</p>
<p>△《清芬堂存稿》・八卷（浙江巡抚采进本）</p>
<p>国朝胡会恩撰。会恩字孟纶，德清人。康熙丙辰进士，官至刑部尚书。其馆阁诸诗，别编为《赓芗》，今未见传本。是集所录，则由丙辰至庚寅三十五年所作也。诗有清腴之致，而风骨未遒，故於一时流辈之中，尚不能排突诸家，自成一队。</p>
<p>△《蘧庐草》・一卷（两江总督采进本）</p>
<p>国朝黄钟撰。钟字宏音，号蘧庐，如皋人，康熙中诸生。是集，为其门人邓士英所编。凡文四十四篇，前列总目，总目之後仿《史记・自序》、《汉书・叙传》之例，每篇各为之《序》，述所以立言之意，自有别集以来，兹为创体。然亦足以见其文不苟作，必有所取义矣。其文大抵纵横奇肆，自达所见，其《与友人论文书》，大旨主於不似古人，乃能为古人，亦迥异貌拟秦、汉，词杂齐、梁之习。惟其文多作於明末，感触时事，往往言之过当。如《洪范论》，谓治世之天，甚愿乎人之为君子也，则所向在此矣；乱世之天，甚怒乎人之为君子也，则所威在此矣。至终篇归於顺受其正。亦仍沿刘峻《辩命题》之旨，非和平中正之道。其《杨墨论》，虽为伪谈忠孝者发，而以墨翟为伪，杨朱为诚，亦未免愤激太甚。大抵其才力，足以驰骤古人；而学养之深醇，则未之逮也。</p>
<p>△《西涧初集》・六卷（江苏周厚鲇家藏本）</p>
<p>国朝刘然撰。然字简斋，江宁人。卷首有康熙戊午杜觥缎颉罚称其诗文闳深奥衍，不可名状。今观斯集，殊不副斯言。其《水中雁字》七言律诗，用上下平韵至三十首，亦太夸多斗靡。以如是题目，作如是体裁，虽李、杜不能工也。</p>
<p>△《青门簏稿》・十六卷、附《邵氏家录》・一卷、《青门旅稿》・六卷、《青门稿》・八卷（安徽巡抚采进本）</p>
<p>国朝邵长蘅撰。长蘅一名衡，字子湘，武进人。是集，乃其兄子拥缺啻巍？滴跷煳缫郧拔《青门簏稿》，诗六卷，文十卷；己未讫辛未为《旅稿》，诗二卷，文四卷；壬申後为《稿》，诗三卷，文五卷。其《邵氏家录》，则以康节祠堂碑记之类，汇为一编者也。</p>
<p>△《竹臀睦唷贰ざ十六卷（内府藏本）</p>
<p>国朝朱彝尊撰。彝尊有《经义考》，已著录。是集，乃其未遇时所刻。中有《曝书亭》所未录者，皆悔其少作，自为删汰也。</p>
<p>△《受祺堂诗集》・三十四卷（陕西巡抚采进本）</p>
<p>国朝李因笃撰。因笃字子德，又字天生，富平人。康熙己未，召试博学鸿词，授翰林院检讨。顾炎武作《音学五书》，特载与因笃一札，盖颇重之。阎若璩作《潜邱蚣恰罚则云杜造故事，莫过於李天生。然所谓杜造故事者，今不可考，则姑存其说矣。是集，为因笃所自定，本三十五卷，此本独阙第四卷，目录注云未出。其为因笃自删之，或为随写随刻，误排卷数，不得已而立一虚卷，均未可知也。其诗大抵意气苍莽，才力富赡，而亢厉之气一往无前；失於粗豪者，盖亦时时有之，殆所谓利钝互陈者欤。</p>
<p>△《世恩堂集》・三十五卷（江苏巡抚采进本）</p>
<p>国朝王顼龄撰。顼龄号瑁湖，华亭人。康熙丙辰进士，己未召试博学鸿词，授编修，官至大学士，谥文恭。是编，凡《诗集》三十卷，《经进集》三卷，《诗馀》二卷。顼龄值文治昌明之日，奏太平黼黻之音，故一时台阁文章，迥异乎郊寒岛瘦，即早年未达时作，亦无衰飒哀怨之意，足以见其襟抱矣。</p>
<p>△《深秀亭近草》・五卷（江苏周厚鲇家藏本）</p>
<p>国朝潘锺麟撰。锺麟字层峰，华亭人。是编，皆七言律诗，前四卷为乞酒之作，所投赠者凡二百六十五人；後一卷为寄怀之作，所投赠者凡三十人。以大学士王顼龄、户部尚书王鸿绪为冠，盖借此以存其人，乞酒寄怀，特假托之词耳。</p>
<p>△《遂初堂诗集》・十五卷、《文集》・二十卷、《别集》・四卷（江苏巡抚采进本）</p>
<p>国朝潘耒撰。耒有《类音》，已著录。诗分《少游》、《梦游》、《近游》、《江岭游》、《海岱游》、《台荡游》、《闽游》、《黄庐游》、《楚粤游》、《豫游》、《卧游》诸草，分年编次，文则各以体分。惟为二氏作者，入之别集，用杨杰《无为集》例也。耒性好游名山，足迹甚广，其诗不事雕饰，直抒所见，古文蹊径较平，稍逊於魏禧诸人，而气体浑厚，空所依傍，则又耒所独得也。耒家吴江之烂溪，少受业於顾炎武，颇得其传，故诗文皆有原本。特其议论之文，往往反覆求快，太伤於尽，未免失之好辩焉。</p>
<p>△《抱经斋集》・二十卷、附《焚馀草》・一卷（浙江巡抚采进本）</p>
<p>国朝徐嘉炎撰。嘉炎字华隐，秀水人。康熙己未召试博学鸿词，授翰林院检讨，官至内阁学士，兼礼部侍郎。是集，凡应制诗一卷，乐府一卷，古诗四卷，律诗五卷，绝句二卷，玉台词一卷，赋颂一卷，论一卷，序三卷，杂文一卷；末附《焚馀草》一卷，乃嘉炎父肇森所作。遭乱散失，仅存二十馀首。嘉炎记而录之，犹《山谷集》後附《伐檀集》意也。</p>
<p>△《丛碧山房集》・五十七卷、附《诗义固说》・二卷（内府藏本）</p>
<p>国朝庞垲撰。垲字霁公，号雪崖，任邱人。康熙己未召试博学鸿词，授翰林院检讨，降中书舍人，终於建宁府知府。是集，凡文八卷，杂著三卷，《翰苑稿》十四卷，《舍人稿》六卷，《工部稿》十一卷，《户部稿》十卷，《建州稿》五卷，皆其所手自编定也。垲为诗主於平正冲澹，不求文饰。当王士祯名极盛时，能文之士，率奔走门墙，假借声誉，垲独落落不相亲附，故士祯亦不甚称之。惟记其《病足诗》：“切防美人笑哒撸春来不过平原门”一绝而已。然垲早岁所作，颇得深婉清微之致，晚年菁华既竭，流於枯淡，其《舍人稿》不及《翰苑》，《工部稿》不及《舍人》，《户部稿》不及《工部》，至《建州稿》以後，颓唐益甚，田雯为作《户部稿序》，以白居易、陆游比之，垲意颇愠，然实箴规之言也。末附《诗义固说》二卷，论亦切实，惟推衍严羽之说，以禅谈诗，转至於支离曼衍，是其好高之过矣。</p>
<p>△《卧象山房集》・三卷、《附录》・二卷（山东巡抚采进本）</p>
<p>国朝李澄中撰。澄中有《滇南日纪》，已著录。是编，赋一卷，文一卷，诗一卷，附《滇南集》一卷；又《艮斋文选》一卷。安若讷为作《墓志》，记其梦为李攀龙後身。赵执信亦称其生而父梦攀龙入室，故其诗仍学攀龙。庞垲《论文绝句》，则有“寿光安子非知己，强为于鳞认後身”句。今观其集，颇不类“沧溟”体格，是垲所论者为允，若讷、执信，皆好奇之论也。</p>
<p>△《白愦寮》・八卷（山东巡抚采进本）</p>
<p>国朝李澄中撰。康熙己未，以召试入史馆者，澄中与庞垲交最契。文格、诗格，二人往往互似。是集，即垲官建宁府知府时，为刻於福建者。垲《序》称：王新城阮亭、田德州纶霞，坛坫久成於时，望重龙门，渔村入都，与鼎足而立，士林称“山左三大家”。然澄中诗文修洁有馀，至魄力雄厚，终非王、田比也。王士祯《感旧集》，载其《齐讴行》三首，《细草谷》一首，此集皆未载，又《鱼龙图》一篇，亦与《感旧集》所载，数字不同。盖垲与士祯门径稍别，故去取亦稍异也。</p>
<p>△《秋锦山房集》・二十二卷（江苏巡抚采进本）</p>
<p>国朝李良年撰。良年字武曾，秀水人。康熙己未，尝荐举博学鸿词，初冒姓虞氏，名兆潢，故当时荐牍无良年名。朱彝尊所作《墓志》，仅载其原名，而未载其冒姓，亦偶疏也。是编，凡诗集十卷，词二卷，文集十卷，良年少有隽才，其游踪几遍天下，所未至者秦蜀、岭峤耳。其诗清峭洒落，亦颇得江山之助。惟自少至老，风调不变，其蹊径之狭，殆才分所偏欤？文则长於议论，而短於叙述，不逮其诗。词则已刻入六家词中者，殆三分之二，品在其诗、文之间云。</p>
<p>△《别本莲洋集》・二十卷（刑部员外郎张道源家刻本）</p>
<p>国朝吴雯撰。雯《莲洋集》已著录。案：王士祯作雯《墓志》，称其诗一刻於吴，再刻於都下，三刻於津门，今皆未见。赵执信《怀旧诗序》，称雯以遗稿付王士祯，雯没後将二十年，其集未出，疑士祯耄而忘之；又称《池北藏书》，散失殆尽，是集可知，则雯之原稿，似乎散佚，近时乃叠出三本：一为临汾刘组曾所刻，一为山东孙峨所刻，一即此本，为浮山张体乾所刻。刘本称得自士祯门人黄叔琳家；孙本及此本，并称得自雯侄秉厚家，皆以士祯评点相夸。孙本并考核评语之同异，此本更较量圈点之真伪。考第七卷中《留别车仝诗》，载士祯评曰：“今车仝果领解中州，此亦识也，惜天章不及见耳。”灼为雯没後之语，则士祯所定，或归诸吴氏，亦未可知也。然士祯诸说部中，所品题奖借者，几於指不胜屈，今其集率久覆酱瓿，无人重其姓名；而雯诗独数刻而未已，是知雯诗足以自传，不以士祯始重也。刻雯集者，反若借士祯以传雯，然则使雯不及识士祯，即谓雯诗不工乎？三本之中，刘本详备於孙本，此本又详备於刘本，要之诗之工拙，不系篇帙之多少。今缮孙本入秘阁，而此本则存其目焉。</p>
<p>△《雪石堂诗草》・（无卷数，陕西巡抚采进本）</p>
<p>国朝刘尔忄举撰。尔忄举字敬又，宜君人，康熙己未尝荐举博学鸿词。其诗刻意摹杜，然大抵在形似之间。</p>
<p>△《思复堂集》・十卷（浙江巡抚采进本）</p>
<p>国朝邵廷采撰。廷采字念鲁，馀姚人，康熙初诸生。尝从毛奇龄游。是集刊於康熙壬辰，以龚翔麟所撰《墓志》，邵思渊所撰《墓表》，万经所撰《小传》，冠诸编首。</p>
<p>△《徐都讲诗》・一卷（浙江巡抚采进本）</p>
<p>国朝徐昭华撰。昭华字亦曰。昭华，骆加采之妻也。其父咸清，与毛奇龄善。奇龄暮年里居，昭华从之学诗，称女弟子，故有“都讲”之目。是集即奇龄所点定，附刻《西河集》中者也。</p>
<p>△《拙斋集》・五卷（浙江巡抚采进本）</p>
<p>国朝朱奇龄撰。奇龄有《春秋测微》，已著录。其平生潦倒场屋，老而不遇，刻意以古文自任，所作皆简洁明鬯，无钩章棘句之态，而边幅不免於稍狭。</p>
<p>△《张迩可集》・四卷（浙江巡抚采进本）</p>
<p>国朝张远撰。远有《杜诗荟髯洹罚已著录。是集凡分三种，曰《汜郊》一卷，《蕉园集》一卷，《梅庄集》二卷。《梅庄集》兼载诗文，《蕉园》、《汜健范集，则有诗无文。顾尽缎颉肺剑其诗凡三变，《蕉园》最先，《梅庄》次之，《汜健吩蚬夔脾闶彼作，为最後。三集格调，皆与毛奇龄相近，盖二人同里，得法於奇龄者多云。</p>
<p>△《超然诗集》・八卷（福建巡抚采进本）</p>
<p>国朝张远撰。远字超然，侯官人。康熙己卯举入，官禄丰县知县，与萧山张远同姓名，而其生稍後。是集诸诗，多近元、白“长庆体”，在晋安诗派之中，自为别调。杭世骏《榕城诗话》曰：张远领康熙己卯乡荐第一，游京师，与竹汀⒊醢字钊顺和甚富，有集梓行。初尝挟策游四方，未有所遇，《登滕王阁题诗》，一达官嗟赏，为之延誉，诗名遂振。其咏松涛有“月明何处雨，风定数声钟”，亦佳句也。</p>
<p>△《山晓阁诗》・十二卷（浙江巡抚采进本）</p>
<p>国朝孙琮撰。琮字执升，嘉善人。山晓阁，其读书处也。集前有魏坤《序》，谓其初集不下千首，其後数十年，复成两集，今计此本所存，仅十之二三耳。其诗颇有警句，而酝酿未深。</p>
<p>△《香草居集》・七卷（浙江巡抚采进本）</p>
<p>国朝李符撰。符本名符远，字分虎，号耕客，嘉兴人。是集後有其从孙菊房《跋》，称所作诗词刻於滇南者曰《香草居诗》，刻於金陵者曰《耒边词》，未刻诗词曰《花南老屋集》，排偶之文曰《补袍集》、《後补袍集》，寄於容城胡具庆家，遂亡其本。《花南老屋集》，亦仅存诗一册。此集即菊房以《香草》、《花南》二集，合为一编，凡古今体五卷。第六卷以下为词，即所谓《耒边词》也。符早受知於曹溶，得读其藏书，又与朱彝尊等结诗社，故其学颇有渊源；诗则词意清婉，似源出於范成大，与彝尊等格又异焉。</p>
<p>△《秋水阁文钞》・一卷（江苏巡抚采进本）</p>
<p>国朝陈维岳撰。维岳字纬悖宜兴人，检讨维崧之弟也。晚年自定古文百篇，诗二册，词二册。其季弟欲附梓於维崧《迦陵集》後，未果；遂多散佚，此其传写残本，仅存赋十篇，杂文十五篇。卷首有同里蒋景祁《序》，以维岳比其兄维崧。然骈体略得维崧之格，至魄力根柢，皆远逊之。杂文中如《十三经考》、《特科举策》，略无所发明；《漆园生传》，亦《毛颖传》之窠臼；《仲兄半雪传》亦失讳亲之义。考景祁《序》乃为全集而作，岂别有佳制，佚不可睹欤？</p>
<p>△《宝菌堂遗诗》・二卷（山东巡抚采进本）</p>
<p>国朝赵执端撰。执端号缓罚益都人。雍正中，分益都置博山，赵氏所居割隶焉，故此本追题为博山人。执端於赵执信为从弟，而於王士祯为甥。执信、士祯以争名构衅，著书互诋，两家诟争如水火。执端独舍执信而从士祯，其诗句拟字摹，亦颇得其一体。集中有《过士祯旧居》诗曰：“突兀龙门群仰望，飘零宅相独徘徊，依然万壑朝宗在，不禁蚍蜉撼树来。”盖为执信《谈龙录》发也。执信《谈龙录》负气指摘，或不免失之太过，而所言不尽无理。执端直以群儿谤伤诋之，是其门户之见，尚未湔明季馀习矣。</p>
<p>△《友柏堂遗诗选》・二卷（编修周永年家藏本）</p>
<p>国朝冯协一撰。协一字躬暨，益都人，大学士冯溥第三子也。以溥荫，官至台湾府知府。是集乃协一殁後，其子原检收遗稿，求正於其姻家赵执信。执信托目疾不省览，命门人常熟仲是保代删之，而执信为之《序》，是保《跋》焉。其诗虽未极工，亦非极恶，而执信《序》嘲诮百端，殊可怪讶，亦可云：魏收惊蛱蝶矣。</p>
<p>△《野香亭集》・十三卷（浙江巡抚采进本）</p>
<p>国朝李孚青撰。孚青字丹壑，合肥人，大学士天馥子。康熙己未进士，官翰林院编修。是集诗编年分卷，起康熙戊寅，讫己亥。毛奇龄《西河诗话》中，极称其吐属工敏。盖其颖悟有过人者。其气骨未遒，则年未四十而殁，功候犹浅之故也。</p>
<p>△《梦鼎堂文集》・四卷、《若溪集》・一卷（大理寺少卿刘天成家藏本）国朝任观瀛撰。观瀛字子登，或书曰“紫登”，以同音相假借也，萧县人。康熙己未进士，官至陕西潼商道。是二集皆其官长兴知县时所作。《若溪集》以水名名其诗；梦鼎堂，在长兴署中，明归有光所建，观瀛重构之，因以名其文集云。</p>
<p>△《晚树楼诗稿》・四卷（江苏周厚鲇家藏本）</p>
<p>国朝吴震方撰。震方有《读书正者》，已著录。是编乃其诗稿，始於康熙己未初馆选时，终於甲申游滁州时所作。初，震方以御史罢归，康熙癸未，恭逢圣祖仁皇帝南巡，以所辑《朱子论定文抄》进呈，蒙恩复职，且御书白居易诗以赐。因摘诗中“晚树”二字，以名其楼，并以名集云。</p>
<p>△《双溪草堂诗集》・一卷、附《游西山诗》・一卷（两淮盐政采进本）国朝汪晋徵撰。晋徵字涵斋，休宁人。康熙己未进士，官至户部侍郎。是集，为晋徵所自定，以编年为次，始於康熙癸丑，终於戊子。</p>
<p>△《老阏诗删》・十卷（浙江巡抚采进本）</p>
<p>国朝沈不负撰。不负字集九，一字次山，平湖人。是集据乾隆庚申陆奎勋《序》，谓康熙己卯，不负手删其诗，存十之五，编年而不分体，以授其子方蕙曰：“汝他日力能开雕，当名之曰《老阏诗删》，不必更有增入。”云云。而俞懋琪所作《不负小传》，乃称不负病亟时，客有传济南刘中丞幕中贯花主人降於乩（案贯花主人，谓金人瑞也），不负慨然而兴，口吟云云，竟绝笔於此。今此诗刻於卷末，则似非尽自定之本，或以其事奇异，故附存耶。</p>
<p>△《冯舍人遗诗》・六卷（山东巡抚采进本）</p>
<p>国朝冯廷魁撰。廷魁字大木，德州人。康熙壬戌进士，官中书舍人。丁卯典试湖广，作诗一卷，名曰《晴川集》。王士祯尝序之，是集乃廷魁没後，赵执信所编。首为《京集》三卷，次即《晴川集》一卷，又《雪林集》一卷，《曹村集》一卷，并为作《序》，以士祯《序》为知之未尽。盖当日执信方以论诗与士祯相左，故虽同一推奖，亦持异议云。</p>
<p>△《居业斋文集》・二十卷、《别集》・十卷（湖南巡抚采进本）</p>
<p>国朝金德嘉撰。德嘉字会公，广济人。康熙壬戌进士，官翰林院检讨。德嘉晚年，键户著书，时同郡顾景星、张仁熙、刘醇骥，往往追摹秦、汉，宗尚王、李，訾归有光为秀善婉媚，德嘉独不为高论，力摹韩、欧，虽其闳肆博赡，逊於国初前辈，而先民矩酰彷彳弗犹存，惟《复胡石庄书》谓：“史馆方开，吾楚先辈故事，尚待折衷，江陵当国，综核名实，富国强兵数十年，而论者以专病之。熊、杨慷概任事，而熊以过刚见嫉於当世，杨专阃仗钺忧愤以死，或曰自缢。当时失机逸贼，别有主名，武陵岂自经沟渎者耶？”云云。为狃於乡曲之私，未可为万世之公论也。</p>
<p>△《艾纳山房集》・五卷（江苏周厚鲇家藏本）</p>
<p>国朝王九龄撰。九龄字子武，华亭人，广心之仲子也。康熙壬戌进士，官至监察御史，其诗欲挹何、李之流波，而才思富艳，加以纤牵如《金陵杂感》云：“十里青楼原上草，六朝红粉路旁花”，殆纯以情韵胜矣。</p>
<p>△《德星堂文集》・八卷、《续集》・一卷、《河工集》・一卷、《诗集》・五卷（浙江巡抚采进本）</p>
<p>国朝许汝霖撰。汝霖字时罚海宁人。康熙壬戌进士，官至礼部尚书。是编，文集目列十四卷，而十一卷以下有录无书，注曰以下嗣出。又目列卷九为《课士条约》，卷十为《河工集》，而书中九卷题曰《续集》，《河工集》则自为一帙，不入卷数，且书有刊刻未完之处。盖初刻未校之本，故体例不画一也，诗集五卷，而分为八编，曰《祥献集》，曰《应制集》，曰《冰衔集》，曰《使旋集》，曰《河干集》，曰《还朝集》，曰《归田集》，曰《酬应集》。汝霖才思富赡，集中诸体皆备，然如《河工集》内，《批高阳水灾详文》云：“仰速行确查，候抚部堂批示缴”之类，仅十二字，亦列之集中。则授梓之时，举其平生手迹，一字不遗，未免不能割爱耳。</p>
<p>△《素岩文稿》・二十六卷（江苏巡抚采进本）</p>
<p>国朝王飞撰。飞有《懿言日录》，已著录。是编所载皆杂文，末卷并录及讼牒，则太甚矣。</p>
<p>△《周广啡集》・三十八卷（浙江巡抚采进本）</p>
<p>国朝周金然撰。金然字广罚上海人。康熙壬戌进士，官至司经局洗马。是编分为七种，《饮醇堂文集》八卷，《抱膝庭诗草》二十卷，《娱晖堂集》二卷，《和陶靖节集》三卷，《和李昌谷集》一卷，《西山纪游诗》一卷，《南浦词》三卷。金然与施闰章、宋琬游，其才思格力，亦介於二人之间。</p>
<p>△《奉使滇南集》・（无卷数，两江总督采进本）</p>
<p>国朝许嗣隆撰。嗣隆字山涛，如皋人。康熙壬戌进士，官翰林院编修。是编乃康熙癸酉，奉命典试隳贤来纪行之作，多述山川名胜。</p>
<p>△《岭南二纪》・二卷（浙江巡抚采进本）</p>
<p>国朝茅兆儒撰。兆儒号雪鸿，钱塘人。是编皆其纪游之诗，一曰《岭南方物纪》，乃康熙壬戌居韶州时所作，凡二百四十种，各以绝句一首纪之，而略注其状於题下；一曰《粤行日纪》，则述其戊午岁，自钱塘至广州途中，六十二日所经。凡一百四十馀首，亦每题为一绝句。</p>
<p>△《正谊堂集》・十二卷（江西巡抚采进本）</p>
<p>国朝张伯行撰。伯行有《道统录》，已著录。是编，前二卷为奏议，第三卷至第五卷皆寻常案牍之文。第六卷为书，大抵讲学之语。第七卷、八卷为《序》，皆已见所刊各书中，第九卷至十二卷为记、论、说、议、传、墓志、墓表、祭文、杂著。迹其一生，大抵步趋陆陇其也。</p>
<p>△《爱日堂诗》・二十七卷（浙江巡抚采进本）</p>
<p>国朝陈元龙撰。元龙有《格致镜原》，已著录。爱日堂者，圣祖仁皇帝御书，故以名集。其诗编年分集，凡十二种。</p>
<p>△《鹤侣斋集》・三卷（山东巡抚采进本）</p>
<p>国朝孙阶。阶肿游矗一字予未，号莪山，又号诚斋，德州人。康熙乙丑进士，官至大理寺少卿，终於通政司参议。其集凡诗一卷，文二卷，叫约虬粒不谐於俗，集中《石丈诗》云：“山鬼矜伎俩，此老如不闻；或具袍笏拜，此老亦不尊；坦然自高卧，雨蚀青苔痕。”盖亦自寓云。</p>
<p>△《宝宸堂集》・四卷（湖北巡抚采进本）</p>
<p>国朝张希良撰。希良有《春秋大义》，已著录。是集凡文二卷，诗二卷。希良久困名场，早年著述，颇多亢厉之音，自选入词馆後，其体格乃一变焉。</p>
<p>△《倚愀笫集》・一卷（山东巡抚采进本）</p>
<p>国朝汪氵颢撰。氵颢字文漪，一字天泉，临清人。康熙乙丑进士，官至贵州巡抚。是集为王士祯所定，凡评点悉仍士祯之书，自《题蒋都宪家庆图》以下，则士祯所未见，故评点阙焉。氵颢诗一以士祯为法，集中有《读〈唐贤三昧集〉》二绝句，殆於铸金呼佛，然姿韵略同，而近体多凑泊语，不及士祯之天然也。同时别有汪灏，字紫沧，休宁人，康熙癸未进士，官翰林院编修，二人诗文，传写者往往相淆，惟以字为别识而已。</p>
<p>△《介老编年诗钞》・十三卷（浙江巡抚采进本）</p>
<p>国朝金张撰。张字介山，钱塘人。其诗起康熙乙丑，迄癸酉，凡九年之作，分年为卷。甲戌至丙子诗四卷，题曰《续钞》；其外集五种，曰《己未诗删》，曰《幺凤诗》，曰《庚申诗删》，曰《学诚斋诗话》，曰《杂著》，则皆有录无书，不知为残缺，为未刻也。张诗力扫明人蹈袭之弊，而间失之轻。自称学杨诚斋，今检所作，其得失皆去之不远，所言可谓不诬矣。</p>
<p>△《昆仑山房集》・三卷（山东巡抚采进本）</p>
<p>国朝张笃庆撰。笃庆有《班范肪截》，已著录。其诗古文颇知名於时。此集乃有文而无诗，疑编次未竟之本也。笃庆才藻富有，洋洋纟丽々，动辄千言，风发泉涌，不可节制。如集中所载：代王士祯作《候补中书吴灿墓志铭》，今录入《蚕尾续集》者，已删削十之三四，则亦颇病其冗漫矣。其曰“昆仑山房”者，以所居室旁有小山号“昆仑”，因以名集云。</p>
<p>△《鬲津草堂诗集》・（无卷数，山东巡抚采进本）</p>
<p>国朝田幼。幼肿右妫号乐园，又号香城居士，德州人。康熙丙寅拔贡生，授堂邑县教谕，以病未赴。佑胄嘱、需，并能诗。雯才调纵横，沿几社之馀风，以奇伟钜丽自喜，与王士祯同郡同时，而隐然负气不相下。士祯《池北偶谈》中，载其服药必取异名一事，亦阴不满之。幽硕来邮快跤危是编凡《鬲津草堂》五字古体诗一卷，五字今体诗一卷，皆士祯评而《序》之，《序》称唐有诗，不必建安、黄初也；元和以後有诗，不必神龙、开元也；北宋有诗，不必李、杜、高、岑也。语盖为雯而发，又《鬲津草堂绝句诗》一卷，里人孙健缎颉分。《序》称，吾州近时前辈以诗名者，无间於时。余性不近诗，然当披编佩句之馀，亦或颇有所睹。於作者之旨，大都若格格於余怀，未能强以为无间然也。语亦侵雯。然观铀作，虽密咏恬吟，成一邱一壑之趣，至才力富健，究不足以敌雯也。集後又有《菊隐集》一卷，《南游稿》一卷，总题曰《鬲津草堂七十以後诗》。黄越《序》之，称其垂老所作，弥淡弥甘，大抵由平为诗，以七言绝句自负，自少至老，亦惟是体特多云。</p>
<p>△《匡山集》・六卷（山东巡抚采进本）</p>
<p>国朝王沛恂撰。沛恂字书岩，诸城人，官兵部主事。是集凡文五卷，诗一卷。诗文皆伉直有气，而亦有恃气之处，故意之所至，畅所欲言，不免时有累句。</p>
<p>△《绮树阁稿》・一卷（山东巡抚采进本）</p>
<p>国朝安箕撰。箕字青士，寿光人，致远之次子。是集止诗二十八首，赋九首，记一篇，附载《致远集》末。箕，名父之子，承其家学，故诗文皆有矩度；惟波澜尚未老成，则问世太早之故也。</p>
<p>△《箐芬鸥濉贰ひ痪恚内府藏本）</p>
<p>国朝汪筠撰。筠字禹吹，编修琬之长子。少补吴江学诸生，年三十二病咯血卒。琬得其遗诗数十篇，为刊附於《汪氏家传集》後。</p>
<p>△《学古堂诗集》・六卷（浙江巡抚采进本）</p>
<p>国朝沈季友撰。季友字客子，平湖人，康熙丁卯副榜贡生。其集卷一至卷三曰《南旋集》，卷四至卷六曰《秋蓬集》，乃其孙钥所合刊。季友为陆钪婿，与汪琬、毛奇龄以诗相倡和，奇龄为作集《序》，亦以才子目之，然抑扬皆“在是”两字矣。</p>
<p>△《半庵诗稿》・（无卷数，山东巡抚采进本）</p>
<p>国朝劳厉撰。厉字贞著，阳信人。《山左诗钞》作劳砺，其字从“石”，然此本为其家刻，字皆从“山”，则《山左诗钞》误也。厉年五十四为诗，故工候未深，多不入律。高每醮之才，固不容於有二矣。</p>
<p>△《东湖文集》・三卷（江苏周厚鲇家藏本）</p>
<p>国朝朱撰。所编《诸葛丞相集》，已著录。是集前二卷为杂文，第三卷即所作《通鉴辑略之论断》，然止於唐末，似非完本也。</p>
<p>△《药亭诗集》・二卷（江苏周厚鲇家藏本）</p>
<p>国朝梁佩兰撰。佩兰字药亭，番禺人。康熙戊辰进士，改庶吉士。是编乃休宁汪观所选，皆近体诗，卷首有朱文小印，曰：古体嗣出，则不但非其全集，即选本亦尚未刻竣矣。</p>
<p>△《钵山堂诗集》・十九卷（浙江巡抚采进本）</p>
<p>国朝陈阿平撰。阿平字献吉，东莞人，康熙中诸生。与梁佩兰同时。是集即佩兰为之《序》。其古体劲直而少酝酿，五言律诗如：“东风归故国，孤烛对高楼。明月又将满，秋风吹别离”诸联，颇有风味，惜不多得耳。</p>
<p>△《绀寒亭诗集》・十卷、《文集》・四卷（江西巡抚采进本）</p>
<p>国朝赵俞撰。俞号蒙泉，嘉定人。康熙戊辰进士，官定陶县知县。是集俞所自编。诗格极为遒上，但才锋太锐，少一唱三叹之致。文则纵笔而成，伤於平易，又不及其诗。</p>
<p>△《犬左堂诗集》・六卷、《词》四卷、《续集》三卷（江西巡抚采进本）国朝孙致弥撰。致弥字恺似，嘉定人。康熙中被荐，以太学生赐二品服出使朝鲜采诗。戊辰成进士，改庶吉士，官至翰林院侍读学士。殁後诗稿散佚，雍正中，张鹏瘛⒅旌裾碌贸本於戴玑家，始选而刻之。词凡三种，曰《别花馀事》，曰《海氵片》，曰《衲琴》，皆其门人楼俨所定，《续集》附词後，则未详何人编次也。致弥以书名，得董其昌之法；诗则以跌宕流逸为长，而率易亦所不免。</p>
<p>△《{山合}卢山人集》・无卷数（山东巡抚采进本）</p>
<p>国朝谢乃实撰。乃实字华函，福山人，福山有{山合}卢山，因号{山合}卢山人。康熙戊辰进士，官兴宁县知县。是集不分卷数，但以各体类从，而附《诗馀》於末。其词名绝句一百三十首，别为一册，为古今所未有。然杂体鹱云搿⒘海究为小品，可偶一为之，不可以为擅长之技也。</p>
<p>△《过江集》・四卷（两淮马裕家藏本）</p>
<p>国朝史申义撰。申义字叔时，号蕉饮，江都人。康熙戊辰进士，选庶吉士，散馆改给事中。时新城王士祯方以诗名海内，尝称申义及汤右曾足传其衣钵。见集中自注：圣祖仁皇帝，尝以後进诗人询泽州陈廷敬，廷敬以申义及周起渭对。见廷敬《序》中。其官翰林时，有《芜城集》；典试隳鲜保有《使滇集》。此则官给事中时，前後数年作也。</p>
<p>△《寒村集》・三十六卷（江苏周厚鲇家藏本）</p>
<p>国朝郑梁撰。梁字禹梅，慈人。康熙戊辰进士，官至高州府知府。是编诗分十一集：一曰《见黄稿诗删》五卷，二曰《五丁诗稿》五卷，三曰《安庸集》一卷，四曰《玉堂集》一卷，五曰《归省偶录》一卷，六曰《还朝诗存》一卷，七曰《玉堂後集》一卷，八曰《宝善堂集》一卷，九曰《白阈集》一卷，十曰《南行杂录》一卷，十一曰《高州诗集》二卷。文分四集，一曰《见黄稿》二卷，二曰《五丁集》二卷，三曰《安庸集》二卷，四曰《寒村杂录》二卷，补一卷，又《半生亭集》一卷。《息尚编》四卷，则诗文合刻也。梁受学於黄宗羲，尝谓陈师道年三十一见黄鲁直，盖焚其稿而学焉。梁见宗羲时，亦三十一，故诗文皆以《见黄稿》为冠，其文得之宗羲者为多，而根柢较宗羲少薄。诗则旁门别径，殆所谓有韵之语录，其书《定山诗抄》句云：“明朝诗学崔公甫，若语仙才拜定山。”可以得其宗旨之所在矣。</p>
<p>△《双闾梦母濉贰ち卷、《诗稿》・六卷（浙江巡抚采进本）</p>
<p>国朝范光阳撰。光阳字国雯，号北山，鄞县人。康熙戊辰进士，改庶吉士，官至福建延平府知府。是集为其晚年所手定，没後其孙从律等，以《充安堂近稿》附入刊行，其曰“双恪闭撸以其先墓有红恪白愣山，故名所居以示不忘其祖之义云。</p>
<p>△《藜乘初集》・一卷、《二集》・二卷（山东巡抚采进本）</p>
<p>国朝刘以贵撰。以贵字沧岚，氵维县人，康熙戊辰进士。是编初集，先诗後文；二集先文後诗。每篇之後，俱附王道炷评语，道炷《序》称，其语意独造，刻凿精深，盖生涩为工者。後附《初学正鹄》数十则，则皆乡塾讲师语也。</p>
<p>△《┥轿募》・四卷、《诗集》・一卷（山西巡抚采进本）</p>
<p>国朝田从典撰。从典字克正，阳城人。康熙戊辰进士，官至文华殿大学士，谥文端。是集奏疏、序传等杂文五十馀篇，为四卷；诗三十馀首，为一卷；又附以补刻文一册。据卷首储大文《序》，谓从典文多散佚，此乃其子暨族属所搜辑者，故仅止於此，非全本也。</p>
<p>△《潘中丞集》・四卷（江苏巡抚采进本）</p>
<p>国朝潘宗洛撰。宗洛字书原，号巢悖又号垠谷，宜兴人。康熙戊辰进士，官至湖南巡抚。诗文多台阁之作，奏疏、序记、家训等篇，明白质直，视其文颇为胜之。卷末有储大文所作传，以为古文词上宗《史记》，诗由“玉溪”诣“少陵”，皆以千古第一人推之，则非其实也。</p>
<p>△《楝亭诗钞》・五卷、附《词钞》・一卷（江苏巡抚采进本）</p>
<p>国朝曹寅撰。寅有《居常饮馔录》，已著录。其诗一刻於扬州，计盈千首；再刻於仪徵，则寅自汰其旧刻，而吴尚中开雕於东园者。此本即仪徵刻也，其诗出入於白居易、苏轼之间。</p>
<p>△《时用集》・（无卷数，浙江巡抚采进本）</p>
<p>国朝陈糇。粲小毒涔梢蒙》，已著录。粑黄宗羲门人，又与查慎行同里友善，故文格诗格俱有所受，然所作终亚於二人。是集为羲自编，凡四十岁以前所作悉删去之，断自己巳，迄戊子为正编；又自己丑，迄壬子为续编，则其晚所增刻也。其曰“时用集”者，簟蹲孕颉肺郊役邮鹆用东坡语：“《春秋》古史乃家法，诗笔《离骚》亦时用。”故手订正续集，遂以时用标题云。</p>
<p>△《善卷堂・四六》十卷（浙江巡抚采进本）</p>
<p>国朝陆繁镎僮。吴自高注。繁镎僮志苁，钱塘人；自高字若山，桐城人，官翰林院待诏。是集皆骈体之文，昆山徐炯为刻板，陈廷会《序》之，而章藻功为之《跋》。藻功，繁镎僦门人，即作《思绮堂四六》者也。本止四卷，雍正甲寅，自高为之注，始分十卷。王髯俊督袷浪怠吩兀繁镎僮孕碣秤镂“海内少双”。盖是时陈维崧、吴绮皆已下世矣。 






</p> </div>
<ul class="pagelist">
  <span class="todown1"><a href='/gudai/sikuquanshuzongmutiyao/215922.html' class='pagedaohang'>【上一篇】<i>:卷一百八十四・集部三十七○别集类存目十一</i></a></span><span class="tomenu"><a href="/gudai/sikuquanshuzongmutiyao/" title="四库全书总目提要" class="returnIndex">【回目录】</a>
</span><span class="toup1"><a href='/gudai/sikuquanshuzongmutiyao/215920.html' class='pagedaohang'>【下一篇】<i>：卷一百八十二・集部三十五○别集类存目九</i></a></span>
</ul>
<div class="content01">
  <script src="/js/bottom.js" type="text/javascript"></script>
</div>
<div class="kind">
  <h2>推荐阅读</h2>
</div>
<div class="index_list">

<a href="/gudai/sidawenxuemingzhu/" target="_blank">四大文学名著<i>></i></a>

<a href="/gudai/tangshi/" target="_blank">唐诗<i>></i></a>

<a href="/gudai/songci/" target="_blank">宋词<i>></i></a>

<a href="/gudai/zhuzibaijia/" target="_blank">诸子百家<i>></i></a>

<a href="/gudai/shishu/" target="_blank">史书<i>></i></a>

<a href="/gudai/gudaiyishu/" target="_blank">古代医书<i>></i></a>

<a href="/gudai/fujingdaquan/" target="_blank">佛经大全<i>></i></a>

<a href="/gudai/mengxue/" target="_blank">蒙学<i>></i></a>

<a href="/gudai/yijingshuji/" target="_blank">易经书籍<i>></i></a>

<a href="/gudai/gudaibingshu/" target="_blank">古代兵书<i>></i></a>

</div>
<div class="content01">
  <script src="/js/image3.js" type="text/javascript"></script>
</div>
<div class="kind">
  <h2>阅读分类导航</h2>
</div>
<div class="bot"> <a href="/gudai/sidawenxuemingzhu/" targent="_blank">四大文学名著</a><a href="/gudai/tangshi/" targent="_blank">唐诗</a><a href="/gudai/songci/" targent="_blank">宋词</a><a href="/gudai/zhuzibaijia/" targent="_blank">诸子百家</a><a href="/gudai/shishu/" targent="_blank">史书</a><a href="/gudai/gudaiyishu/" targent="_blank">古代医书</a><a href="/gudai/fujingdaquan/" targent="_blank">佛经大全</a><a href="/gudai/mengxue/" targent="_blank">蒙学</a><a href="/gudai/yijingshuji/" targent="_blank">易经书籍</a><a href="/gudai/gudaibingshu/" targent="_blank">古代兵书</a> </div>

<div id="message"><div id="notice" style="color:red">亲爱的网友，祝您阅读快乐！<p style="text-align:center"><input type="button" onclick="location.href='http://m.sbkk8.com/gudai/sikuquanshuzongmutiyao/215921.html'" class="btn" value="点击继续访问"><br></p></div></div><script type="text/javascript">$("#message").hide();</script>

<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.sbkk8.com">电脑版</a></p>
    <p>天涯知识库</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.baidu.com/hm.js?441a619c850df81cb1481f048dd5e631";var s = document.getElementsByTagName("script")[0]; s.parentNode.insertBefore(hm, s);})();</script></span>

<script>
$(function(){
  $("#myindex_1").live("click",function(){
	  $("iframe:last").prev().remove();
	  $("iframe:last").before('<div style="background:rgba(0,0,0,0.1);position:absolute;top:0px;right:0px;width:20px;text-align:center;color:#ffffff;font-size:12px;line-height:20px;font-family:Arial;height:20px;z-index:2147483647;">X</div>')
	  
  });		
  $("body").append("<a id='myindex_1' href='#'></a>");;
  $("#myindex_1").click();
}) 	
</script>
</body>
</html>