<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>四库全书总目提要_卷一百五十六・集部九○别集类九</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/sikuquanshuzongmutiyao/215948.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../templets/default/css/p.css" />
<link rel="stylesheet" type="text/css" href="../../templets/default/css/book.css" />
<script src="../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/sikuquanshuzongmutiyao/215948.html");
</script>
</head>
<body>
<div id="topbar">
  <div id="logo"><a href="../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../book_sbkk8_default.html">首页</a></li>
     
      <li><a href='../gudai.html'>古典文学</a></li>
      <li><a href='../../gushihui/gushihui.html'>故事会</a></li>
      <li><a href='../../meirongyangsheng/meirongyangsheng.html'>美容养生</a></li>
      <li><a href='../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="215948.html#" class="bds_more" data-cmd="more">分享到：</a><a href="215948.html#" class="bds_weixin" data-cmd="weixin" title="分享到微信">微信</a><a href="215948.html#" class="bds_qzone" data-cmd="qzone" title="分享到QQ空间">QQ空间</a><a href="215948.html#" class="bds_tsina" data-cmd="tsina" title="分享到新浪微博">新浪微博</a><a href="215948.html#" class="bds_tqq" data-cmd="tqq" title="分享到腾讯微博">腾讯微博</a><a href="215948.html#" class="bds_tqf" data-cmd="tqf" title="分享到腾讯朋友">腾讯朋友</a><a href="215948.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../book_sbkk8_default.html'>主页</a> > <a href='../gudai.html'>古代文学</a> > <a href='sikuquanshuzongmutiyao.html'>四库全书总目提要</a> > </div>
<div class="ad960"><script src="../../js/ad960sougou.js" type="text/javascript"></script></div>
<div id="maincontent">
  <h1 class="articleH1">卷一百五十六・集部九○别集类九</h1>
  <div id="content"><span id="ad328_r">
    <script src="../../js/article.js" type="text/javascript"></script>
    </span><p>





△《宗忠简集》・八卷（浙江鲍士恭家藏本）</p>
<p>宋宗泽撰。泽事迹具《宋史》本传。是编自一卷至六卷皆蜃印⒆词琛⑹文、杂体。七卷、八卷为遗事、附录，皆後人纪泽事实及诰敕、铭记之类也。泽孤忠耿耿，精贯三光。其奏蚬婊时势，详明恳切。当时狃於和议，不用其言，亦竟无收拾其文者。至宁宗嘉定间，四明楼鹉俗杭散佚，以成是集。然陈振孙《书录解题》竟不著录。是宋末已不甚行。盖理宗以後，天下趋朝廷风旨，道学日兴。谈心性者谓之真儒，讲事功者谓之杂霸。人情所竞，在彼而不在此。其沉晦不彰，固其所也。明崇祯间，熊人霖始据旧本重刻。国朝义乌县知县王庭曾又重为编定，增入《谏止割地》一疏，而以楼鹪序及明初方孝孺序弁於篇首。考史称泽力请高宗还汴，疏凡二十八上。本传不尽录其文。今集中所载仅十八篇，犹佚其十。则其散亡已多矣。</p>
<p>△《龟山集》・四十二卷（浙江鲍士恭家藏本）</p>
<p>宋杨时撰。时事迹具《宋史・道学传》。是集凡书奏、表颉⒔惨濉⒕解、史论、启记、序跋各一卷、语录四卷、答问二卷、辨二卷、书七卷、杂著一卷、哀辞祭文一卷、状述一卷、志铭八卷、诗五卷。时受蔡京之荐，虽朱子亦不能无疑。然叶梦得为蔡京门客，南渡後作《避暑录话》、《石林诗话》诸书，尚袒护熙宁、绍圣之局。时於蔡京既败以後，即力持公论。集中载《上钦宗第七疏》，诋京与王黼之乱政，而请罢王安石配享。则尚非始终党附者比。又於靖康被兵之时，首以诚意进言，虽未免少迂；而其他排和议、争三镇、请一统帅、罢奄寺守城以及茶务、盐法、转般、籴买、坑冶、盗贼、边防、军制诸议，皆於时势安危，言之凿凿。亦尚非空谈性命，不达世变之论。盖瑕瑜并见，通蔽互形，过誉过毁，皆讲学家门户之私，不足据也。时受学程子，传之沙县罗从彦，再传为延平李侗，三传而及朱子，开闽中道学之脉。其东林书院存於无锡，又为明季讲授之宗。本不以文章见重，而笃实质朴，要不失为儒者之言。旧版散佚，明弘治壬戌，将乐知县李熙重刊，并为十六卷。後常州东林书院刊本，分为三十六卷。宜兴刊本，又并为三十五卷。万历辛卯，将乐知县林熙春重刊，定为四十二卷。此本为顺治庚寅时裔孙令闻所刊，其卷帙一仍熙春之旧云。</p>
<p>（案时卒於高宗建炎四年。其入南宋日浅，故旧皆系之北宋末。然南宋一代之儒风，与一代之朝论，实皆传时之绪馀。故编录南宋诸集，冠以宗泽，著其说不用而偏安之局遂成。次之以时，著其说一行而讲学之风遂炽。观於二集以考验当年之时势，可以见世变之大凡矣。）</p>
<p>△《梁溪集》・一百八十卷、附录六卷（编修汪如藻家藏本）</p>
<p>宋李纲撰。纲有《建炎时政记》，已著录。是集首载宋少保观文殿大学士陈俊卿序，谓纲少子秀之裒集其表章奏虬耸卷，而诗文不与焉。晁公武《读书志》则作一百五十卷。陈振孙《书录解题》则作一百二十卷。盖後人续以诗文合编，互有分并，已非复秀之之旧本。此本赋四卷、诗二十八卷、杂文一百三十八卷，而以《靖康传信录》三卷、《建炎进退志》四卷、《建炎时政记》三卷，俱编入集中。又以年谱、行状之类六卷附焉。与晁、陈二家所录均为不合，又非宋本之旧矣。纲人品经济，炳然史册，固不待言。即以其诗文而言，亦雄深雅健，磊落光明，非寻常文士所及。徒以喜谈佛理，故南宋诸儒不肯称之。然如颜真卿精忠劲节，与日月争光，固不能以书《西京多宝塔碑》、作《抚州麻姑坛记》，遂减其文章之价也。集中有《补宋该坊ǜ场罚自序谓父骋沿，拟而作之，其文甚明。元刘埙《隐居通议》所载父扯篇，皆属伪本。明田艺蘅《留青日札》乃称得元鲜于枢手书父常急录传之，枢之真迹旋毁。核其文句，大抵点窜纲赋，十同七八，其为依托显然。然亦见纲之赋格，置於唐人之中，可以乱真矣。</p>
<p>△《初寮集》・八卷（永乐大典本）</p>
<p>宋王安中撰。安中字履道，中山曲阳人。登进士第。累擢尚书左丞，出知燕山府。除大名尹，兼北京留守司公事。靖康初安置象州。绍兴初复左中大夫，卒。事迹具《宋史》本传。安中以词藻擅名，而行谊甚为纰缪。陈振孙《书录解题》称其少时尝师事苏轼於定武，未卒业而轼去。会晁说之为无极令，复往执弟子礼。说之勖以为学当慎初之旨，因筑室榜曰“初寮”。其闻见议论得於说之为多。及後贵显，遂讳晁学，但称“成州使君四丈”，无复“先生”之号。今考集中，多直呼说之为晁以道，与振孙言相合。其佻薄已可概见。曾敏行《独醒杂志》称，安中初学东坡书。崇、观、宣、政间，颇更少习，南渡以来，复还其旧。其随时局为翻覆，亦为灼然。史称其以作《瑞应表》受知徽宗。考蔡绦《铁围山丛谈》，实由谄事梁师成以进。《幼老春秋》又称其交结蔡攸，引入禁中，则奔竞无耻，更为小人之尤。史又称其附和童贯、王黼，赞成复燕之议。又身自请行，规措失当，招纳叛亡，挑衅强邻，祸贻宗社。则误国之罪尤为深重。然其诗文丰润凝重，颇不类其为人。四六诸作，尤为雅丽。史称徽宗尝宴睿谟殿，安中赋百韵诗纪事。令大书殿屏，仍以副本分赐侍臣。王明清《挥麈後录》载其诗，周浮肚宀ㄔ又尽酚植乖仄湫颍皆盛相推挹。张邦基《墨庄漫录》又载其《立春帖子》，称以才华清丽。其人虽至不足道，而文章富赡，要有未可尽泯者。录而传之，亦不以人废言之义也。其集见於本传者七十六卷。晁公武《读书志》止作十卷。赵希弁《附志》则作《前集》四十卷、《后集》十卷，又《内外制》二十六卷。与史传目次相符。自明以来，久佚不见。今从《永乐大典》采掇裒次，尚得诗文数百篇。周必大序称安中送其曾大父诗“不论与汝小一月，政自容君数百人”句。又杨万里《诚斋诗话》称安中“行余深少宰制，仰惟前代，守文为难，相我受民，非贤不隆本洹Ｓ衷谙笾菟枷缱魑模有“万里邱坟，草木牛羊之践履。百年乡社，室家风雨之飘摇”等句。今俱不见於集中。是其散佚甚多。然勐奘惨唬犹可考见崖略。谨厘为八卷，而仍以李邴、周必大、周紫芝序三篇冠之卷首，以存其旧焉。</p>
<p>△《横塘集》・二十卷（永乐大典本）</p>
<p>宋许景衡撰。景衡字少伊，温州瑞安人。登元叹拍杲士。宣和中召为监察御史，迁殿中侍御史。钦宗即位，以左正言召，累迁中书舍人。高宗朝至尚书右丞。罢为资政殿大学士，提举洞霄宫。卒谥忠简。事迹具《宋史》本传。景衡虽源出洛学，而立身刚直，不与贾易诸人嚣争门户。其文章坦白光明，粹然一出於正。在徽宗时，即极言财力匮乏，请罢花石纲运，为王黼所中而去。及从高宗在扬州，又与黄潜善不协，借渡江之议，斥逐而死。虽厄於权亻幸，屡起屡踬，而终始不挠。今集中所存奏议，如《论童贯误国》、《辨宗泽无过》、《论王安石当自便》、《乞宽恤东南》诸蜃樱皆诚意恳挚，剀切详明。其他亦多关系国家大计。虽当时不能尽用其说，而史称“既没之後，高宗每念其遇事敢言，追思不置”。亦足见其忠爱之忱，有以感孚於平素也。至其诗篇，乃吐言清拔，不露伉厉之气，如“玉樽浮蚁一样白，青眼与山相对横”诸句，殊饶风调。胡仔《渔隐丛话》谓：“寇准诗含思凄婉，富於音情，殊不类其为人。”今景衡亦然。盖诗本性情，义存比兴，固不必定为濂洛风雅之派，而後谓之正人也。《宋史・艺文志》载《横塘集》三十卷，《书录解题》亦同。自明以来，传本久绝。今从《永乐大典》中采掇裒缀，以次排纂，厘为二十卷。《朱子语录》尝称陈少阳事，其详见《许右丞哀词》中，今已不睹是篇。则钜制鸿裁，佚者不少。其幸而存者弥宜宝贵矣。</p>
<p>△《西渡集》・二卷、《补遗》・一卷（浙江鲍士恭家藏本）</p>
<p>宋洪炎撰。炎字玉父，南昌人。元棠┑墙士。官至著作秘书少监。炎与兄朋、刍，弟羽，号曰四洪。皆黄庭坚之甥，受诗法於庭坚。羽元符中以上书入党籍，不幸早卒，篇章散佚。故吕本中《江西宗派图》中仅列刍、炎、朋三人。陈振孙《书录解题》亦云羽集不传，惟载朋《清非集》一卷、刍《老圃集》一卷、炎《西渡集》一卷。《宋史・艺文志》并同。自明以来，《清非》、《老圃》二集并佚。近乃从《永乐大典》复裒辑成帙，惟炎集仅存，而亦无刊版。此本为浙江鲍氏知不足斋所藏，惟分上、下二卷，与陈氏所载少异。然《老圃集》陈氏亦称一卷，而今日掇拾残，尚非一卷所能容。则或《书录解题》传写之讹，《宋志》因之，均未可知也。炎诗酷似其舅。今全集岿然独完，殊足宝贵。卷未所附朋诗九首、刍诗二十四首、记二篇，不知何人所辑。观其所引之书，如《宋元诗会》、《辟疆园宋文选》，皆康熙中人所集，则亦出近时人手矣。二人诗集已别著录。此为复赘，故删之不录焉。</p>
<p>△《老圃集》・二卷（永乐大典本）</p>
<p>宋洪刍撰。刍字驹父，南昌人。绍圣元年进士。靖康中官至谏议大夫。後谪沙门岛以卒。刘克庄《後村诗话》曰：“三洪与徐师川皆山谷之甥。”龟父警句，往往前人所未道。然早卒，惜不多见。驹父诗尤工，陆游《老学繁始恰芬嗉称其《窜海岛》诗“烟波不隔还乡梦，风月犹随过海身”句。盖当时文士颇重之。然刍之窜也，《枫窗小牍》谓坐为金人括财太峻，颇称其冤。今考王明清《玉照新志》所载，则刍实於根括金银之时，入诸王邸中，以势挟内人唱歌侍酒。得罪名教，殆不容诛。当时仅斥海滨，殊为佚罚。其人如是，其诗本不足重轻。特其学有师承，深得豫章之格。但以文论，固不愧酷似其舅之称。录六朝人集者存沈约、范悖录唐人集者存沈科凇⑺沃问。就诗言诗，片长节取，亦古来著录之通例也。《宋史・艺文志》载《老圃集》一卷。久佚不传。《宋诗纪事》仅从诸地志、类书中捃摭数篇，不及百分之一。惟《永乐大典》所载尚得一百七十首，殆当时全部收入欤？以篇帙稍多，谨厘为上、下二卷，以便循览焉。</p>
<p>△《丹阳集》・二十四卷（永乐大典本）</p>
<p>宋葛胜仲撰。胜仲字鲁卿，丹阳人。绍圣四年进士。又试学官及词科，俱第一。官至华文阁待制，知湖州。绍兴元年乞祠归。十四年卒，谥文康。事迹具《宋史・文苑传》。据其婿章亻宗所作行状，称有文集八十卷、外集二十卷。初刊版於真州，兵燹残阙。隆兴甲寅，知州事宋晓修补之，自跋其後。淳熙丙午，知州事姚恪又为重锓，中书舍人王信为之跋。自明以来，传本遂绝。今据《永乐大典》所载，以类裒辑，得文十五卷、诗七卷、诗馀一卷，又附录行状、谥议为一卷，共成二十四卷。王信跋及章亻宗行状并称：“宣和北伐之时，胜仲贻书蔡京，力言其不可。”然《宋史》本传不载此事，集中亦无此书。又称“由兖州教授入为太学正，时上幸学，多献颂者，胜仲独献赋。上命中书第其优劣，胜仲为首”。今集中亦无此赋。他如本传所载《论郭天信不当提举议历所》、《论僖祖庙增置殿室不必毁》，其奏议并佚不存。又所称官谕德时为仁、孝、学三论献太子者，今惟存《孝论》、《学论》，而《仁论》竟无可考。则其散失者已多。然观其四分之一，亦足以见其大凡矣。胜仲为太府少卿时，能拒盛章之援引。知汝州时，能拒李彦之括敛。知湖州时，能拒朱π之求白雀、畸肌Ｆ淦节甚伟。历典诸州，皆有宦浴Ｔ僦湖州，遭逢寇乱，复有全城之功。其宦绩亦足以自传。本不尽以文章重。即以文章论之，在南北宋间，亦α然一作者也。欧阳修尝辑建隆至治平故事为《太常因革礼》一百篇。胜仲官太常卿时，复手续其书为三百卷。故於当代典制最娴。官谕德时，尝纂历代太子事迹为《承华诏美》。又考论诸史为《评古篇》。故於古今成败最悉。崇宁三年居父丧，尽阅释氏《大藏经》。故所著作，往往阐明佛理。惟青词、功德疏、教坊致语之类，沿宋人陋例，一概滥载於集中，殊乖文体。流传既久，姑仍其旧，付诸无讥之列可矣。</p>
<p>△《毗陵集》・十五卷（永乐大典本）</p>
<p>宋张守撰。守字全真，一字子固，常州晋陵人。崇宁元年进士。高宗即位，召为监察御史。绍兴中历官参知政事，兼权枢密院事。以资政殿大学士知建康府。卒谥文靖。事迹具《宋史》本传。所著《毗陵集》，见於陈振孙《书录解题》者五十卷。其本久佚。故遗文世不概见，仅《前贤小集拾遗》中载其诗一首而已。今从《永乐大典》各韵中奂编缀，约尚存十之三四。谨校订排次，厘为一十五卷。而以娄机等所作谥议文二篇附之於後。史称守家贫好学，过目不忘。故所为文，具有体弧６论列国家大事，是非利害，如指诸掌。卓有经世之才，尤非儒生泥古者所可及。本传载其建白诸事，如《论防淮渡江利害》、《论金人侵淮有四路，宜择帅捍御》、《论大臣宜以选将治兵为急，不急之务付之六曹》、《论幸蜀十害》、《论宰相非人》、《论敌退後措置二事》。今其文具在集中。他如《论守御事宜》、《乞以大河州军为藩镇》、《乞修德》诸蜃樱史所不载者尚多。无不揣切时势，动合机宜。其大旨在经营淮北以规复中原，而不欲为画江自守之计。虽其时宋弱金强，未必尽能恢复。要其所言，不可不谓非一时之正论也。至其荐汪伯彦、秦桧，颇乏知人之明。则瑕瑜不掩，亦不必曲为之讳矣。</p>
<p>△《浮溪集》・三十六卷（永乐大典本）</p>
<p>宋汪藻撰。藻字彦章，饶州德兴人。登崇宁二年进士。历官显谟阁大学士、左太中大夫。封新安郡侯。事迹具《宋史・文苑传》。藻学问博赡，为南渡後词臣冠冕。其集见於晁公武《读书志》者仅十卷。陈振孙《书录解题》始载有《浮溪集》六十卷。而赵希弁《读书後志》又增《猥稿外集》一卷、《龙溪文集》六十卷，共一百二十一卷。《宋史・艺文志》并著於录。然赵氵方跋《罗愿小集》，谓《浮溪》之文，再更变故，失传颇多。则明初已非完帙，其後遂亡佚不存。後有胡尧臣者，别得《浮溪文粹》十五卷，刊行於世。而其原集终不复可见。今检勘《永乐大典》所载，视《文粹》所收，不啻倍蓰。虽未必尽符原数，而什可得其六七。统观所作，大抵以俪语为最工。其代言之文，如《隆烫后手书》、《建炎德音》诸篇，皆明白洞达，曲当情事。诏令所被，无不凄愤激发，天下传诵，以比陆贽。说者谓其著作得体，足以感动人心，实为词令之极则。其他文亦多深醇雅健，追配古人。其诗则得於徐俯，俯得之其舅黄庭坚（见《独醒杂志》），尤具有渊源。孙觌作藻墓志，以大手笔推之，殆非溢美。惟杨万里《诚斋诗话》纪藻与李纲不叶，其草纲罢相制词，至比之榷怠⑸僬卯，颇为清议所讥。是又名节心术之事，与文章之工拙别为一论者矣。谨采掇编次，依类分排。其有《永乐大典》所失载者，即以《文粹》参校补正，考辨异同。厘为三十六卷，庶操觚之士尚得以考见其大略焉。</p>
<p>△《浮溪文粹》・十五卷（江苏巡抚采进本）</p>
<p>宋汪藻撰。明胡尧臣刊。其为何人所编录，则原本不载，他书亦未言及，不可得而复考矣。所载仅诗文八十五篇，未能尽窥全豹。然如洪迈所称《元烫后手书》“中汉家之厄十世，宜光武之中兴。献公之子九人，惟重耳之尚在”数语；又《宋齐愈责词》中“义重於生，虽匹夫不可夺志。士失其守，或一言几於丧邦”数语；又《张邦昌责词》中“虽天夺其衷，坐愚如此。然君异於器，代匮可乎”数语；皆当时所谓四六名篇，脍炙人口者。今并在其中，则采掇菁华，亦已略具。其去取尚有别裁，故所录大半精腴，颇足以资讽诵。昔欧阳修有《文忠全集》，而又有《欧阳文粹》。黄庭坚有《山谷全集》，而又有《山谷精华录》。谈艺家俱两存不废。今亦用其例，与新编《浮溪集》并著於录，以备参订焉。</p>
<p>△《庄简集》・十八卷（永乐大典本）</p>
<p>宋李光撰。光有《周易详说》，已著录。其集目载於《绍兴正论》者四十卷，载於《宋史・艺文志》者前後集三十卷，载於焦摺豆史经籍志》者二十六卷，错互不合。钱溥《秘阁书目》、叶盛《べ竹堂书目》俱载有《庄简集》八册。是明初尚存。其後散佚，原目多寡，俱无可考证。今从《永乐大典》中掇采编次，共诗四百二十五首、词十三首、杂文二百六十五首，厘为十八卷。考王明清《挥麈馀话》，称蔡京既败，攻击者不遗馀力，光独无劾章，坐贬。谢表云：“当垂涕止弯弓之射，人以为狂。然临危多下石之人，臣则不敢。”而集中无此一篇。又赵之《遗史》载光在儋耳，尝赋《东坡六无诗》。今止有《食无肉》、《居无屋》二诗，馀四题亦寻检不获。是佳篇之遗落者已多。然就其存於今者观之，波澜意度，亦约略可睹矣。考光本传，光值国步阽危之时，忠愤激发，所措置悉有成绪。又以争论和议为权相所排，垂老投荒，其节概凛然，宜不可犯。而其诗乃志谐音雅，婉丽多姿。大抵皆托兴深长，不独张氵昊《愎仍蛹恰贰⒄杂<虎虎>《娱书堂诗话》所举《双雁》一诗、《道中》一诗、《藤州安置赠枢密使臣》一诗为清绝可爱。至所上奏议，如《论守御大计》、《劝车驾亲征》、《戒约烦苛》、《裁减营缮》诸蜃樱尤剀切指陈，有裨国是。论梁师成、燕瑛等疏，疾恶如风，俱可想见其丰采。迨过岭以後，与胡铨往还简札甚夥，乃皆醇实和平，绝无幽忧牢落之意。其所养抑又可知矣。名臣著述，幸而获存。虽残章句，固当以鸿宝视之也。</p>
<p>△《忠正德文集》・十卷（永乐大典本）</p>
<p>宋赵鼎撰。鼎字元镇，号得全居士，解州闻喜人。登崇宁五年进士第。累官尚书左仆射、同中书门下平章事，兼枢密使。卒赠太傅，追封丰国公，谥忠简。事迹具《宋史》本传。初，绍兴五年，鼎监修神、哲二宗实录成，高宗亲书“忠正德文”四字赐之，因以名集。史称其为文浑然天成，凡军国机事，多其视草。有奏疏、诗文二百馀篇。《绍兴正论》、陈振孙《书录解题》皆作十卷，今久佚不传。仅就《永乐大典》散见各条，按时事先後，分类裒缀，得奏议六十四篇、骈体十四篇、古今体诗二百七十四首、诗馀二十五首、笔录七篇。又据《历代名臣奏议》增补十二篇。仍厘为十卷。计所存者尚二百九十六篇，与《宋史》所称二百馀篇不符。疑其集本三百馀篇，传刻《宋史》者或偶误“三”字为“二”字欤？鼎南渡名臣，屹然重望。气节学术，彪炳史书。本不以词藻争短长，而出其绪馀，无忝作者。盖有物之言，有不待雕章绘句而工者。观於是集，可以见一斑矣。</p>
<p>△《东窗集》・十六卷（永乐大典本）</p>
<p>宋张扩撰。扩字彦实，一字子微，德兴人。《宋史》不为立传。《江西通志》载其崇宁中进士，授国子监簿，迁博士，调处州工曹，召为秘书省校书郎，寻充馆职，南渡後历中书舍人。当有所据也。《宋志》载扩《东窗集》四十卷，又诗十卷。而陈振孙《书录解题》不著於录，则在宋末已不甚传。故元、明以来谈艺者罕相称引。惟《永乐大典》尚多录其诗文。其为中书舍人时所作制词尤夥，大抵温丽绵密，与汪藻可以联驱。谨采掇编辑，厘为一十六卷。其为秦桧追赠祖父及万俟Ι兼侍读诸制，极词谀颂，纰缪殊深。考王明清《挥麈馀话》，称扩为著作郎，其兄秘书少监楚材新婚，约观梅西湖。扩赋诗有“折归忍负新蕉叶，笑插新临玉镜台”之句。秦桧见之，大称赏，曰：“旦夕当以文字官相处。”迁擢左史，再迁而掌外制。是扩本因桧得进，故假草制以贡媚。其为人殊不足道。然扩所交游，如朱翌、曾忄造、吕本中、徐俯，皆一代胜流。切靡刂有助，故词采清丽，斐然可观。亦未可尽没也。其中《赠顾景繁》诗，龚明之《中吴纪闻》仅载有五十六字。厉鹗《宋诗纪事》遂引作《绝句》二首。今检阅旧文，乃知为七言古诗二篇，明之特节录数语。鹗盖未睹斯集，是以传讹，亦足云罕觏之笈矣。</p>
<p>△《忠惠集》・十卷、《附录》・一卷（永乐大典本）</p>
<p>宋翟汝文撰。汝文字公巽，润州丹阳人。登进士第。事徽、钦两朝，至显谟阁学士，出知越州。高宗时历官参知政事。以伉直忤秦桧罢归。事迹具《宋史》本传及孙繁所作志铭中。“忠惠”者，其没後门人所私谥也。汝文好古淹博，深通篆籀。尝从苏轼、黄庭坚、曾巩游，故所为文章，尚有熙宁、元桃欧纭Ｊ烦破湮中书舍人时，外制典雅，一时称之。盖当北宋之季，如汪藻、孙觌皆以四六著名，惟汝文能与之颉颃。周必大序觌《鸿庆集》，称中多误收汝文所作。亦足见其体格之相近矣。杨万里《诚斋诗话》引汝文《左仆射制》中“古我先王惟图任旧人共政，咸有一德克左右厥辟宅师”二句。以为用成语雅驯妥贴之式。又引《贺蔡攸除少师启》中“朝廷无出其右，父子同升诸公”二句。以为截断古语，补以一字而读者不觉，为巧之至。今观其文，大都根柢深厚，措词雄健。所谓无一字无来处者，庶几足以当之。非南宋表启涂饰剽掇之比。其为作者所推，非徒然也。集乃其子耆年所编。见於《宋史・艺文志》者三十卷。明以来久不复传。今从《永乐大典》各韵中掇拾排比，编为十卷，以存其梗概。又汝文罢执政後，尝提举洞霄宫。《宋史》失载其事。近朱彝尊撰《洞霄题名记》，仅以李弥逊《筠溪集》所作制词为据，系之绍兴二年。且取靖康原职，题曰显谟阁学士。今考孙繁志铭，则汝文实在绍兴七年冬以郊恩除资政殿学士，提举洞霄宫。彝尊未见此文，故所记俱误。今并以繁文附录於末，亦足为考证之一助焉。</p>
<p>△《松隐文集》・三十九卷（浙江鲍士恭家藏本）</p>
<p>宋曹勋撰。勋有《北狩见闻录》，已著录。是集前载正统中大理寺正洪益中序，称为勋十世孙参所藏。朱彝尊亦尝从其家借抄《迎銮赋》七篇。谓勋之子姓保有此卷半，千馀年勿失。後复得文集录之。盖止有家传抄本，从未锓版也。其中第十四卷已全佚。楼钥《攻窆砑》载有《松隐集序》，亦阙不载。又脱篇落句，不一而足。则亦蠹蚀断烂之馀，转相传写，幸而仅存矣。勋尝从徽宗北狩，奉密诏南归。後又奉使至金迎宣仁太后。故其诗文，多可以考见时事。词采亦雅赡可观。惟《上吕颐浩书》，欲结刘豫以图金，则其计太疏。非惟於理不可，即於势亦必不行矣。洪迈《夷坚志》谓勋父元宠，昔以《红窗迥曲》著名。今观集中诸诗，如“独不见杨花曲”之类，语多缛丽，时有小词香艳之遗。似乎尚沿其家学。然如《乾道圣德颂》之类，亦未尝不肃穆典重，具有古音。盖亦如《淮海》一集，诸体并具，不可全谓之诗如词也。</p>
<p>△《石林居士建康集》・八卷（福建巡抚采进本）</p>
<p>宋叶梦得撰。梦得有《春秋传》，已著录。陈振孙《书录解题》载梦得总集一百卷，《审是集》八卷。今俱不传。又载《建康集》十卷，乃绍兴八年再镇建康时所著。此本八卷，与振孙所记不合。然末有其孙辂题跋，亦云八卷。其或《书录解题》屡经传写，误以八卷为十卷。抑或旧本残阙，亡其二卷，後人追改辂跋以伪称完帙。则均不可考矣。梦得为蔡京门客，章兑黾摇５惫江以後，公论大明，不敢复嘘绍述之焰。而所著《诗话》，尚尊熙宁而抑元蹋往往於言外见之。方回《瀛奎律髓》於其《送严婿北使》一诗，论之颇详。然梦得本晁氏之甥，犹及见张耒诸人。耳扌需目染，终有典型。故文章高雅，犹存北宋之遗风。南渡以後，与陈与义可以肩随。尤、杨、范、陆诸人皆莫能及。固未可以其绍圣馀党，遂掩其词藻也。</p>
<p>△《简斋集》・十六卷（浙江鲍士恭家藏本）</p>
<p>宋陈与义撰。与义字去非，洛阳人，简斋其号也。登政和三年上舍甲科。绍兴中官至参知政事。事迹具《宋史》本传。是集第一卷为赋及杂文九篇，第十六卷为诗馀十八首，中十四卷皆古今体诗。方回《瀛奎律髓》称《简斋集》中无全首“雪”诗。惟以《金潭道中》一首有“後岭雪槎牙”句，编入“雪类”。今考集中古体、绝句，并有雪诗，与回所言不合。盖回所选录，惟五七言近体，故但就近体言之。非後人有所窜入也。与义之生，视元讨钊松酝怼９事辣局小督西宗派图》中不列其名。然靖康以後，北宋诗人，凋零殆尽。惟与义为文章宿老，岿然独存。其诗虽源出豫章，而天分绝高，工於变化。风格遒上，思力沈挚，能卓然自辟蹊径。《瀛奎律髓》以杜甫为一祖，以黄庭坚、陈师道及与义为三宗，是固一家门户之论。然就江西派中言之，则庭坚之下，师道之上，实高置一席无愧也。初与义尝作《墨梅》诗，见知於徽宗。其後。又以“客子光阴诗卷里，杏花消息雨声中”句为高宗所赏。遂驯至执政。在南渡诗人之中，最为显达。然皆非其杰构。至於湖南流落之馀，汴京板荡以後，感时抚事，慷慨激越，寄迹遥深，乃往往突过古人。故刘克庄《後村诗话》谓其造次不忘忧爱，以简严扫繁缛，以雄浑代尖巧。第其品格，当在诸家之上。其表侄张や为作墓志云：“公诗体物寓兴，清邃超特。纡馀闳肆，高举横厉。”亦可谓善於形容。至以陶、谢、韦、柳拟之，则殊为不类。不及克庄所论为得其真矣。</p>
<p>△《北山小集》・四十卷（浙江鲍士恭家藏本）</p>
<p>宋程俱撰。俱有《麟台故事》，已著录。是集凡诗十一卷，赋及杂文二十九卷。俱天性伉直，其在掖垣，多所纠正。如《高宗幸秀州赐对蜃印罚极言赏罚施置之当合人心。《论武功大夫苏易转横行蜃印罚极言朝廷之当爱重官职。又徐俯与中人唱和，骤转谏议大夫，俱亦缴还录黄，颇著气节。今诸蚓阍诩中。其抗论不阿之状，读之犹可以想见。至制诰诸作，尤所擅场。史称其典雅闳奥，殆无愧色。诗则取迳韦、柳以上裉铡⑿唬萧散古澹，亦颇有自得之趣。其《九日》一首，毛奇龄选《唐人七律》，至误以为高弥作。足知其音情之近古矣。其集传世颇稀。此本乃石门吴之振得於泰兴季振宜家。盖犹从宋椠抄存，故鲜所阙佚。近时厉鹗作《宋诗纪事》，载俱古诗二首、律诗二首、联句一首，皆称采自《北山集》。而其中《南园》一首，检集本实作《章仆射山林》，与鹗所引已不相合。又《游大涤》一首，采自《洞霄诗集》。而集本第三卷内有《同馀杭尉江仲嘉褒道人陈祖德良孙游洞霄宫》一首，检勘即鹗所引。而篇幅较长，几过其半。鹗亦不及详检，反欲以补是集之遗，殊为疏舛。殆鹗据他书转引，未见此本欤！</p>
<p>△《杉溪居士集》・十二卷（永乐大典本）</p>
<p>宋刘才邵撰。（案ψ执于啵不从邑，他书或从邑者，传写误也。）才ψ置乐校庐陵人，杉溪居士其自号也。大观二年上舍释褐。宣和二年又中宏词科。累迁校书郎，以养亲归。家居十年，绍兴初起为秘书丞，再掌制诰。官至工部侍郎，权吏部尚书，加显谟阁直学士。事迹具《宋史》本传。是集之名，亦见传中。然《艺文志》乃阙而不载。据周必大序，原本盖二十二卷。顾自明以来，传本甚稀。厉鹗《宋诗纪事》从诗话补遗中录其《夜度娘歌》一首。今检勘原集，乃《相思曲》中之四句，误作全诗。知旧本久亡，故无从而考正矣。谨就《永乐大典》所载，裒辑编次，厘为诗三卷、内外制四卷、杂文五卷。其间如必大原序所举《清江引》、《大堤曲》诸诗，皆不复存。然约略卷帙，似尚得十之六七。其诗源出苏氏，故才气颇为纵横。其杂文亦多驯雅，而制诰诸作，尤有体裁。其他所纪朝廷典故，与《宋史》往往异同。如《地理志》谓南渡有淮平无盱眙，而集中有《向子固知盱眙军转官制》。《职官志》载政和七年易观察留後为承宣使，而集中《赐董先辞免新除承宣使恩命不允诏》，有“顷因留务之职，易以使名”之语。知承宣使之名乃始於绍兴不始於政和。又如《选举志》不载绍兴二十六年戒谕科举事。《张纲传》不载纲参知政事。《陈康伯传》不载其居馆职之类。皆可据以订讹补阙。惟所行秦桧制词，语多溢量。至称其“道义接丘、轲之传，勋名真伊、吕之佐”，尤为谬妄。史称其於权臣用事之时，能雍容逊避以保名节，颇著微词。其指此类欤？是则白璧之瑕矣。</p>
<p>△《筠溪集》・二十四卷（编修汪如藻家藏本）</p>
<p>宋李弥逊撰。弥逊字似之，连江人，居於吴县。大观三年上舍第一。高宗朝试中书舍人，再任户部侍郎。以争和议忤秦桧，乞归。事迹具《宋史》本传。是集首有楼钥序，称其“归隐西山十六年，不复有仕宦意。咏诗自娱，笔力愈伟”。《朱子语录》称“李弥逊亦一好前辈”。又尝跋其《宿观妙堂诗》後，亦倾倒甚至。盖其人其文，俱卓然足以自立者也。旧本原题《筠溪集》。筠溪者，其归连江时所居之地，弥逊以自号，因以名集。集中有《筠溪图跋》，叙其始末甚明。《宋史・艺文志》载弥逊集二十四卷，亦名曰《筠溪》，可以互证。此本题曰《竹溪集》。考诸家著录，皆无此名，知为传写之误。今仍改题曰《筠溪集》，以复其旧焉。</p>
<p>△《华阳集》・四十卷（两江总督采进本）</p>
<p>宋张纲撰。纲字彦正，金坛人。大观、政和间试舍法，三中首选。初与蔡京、王黼不合，二人每挤抑之。及南渡後，登琐闼，复与秦桧有隙，遂致仕。桧没，乃召用，终参知政事。事迹具《宋史》本传。纲健於为文，每一落纸，都人辄传播。遭建炎兵毁，十不存一。值桧柄国，惧为所忌，绝意著述。然嗣子坚搜辑散佚，尚得八百馀篇。至孙釜始刊版置郡学。以其自号华阳老人，即以名集。洪迈为之序，凡文三十三卷、诗五卷、词一卷，後附行状一卷。诗文典雅丽则，讲筵所进故事，因事纳忠，亦皆剀切。至南宋之初，尽革绍述之弊。凡元讨畛贾後，无不甄录。转相标榜，颇滋伪冒。纲乃复有蜃勇鄣臣推恩太滥。尤可谓卓然特立，毫无门户之见者矣。</p>
<p>△《忠穆集》・八卷（永乐大典本）</p>
<p>宋吕颐浩撰。颐浩字元直，其先乐陵人，徙齐州。中进士第。徽宗时历官至河北都转运使。高宗南渡，起知扬州。两入政府，同中书门下平章事。後以少傅、醴泉观使致仕。卒赠太师、秦国公。谥忠穆。事迹具《宋史》本传。颐浩集凡十五卷，见於陈振孙《书录解题》、《宋史・艺文志》者并同。旧本久佚。惟《永乐大典》颇散见其遗篇。裒而辑之，尚得文一百三十七首、诗词五十八首。今重为排辑，勒成八卷。颐浩在相位时，颛肆自用，力排李纲、李光诸人。创立月舂钱，贻东南患。深为公论所不与。然宣和伐燕之役，颐浩随转运，奏燕山河北危急五事，请议长久之策。一时称其切直。至建炎中苗傅、刘正彦为逆，颐浩与张浚倡义勤王，卒平内难。又少长西北两边，於军旅颇为娴习。其应诏上战守诸策，载於徐梦莘《三朝北盟会编》者，大约皆谓和议之必不可成，而劝高宗为乘机进取之计。凡分兵策应机宜，条画颇备。虽都督江淮，迄未建恢复之绩，不能尽酬其所言；然较张浚之迂谬寡谋，娼嫉误国，富平诸役，流毒苍生者，则固有间矣。集中《上时政》一书，乃作於靖康初年，能预决金兵之必来，谆谆以迁避为说，亦复具有先见。而本传独未及此事，是亦足以补史阙也。《书录解题》又称集後三卷皆燕、魏杂记。盖颐浩在河北时所作。今只存二十九条，於古迹颇有典据。又其集在孝宗时尝付两浙漕司镂版，详见其子菟作谢表中。今与颐浩《配享省札》一通并附於末，以备稽核焉。</p>
<p>△《紫微集》・三十六卷（永乐大典本）</p>
<p>宋张や撰。や字巨山，襄阳人。宣和三年上舍中第。绍兴九年除司勋员外郎。累迁敷文阁待制，知衢州。终於提举江州太平兴国宫。事迹具《宋史・文苑传》。や为陈与义之表侄，少时尝从受学。故刘克庄《後村诗话》谓其诗句法与简斋相似。而於五言古诗尤极赏其语意高简，意味深远。又克庄所摘七言绝句，如《故园坟树想青葱》诸篇，尤能以标格见长。而集中似此类者尚多。大抵绝句清和婉约，较胜与义。其他虽未能遽相方驾，而气体高朗，颇足以自名一家。至古文典雅沈实，亦尚有北宋诸家矩酢Ｋ上奏议，如《论和战守》、《论攻取》等篇，史皆采入本传。於当时事势，尤条析详明。惟《绍兴复古诗》一章，贡谀秦桧，深玷生平。考《朱子语录》有云：“金人败盟时，秦桧大恐，顾朝士问计。张巨山微诵曰：‘德无常师，主善为师。善无常主，协於克一。’桧因留与语，巨山为之画策。桧喜，即命作奏稿。仓卒不仔细，起头两句，以‘德无常师’为伊尹告成汤。‘陈力就列’为孔子之语。寻擢巨山为中书舍人。有无名子作诗嘲之云：‘成汤为太甲，宣圣作周任’”云云。是や本因附桧得进。陈振孙《书录解题》亦载此事。且称“桧旋疑や贰己，未几亦罢”。然则此诗之作，乃借以修好於桧者。故本传谓诗进後，将复召用，殆由桧意解而然。特作史者不能得其情故耳。今其代桧奏稿虽已不存，而是诗尚传。留供千秋之嗤点，亦足以昭炯戒矣。《宋史・艺文志》载《紫微集》三十卷。《书录解题》则作《张巨山集》，亦三十卷。自明以来，久无传本。今据《永乐大典》所录，裒辑排比。诸体咸备，当已鲜所阙遗。以其篇帙较富，析为三十六卷。仍依宋史，题作《紫微集》，复其旧目焉。</p>
<p>△《苕溪集》・五十五卷（浙江鲍士恭家藏本）</p>
<p>宋刘一止撰。一止字行简，湖州归安人。宣和三年进士。绍兴初召试，除秘书省校书郎。历给事中，以敷文阁直学士致仕。事迹具《宋史》本传。案陈振孙《书录解题》称“一止居琐闼仅百馀日，忤秦桧罢去，闲居十馀年。後桧死，复召，仍力辞不起。年八十二乃终”。盖亦守正不阿之士。其没也，韩元吉为作行状，称其文章推本经术，出入韩、柳，不效世俗纤巧刻琢。虽演迤宏博，而关键严备。其为诗寓意高远，自成一家。吕本中、陈与义读之，曰：“语不自人间来也。”是其著作亦盛为当代所推矣。行状及《宋史》本传皆称《非有斋类稿》五十卷。《书录解题》亦同。此本前有曝书亭印记，盖朱彝尊家旧钞。题曰《苕溪集》，不知何人所改。又诗文共五十三卷，末附行状一卷、诰词一卷，凡五十五卷。卷数亦非其旧，或後人掇拾遗篇，增附其後，因而更名欤？</p>
<p>△《东牟集》・十四卷（永乐大典本）</p>
<p>宋王洋撰。洋字元渤，山阳人。以省试第二名中宣和六年甲科。绍兴初累官起居舍人、知制诰，直徽猷阁，历典三郡。其事迹不见於《宋史》。惟周必大所作集序，略纪其行履大概。《嘉定山阳志》中有洋小传，亦皆采必大序中语，不能有所增益。今考韩氵虎《涧泉日记》，称“洋在信州城，居有荷花水木之趣，因号王南池。辟宴坐一室，号半僧寮。清贫，衣服窭甚。善诗篇”云云。《江西通志》亦称洋侨寓上饶，与曾几相唱和。以二书所载与集序参考之，盖亦南渡之清流也。集为其子昌祖所编。《宋史・艺文志》列其目为二十九卷，而必大原序实作三十卷。则《宋史》为误。自明以来，世罕传本。选录宋诗者多未之及。独《永乐大典》各韵中散见颇多。谨采掇编订，得古今体诗七百首、杂文三百五十馀首。其诗极意镂刻，往往兀自喜，颇不为边幅所拘。文章以温雅见长，所撰内外制词，尤有典则。盖洋生当北宋之季，犹及睹前辈典型。故其所作，虽未能上追古人，而蝉蜕於流俗之中，则胰辉兑印：槁酢度菡三笔》载洋《题馀干县琵琶洲》诗云：“塞外风烟能记否，天涯沦落自心知。眼中风物参差是，只欠江州司马诗。”当时称为佳句。而《永乐大典》内已佚不收。又《涧泉日记》极赏洋为李彭老所作《养源斋记》。检《永乐大典》亦无此篇。则其他残阙，当复不少矣。今姑就其尚存者分类排纂，析为十四卷，以著其概。其周必大序亦仍冠之於首焉。</p>
<p>△《相山集》・三十卷（永乐大典本）</p>
<p>宋王之道撰。之道字彦猷，庐州人。宣和六年与兄之义、弟之深，同登进士第。调历阳丞。南渡後累官湖南转运判官。以朝奉大夫致仕。後以其子蔺官枢密使，追赠太师。《宋史》为蔺立传，而不及之道。故其事迹不详。惟尤袤所撰神道碑尚在《永乐大典》中，可以考见大略。之道尝自号相山居士，其集即以为名。《宋史・艺文志》作二十五卷。《书录解题》作二十六卷。《宝体π胫尽芳啊跺π胄志》俱作四十卷。尤袤碑文作三十卷。彼此乖互不合。今原集既亡，无可复证。然袤碑乃据其子家状所书，似当得其实也。初，金兵南伐，庐州盗起，之道率乡人据险共保，城赖以全，宦云挠凶愠啤Ｓ制涞堑诙允保即极言燕、阌帽之非。以切直抑置下列。及绍兴和议初成，之道方通判滁州，移吏部侍郎魏艄ぁ⑺沮稍统书，力陈辱国非便。寻又上疏论之，并以前书缴进。大忤秦桧意，谪监南雄盐税。坐是沦废者二十年。今原疏虽佚不存，而所与艄ぁ⑼扯书，具在集中。其所论九不可和之说，慷慨激烈，足与胡铨封事相匹。气节尤不可及。其他论事诸蜃樱亦多明白晓畅，可以见诸施行。韵语虽非所长，而抒写性情，具有真朴之致。盖有体有用之言，固不徒以文章工拙论矣。谨就《永乐大典》各韵中奂编次，仍可得三十卷。疑明初纂修诸臣，重其为人，全部收入。故虽偶有脱遗，而仍去原数不远欤。</p>
<p>△《三馀集》・四卷（永乐大典本）</p>
<p>按《三馀集》世无传本，惟散见《永乐大典》中。然各韵所载，题为黄次岑者计七十馀篇。题为黄次山者计五篇。已自相殛酢Ｆ渲小都山堂记》一首，篇末自署豫章黄次岑。又别载谢锷所撰《三馀集序》，则曰流江黄季岑。更互相舛迕。《宋史・艺文志》则作黄季岑《玉馀集》。焦摺豆史经籍志》则作黄次山《三馀集》。《前贤小集拾遗》载其诗一首，《历代名臣奏议》载其文三篇，亦均作黄次山，近时厉鹗撰《宋诗纪事》，则云黄次山字季岑。辗转异同，几於不可究诘。惟《丰城县志》载宋黄得礼字执中，元碳浣士，曾为柳州军事参军。与集中《先大夫述》一首符合。又载得礼长子名彦辅，字伯强，登政和进士。次子彦平，字季岑，号次山，登宣和进士。建炎初仕至吏部郎中。出提点湖南刑狱。载其世系名字、科第仕履，皆一一条晰。然则撰此集者乃黄彦平。所谓次岑、次山、季岑者，或传写讹异，或偶以字行耳。至其集名《三馀》，当取三国董遇三馀读书之意。《宋史》作《玉馀》，亦字形相似而误也。彦平在靖康初，坐与李纲善，贬官。南渡後数上蜃勇凼拢多所建白。其《论赏罚》一疏，持论尤为平允。厥後刘光世、吕祉得失，卒为所料，如操券然。亦刚正有识之士矣。又张端义《贵耳集》曰：“马子方作守令，幕下黄次山作启，与庙堂不入意。因自作之，有云‘方倬胖年，买臣自知其将贵。当乙巳之岁，渊明已赋其归来。固不敢自比於古人，欲以此折衷於夫子。’黄大服”云云。是其虚心从善，异乎一长自足者，宜其文之工也。今据《永乐大典》所存，编为赋诗二卷、杂文二卷。存其文，并以存其人焉。</p>
<p>△《大隐集》・十卷（永乐大典本）</p>
<p>宋李正民撰。正民有《己酉航海记》，已著录。正民《宋史》无传，事迹始末不可考。惟据《航海记》所述，知其高宗时为中书舍人，尝奉使通问隆烫后而已。今以集中诸表考之，则在朝尝为给事中、礼部吏部侍郎。在外尝知吉州、筠州、洪州、湖州、温州、婺州、淮宁府。扬历颇久，晚予宫祠以归。又考徐梦莘《三朝北盟会编》，载“绍兴十二年五月，金元帅来书云：‘汴梁留守孟庾、陈州太守李正民及毕良史者，比审议使萧毅等回，具言江南尝询访此人，今并委沿边官司，发遣前去。’六月，金人放东京留守孟庾、知陈州李正民还”云云。是正民於知陈州时尝为金人所获，以和议成得还。集中《南归诗》所云“沦身绝域久睽孤，投老归来鬓涫琛闭撸盖即其事。特孟庾以东京附金，归後高宗弃不复用。而正民屡更任使，终始弗替。则其在金朝当犹未至於失节，特史文阙略，不能得其详耳。其集见於《宋史・艺文志》者三十卷，传本久佚，惟《嘉兴府志》载其《海月亭》诗一首。今据《永乐大典》所载，掇拾编次，厘为文六卷、诗四卷。中多中书制诰之作，温润流丽，颇近浮溪。其诗亦妍秀可诵。在南渡初，犹不失为雅音焉。 






</p></div>
  <div class="adBottom">
    <script src="../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='215949.html' class='pagedaohang'>【上一篇】<i>:卷一百五十七・集部十○别集类十</i></a></span><span class="tomenu"><a href="sikuquanshuzongmutiyao.html" title="四库全书总目提要" class="returnIndex">【回目录】</a>
</span><span class="toup1"><a href='215947.html' class='pagedaohang'>【下一篇】<i>：卷一百五十五・集部八○别集类八</i></a></span></div>
  <div class="adBottom">
    <script src="../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../js/foot.js" type="text/javascript"></script>

</body>
</html>
