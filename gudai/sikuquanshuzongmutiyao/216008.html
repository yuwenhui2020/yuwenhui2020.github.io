<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>四库全书总目提要_卷九十六・子部六○儒家类存目二</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/sikuquanshuzongmutiyao/216008.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../templets/default/css/p.css" />
<link rel="stylesheet" type="text/css" href="../../templets/default/css/book.css" />
<script src="../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/sikuquanshuzongmutiyao/216008.html");
</script>
</head>
<body>
<div id="topbar">
  <div id="logo"><a href="../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../book_sbkk8_default.html">首页</a></li>
     
      <li><a href='../gudai.html'>古典文学</a></li>
      <li><a href='../../gushihui/gushihui.html'>故事会</a></li>
      <li><a href='../../meirongyangsheng/meirongyangsheng.html'>美容养生</a></li>
      <li><a href='../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="216008.html#" class="bds_more" data-cmd="more">分享到：</a><a href="216008.html#" class="bds_weixin" data-cmd="weixin" title="分享到微信">微信</a><a href="216008.html#" class="bds_qzone" data-cmd="qzone" title="分享到QQ空间">QQ空间</a><a href="216008.html#" class="bds_tsina" data-cmd="tsina" title="分享到新浪微博">新浪微博</a><a href="216008.html#" class="bds_tqq" data-cmd="tqq" title="分享到腾讯微博">腾讯微博</a><a href="216008.html#" class="bds_tqf" data-cmd="tqf" title="分享到腾讯朋友">腾讯朋友</a><a href="216008.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../book_sbkk8_default.html'>主页</a> > <a href='../gudai.html'>古代文学</a> > <a href='sikuquanshuzongmutiyao.html'>四库全书总目提要</a> > </div>
<div class="ad960"><script src="../../js/ad960sougou.js" type="text/javascript"></script></div>
<div id="maincontent">
  <h1 class="articleH1">卷九十六・子部六○儒家类存目二</h1>
  <div id="content"><span id="ad328_r">
    <script src="../../js/article.js" type="text/javascript"></script>
    </span><p>
	　△《後渠庸书》&middot;一卷（编修程晋芳家藏本）</p>
<p>
	明崔铣撰。铣有《读易馀言》，已著录。此其笔记之文。如论春王正月为周正；幽赞於神明而生蓍为用策；论《易》不本於先天图，在今日为已定之论，在明人则为卓识矣。又曰：图象繁而《易》荒矣，小序废而《诗》芜且浅矣，左氏轻而《春秋》虚矣。喜新变古，君子无乐乎斯焉耳。又曰：宋人之说古事也，多以其意亿之。始犹昭然也，习之久，遂若真者，诬矣哉！尤讲学家所不肯言者。铣独不巧言回护，亦绝无门户之私。然诸条皆见所作《士翼》中。殆後人摘抄，伪立此名，曹溶不及详核，误收入《学海类编》耳。</p>
<p>
	△《同异录》&middot;二卷（浙江鲍士恭家藏本）</p>
<p>
	明陆深撰。深有《南巡日录》，已著录。是书采汉以来名臣奏疏、杂文有关於典章政事之大者，节而录之，分为二卷。上篇曰典常，下篇曰论述。每条之末，各附以论断。大旨欲取古人成说，相其缓急，而通之於当世之务。其书始脱稿於闽中，及提学山西，重加诠次，欲奏上之。既而不果。其进书原序，犹存卷首。书中凡原文有陛下云云者，俱空白二字，而注其下云：前朝臣子尊称君上之文，义当避阙。然古来传写旧文，实无此例。世所见石经《尚书》，於帝字王字均未有避阙者也。</p>
<p>
	△《心性书》&middot;（无卷数，浙江巡抚采进本）</p>
<p>
	明湛若水撰。若水有《二礼经传测》，已著录。是书首列心性图，图後有说。复集心性通三十五章，附其门人黄民准、锺景星、周学心、袁邮、郭肇乾、谢锡命、湛天润为之注与赞。霍任又著或问数十条以发明之。盖欲仿周子《太极图说》、《通书》也。</p>
<p>
	△《杨子折衷》&middot;六卷（浙江郑大节家藏本）</p>
<p>
	明湛若水撰。宋儒之学，至陆九渊始以超悟为宗。诸弟子中最号得传者莫如杨简。然推衍九渊之说，变本加厉，遂至全入於禅。所著《慈湖遗书》，以心之精神是谓圣一语，为道之主宰。而以不起一意，使此心虚明洞照，为学之功夫。其极至於斥《大学》非圣言，而谓子思、孟子同一病源，开後来心学之宗。至於冥恍惚，以为独得真传，其弊实成於简。若水因当时有梓其书者，乃即其所言，条析而辨之。凡书中低一格者简之说，平格者若水之论也。</p>
<p>
	△《遵道录》&middot;八卷（江苏巡抚采进本）</p>
<p>
	明湛若水撰。所辑皆明道程子之说。其曰遵道者。自序为遵明道也。若水从陈献章游，生平所至，必建书院以祀献章。初与王守仁同讲学，后各立宗旨。守仁以致良知为宗，若水以随处体验天理为宗。守仁言若水之学求之於外，若水亦谓守仁格致之说不可信者四。学者遂分王、湛之学。若水得力于献章，每教人静坐，其学洒然独得。故於宋儒中独推尊明道。所谓学焉而得其性之所近也。此本凡八卷，衍圣公孔昭焕所进本则作十卷，盖当时原有两刻，《明史&middot;艺文志》作十卷，所据即孔氏本也。</p>
<p>
	△《甘泉新论》&middot;一卷（编修程晋芳家藏本）</p>
<p>
	明湛若水撰。若水之学以虚明为宗，故其论心则以为主一而无物，其论性则以宋儒理气对举为非，视程、朱所论颇殊。《千顷堂书目》载《甘泉明论》十卷，又《甘泉新论》一卷。其《明论》今未见，此本则曹溶《学海类编》所载也。</p>
<p>
	△《论学要语》&middot;一卷、《洞语》&middot;一卷、《接善编》&middot;一卷、《人伦外史》&middot;一卷（江西巡抚采进本）</p>
<p>
	明刘阳撰。阳字一舒，安福人。由举人授砀山县知县，官至监察御史。阳初从族人刘晓受经。晓告以王守仁之学，遂往谒守仁於赣州。故《要语》、《洞语》大率不离良知之旨。其《接善编》多采先儒粹语，非所自作。其《人伦外史》即墓志、传状、诗咏等作，以其人系於孝弟忠义贞节之大，故以外史为名。旧总题曰《刘两峰集》，然实非诗文之属，未可著录于集部。故分列其目，隶之儒家类焉。</p>
<p>
	△《闲辟录》&middot;十卷（浙江巡抚采进本）</p>
<p>
	明程庾。庥小缎掳惭系录》，已著录。是编录朱子集中辨正异学之语，以辟陆、王之说，凡九卷，其末一卷则杂取《宋史》以下诸家之论朱、陆者。其说不为不正，而门户之见太深。词气之间，激烈已甚，殊非儒者气象，与陈建《学锻ū妗肪谓之善骂可也。《江南通志》载馑著尚有《新安文献》、《紫阳风雅》二书，今并未见，然大略可睹矣。</p>
<p>
	△《苑洛语录》&middot;六卷（副都御史黄登贤家藏本）</p>
<p>
	明韩邦奇撰。邦奇有《易学启蒙意见》，已著录。是书皆平日论学之语，及所记录时事，辑为一编，本名《见闻考随录》，已编入所著《苑洛集》中。惟集本五卷，此本作六卷，所载虽稍有出入，而大略皆同。盖此本乃邦奇门人山西参议白璧所刊。前有璧序，称刻而题之曰《苑洛先生语录》，疑又为璧所重编也。</p>
<p>
	△《愿学编》&middot;二卷（陕西巡抚采进本）</p>
<p>
	明胡缵宗撰。缵宗有《安庆府志》，已著录。此编乃其讲学之语。成於嘉靖甲寅，时缵宗已七十五矣。关中之学，大抵源出河东三原，无矜奇吊诡之习。缵宗又师罗钦顺而友魏校、湛若水、何瑭、吕冉、马理，故所论颇为笃实。其解《大学》用古本，而不废朱子格物之说，虽与王守仁异趋，而称其如程门之有游、杨，亦无门户诟争之习。然核其全书，大抵皆先儒所已言也。</p>
<p>
	△《近取编》&middot;二卷（陕西巡抚采进本）</p>
<p>
	明胡缵宗撰。是编取《朱子要语》厘成二卷，名曰《近取》者，谓取诸切近日用，以救宗金者之弊。殆为王守仁发也。</p>
<p>
	△《海樵子》&middot;一卷（编修程晋芳家藏本）</p>
<p>
	明王崇庆撰。崇庆有《周易议卦》，已著录。是编仅二十六则，多摹仿王通《中说》，周子《通书》，张子《正蒙》之体，大抵老生常谈。末一条论为将必用儒者，谓有张良之楚歌，则项羽之魂自褫；有诸葛之隳瘢则南人之反自定。夫渡泸之役，未必徒恃阵图。至於四面楚歌出自张良，《史记》、《汉书》皆不载，不知其何所本矣。</p>
<p>
	△《东石讲学录》&middot;十一卷（浙江范懋柱家天一阁藏本）</p>
<p>
	明王胱。胗小吨乙迓肌罚已著录。是集为其门人黄文龙所编，皆平生讲学之语。胗肼骄旁ㄎ乡人，故其说一以九渊为本云。</p>
<p>
	△《心学录》&middot;四卷（浙江范懋柱家天一阁藏本）</p>
<p>
	明王胱。是编乃胙亲家居之时，取陆九渊之言，择其发明心学者，汇为一编。凡五百二十条，而以己意推阐之，大旨亦主王守仁晚年定论。</p>
<p>
	△《大儒心学语录》&middot;二十七卷（江苏巡抚采进本）</p>
<p>
	明王胱。是编亦其归养之时所辑诸儒语录。凡周子、程子、张子、邵子、杨时、谢良佐、吕大临、尹享、罗从彦、李侗、胡宏、朱子、陆九渊、张┉、吕祖谦、黄А⒉躺颉⒊麓尽⒄娴滦恪⒀Ν蟆⑽庥脲觥⒊孪渍隆⒑居仁二十四家，皆论心学之语也。</p>
<p>
	△《性理群书集览》&middot;七十卷（江苏巡抚采进本）</p>
<p>
	不著撰人名氏。但题琼山玉峰道人集览，不知为谁。其书取永乐《性理大全》中人名、地名、年号、训诂之类，依王幼学《通鉴纲目集览》之例，各为注释，有增注者，即别标为附录。然浅陋殊甚，如《太极图说》後遂宁傅耆伯成句，於遂宁下则详注，傅耆下则注未详出处。又如《律吕新书》内，於梁武帝之通则注，於晋荀勖之笛则不注。盖出不学者所为。卷尾有大德辛未刊行字，尤为舛谬。是书本注《性理大全》，安得大德中先有刊本？考辛未为明正德六年，此售伪者以版式近麻沙旧本，故削补正字，伪冒元刻也。</p>
<p>
	△《三难轩质正》&middot;（无卷数，浙江巡抚采进本）</p>
<p>
	明戴金编。金字纯夫，濮阳人。正德甲戌进士。官至兵部尚书。金自以力行、责己、克终三者甚难，因取以名轩。而徵集同时士大夫所赠诗词、序记、论说、铭赞汇成是编。然学在实践，既知三者之难，则自勉而已矣，徵文刻集何为也。且以是三者为难，虽圣贤不以为非。本无疑义，又安用质正乎？</p>
<p>
	△《正学编》&middot;二卷（浙江范懋柱家天一阁藏本）</p>
<p>
	明陈琛撰。琛有《易经浅说》，已著录。是书已编入所著《紫峰集》中，此其别行之本。凡二十一篇，各立篇名，全拟《通书》、《正蒙》之体，未免刻画之嫌。然依傍先儒，不敢出入，持论尚无疵谬。末附秋夜感兴诗十绝句，亦力摹康节击壤之派，其宗尚可知矣。</p>
<p>
	△《说理会编》&middot;十五卷（浙江巡抚采进本）</p>
<p>
	明季本撰。本有《易学四同》，已著录。本为王守仁门人。自序谓亲闻姚江之传，而同门之士传布师说遍天下。恐其为说既长，或乖典则，故辑此书。凡疑难之说，悉辨明之。其意盖拟守仁於濂、洛，而此书则仿《近思录》而作。《近思录》分类十四，此分类十二。其先之以性理、圣功者，犹录之首及道体论也。继之以实践、贤才者，犹录之次及於致知、存养、克治也。推之於政治者，犹录之有治道、治法也。终之以异端诸子者，犹录之辨别异论、总论圣贤也。其间巧借程、朱之言以证良知之说，则犹守仁、朱子晚年定论之旨耳。</p>
<p>
	△《困辨录》&middot;八卷（浙江巡抚采进本）</p>
<p>
	明聂豹撰。豹字文蔚，永丰人。正德丁丑进士。官至兵部尚书。谥贞襄。事迹具《明史》本传。豹之学出於姚江。是编乃其嘉靖丁未系诏狱时所札记，分辨中、辨易、辨心、辨素、辨过、辨仁、辨神、辨诫八类。罗洪先为之批注。</p>
<p>
	△《燕居答述》&middot;二卷（浙江巡抚采进本）</p>
<p>
	明戴经撰。经，德清人，聂豹之门人也。是编皆述豹讲授之语，下卷又别题日疑总问、日见条问、日见条注、疑问诸目。大抵《困辨录》中所已具，经特以己所获闻者别加编缀，故往往复出焉。</p>
<p>
	△《研几录》&middot;（无卷数，河南巡抚采进本）</p>
<p>
	明薛侃撰。侃有《图书质疑》，已著录。是书乃侃门人郑三极所编。侃承姚江馀绪，故屡称引良知之说。其儒释辨，谓世之疑先生之学类禅者三，曰废书，曰背考亭，曰虚。侃一一辨之。黄宗羲《明儒学案》，谓此浅於疑阳明者，皆不足辨也。况言元寂，言虚无，愈辨愈支，并王氏本旨亦为侃所累矣。</p>
<p>
	△《庸言》&middot;十二卷（江苏巡抚采进本）</p>
<p>
	明黄佐撰。佐有《泰泉乡礼》，已著录。是编乃其致仕後讲学语录。分学道、修德、求仁、游艺、制礼、审乐、政教、事业、著述、象数、天地、圣贤十二类。</p>
<p>
	△《慎言集训》&middot;二卷（浙江鲍士恭家藏本）</p>
<p>
	明敖英撰。英字子发，清江人。正德辛巳进士。官至河南右布政使。是书上卷二十二目，二百四十二条，以戒多言为首。下卷十目，九十二条，以言贵简为首。采经史子集分类编次，而间附己说於其下。盖英督学陕西时刊以示诸生者也。</p>
<p>
	△《辨惑续编》&middot;七卷、《附录》&middot;二卷（浙江巡抚采进本）</p>
<p>
	明顾亮撰。亮字寅仲，长洲人。正德中况钟为苏州府知府，尝聘致幕中。是书以世俗养生送死，大抵为吉凶拘忌师巫之说所惑，因辑古今书传，分为七门。首曰原理，言人之所以为邪说所惑者，由於此理之不明。次曰事生，言事亲之要。曰应变，曰奠祭，曰择墓，曰送葬，曰拘忌，则皆论丧葬之事也。又为附录二卷，论生死、轮回、寿夭、贫富、贵贱、吉凶、祸福诸事，及师巫邪术之害。专为乡俗之弊而作，故注释字义，词皆浅近，取其易晓。其称《辨惑续编》者，元谢应芳先有《辨惑编》，此申明其说也。</p>
<p>
	△《拟学小记》&middot;六卷、《续录》&middot;一卷（浙江巡抚采进本）</p>
<p>
	明尤时熙撰。时熙字季美，自号西川居士，洛阳人。嘉靖壬午举人。官国子监博士。事迹具《明史&middot;儒林传》。时熙师事刘魁，传王守仁良知之学，有所心得，辄为笔记。其鲴憷罡，与其杂著编次之。时熙自序谓，名拟学者，言拟如此为学，而未知其是否也。书中於魁称晴川师，於守仁则称老师，不忘所本也。凡分六目，一经拟，二馀言，三格训通解，四质疑，五杂著，六纪闻。末有附录数则。《明史》称时熙议论切於日用，不为空虚隐怪之谈。今观其书，大抵以心为宗。即董仲舒道之大原出於天语，亦以为舍心言天，即为义外。而《中庸》之中，直训为中外之中，以与心学相比附。又谓《中庸》论道理多分两截，具两景，不如《孟子》之直截。又谓子夏、子游之言，皆主务本，皆有支离之病。又谓危行言逊及文质彬彬，皆非圣人之言。犹是姚江末派，敢为高论者也。</p>
<p>
	△《心斋约言》&middot;一卷（编修程晋芳家藏本）</p>
<p>
	明王艮撰。艮字汝止，泰州人。王守仁之门人。《明史&middot;儒林传》附载王畿传中。此书皆发明良知之旨。中有称先生者，皆指守仁。《明史&middot;艺文志》载《心斋语录》二卷，此本改其名曰《约言》，又止一卷，亦《学海类编》之节本也。</p>
<p>
	△《一芬偶》&middot;二卷（两江总督采进本）</p>
<p>
	明王栋撰。栋字隆吉，号一罚泰州人。嘉靖中由岁贡生补江西南城训导，迁深州学正。初，王守仁良知之学有泰州一派，始於王艮。栋为艮从弟，故独得其传。所至皆以讲学为事。集分二卷，上卷曰会语正集、续集，下卷曰论学杂吟及各体诗文，并其门人李延所记诚意问答之语。黄宗羲《明儒学案》尝称，栋意非心之所发一语，为独得宗旨。而又谓泰州之学时时不满师说，益启瞿昙之秘，致跻阳明而为禅云。</p>
<p>
	△《绪山会语》&middot;二十五卷（江苏周厚鲇家藏本）</p>
<p>
	明钱德洪撰。德洪有《平濠记》，已著录。《明史&middot;儒林传》称四方士从王守仁学者，皆德洪与王畿先为疏通其大旨，而後卒业於守仁。事守仁四十年。尝刻《阳明文录》。故称王氏学者以钱、王为首。又称德洪彻悟不及畿，畿持循亦不如德洪。然畿竟入於禅，而德洪犹不失儒者矩酢Ｊ潜辔其子应乐所刊。前四卷为会语讲义，五、六两卷为诗，七卷以下为杂文，第二十五卷则附录墓表志铭。虽其诗文全集，而大致皆讲学之语，故仍总名曰《会语》。今亦著录於儒家焉。</p>
<p>
	△《东溪蔓语》&middot;一卷（浙江范懋柱家天一阁藏本）</p>
<p>
	明曹煜撰。煜，浮梁人。嘉靖丙戌进士。其仕履未详。据书中自言，则尝为县令者也。其书皆讲学之语，持论颇淳正。然多抄撮二程之言，以乡曲之私，推吴与弼过甚。於石亨一事，至以孟子称孔子者称之，殊为曲笔。又如居家友爱，居官德感，及近来进益诸条，皆自暴所长，殆浅之乎为人矣。</p>
<p>
	△《诸儒语要》&middot;二十卷（浙江巡抚采进本）</p>
<p>
	明唐顺之编。顺之有《广右战功录》，已著录。是编采诸儒之言。十四卷以前以人分，凡周子、二程子、张子、谢良佐、杨时、胡宏、朱子、张┉、陆九渊、杨简、王守仁十有二家。十五卷以下以类分，其为某人之言或注或不注，阅之殊不甚了了。</p>
<p>
	△《氵交滨语录》&middot;二十卷（直隶总督采进本）</p>
<p>
	明蔡ψ。ψ痔煺拢号氵交滨，宁晋人。嘉靖己丑进士。官至监察御史，巡按河南。ι俅雍邦奇湛若水游，故讲学宗旨，不出二家。其论周礼，谓遗公孤而详细职，详略失宜。又谓六卿之上皆有惟王建国，体国经野数语，亦觉繁复。则一隅之见也。</p>
<p>
	△《廉矩》&middot;一卷（编修程晋芳家藏本）</p>
<p>
	明王文禄撰。文禄字世廉，海盐人。嘉靖辛卯举人。此编凡十八章，皆以训廉为主。其文似箴似铭，欲摹古而适成赝体。其义则了不异人。其必十八章者，殆欲合《孝经》之数，为《忠经》之重亻台，特未敢自题曰经耳。</p>
<p>
	△《道林诸集》&middot;（无卷数，浙江巡抚采进本）</p>
<p>
	明蒋信撰。信字卿实，常德人。嘉靖壬辰进士。官至贵州提学副使。尝师王守仁，又师湛若水。《明史&middot;儒林传》附载湛若水传末。是编乃其卜筑桃冈时与诸弟子讲学之书，而其门人章评所刊者。首古大学义，专释《大学》。次桃冈讲义，摘取论孟诸条，附以论断。又桃冈日录，则与门人问答语录也。桃冈训规，则读书日程也。传疾录，则疾痛时记也。史称信初从守仁游，时未以良知教。後从若水游最久，其学得之若水者为多。又称其践履笃实，不尚虚谈，盖犹未尽入於禅者。卷末有附谈一则，称评为斗阳子，读书九山者二十年，有太乙丈人者哂之，无名先生者论之，惝恍无凭，斯则末流放失，全入於二氏者矣。</p>
<p>
	△《西田语略》&middot;二十三卷、《续集》&middot;二十九卷（内府藏本）</p>
<p>
	明樊深撰。深有《河间府志》，已著录。此书皆杂抄先儒语类，以多为贵，无所发明。</p>
<p>
	△《识仁定性解注》&middot;二卷（浙江巡抚采进本）</p>
<p>
	明何祥撰。祥字克斋，内江人。嘉靖甲午举人。是编後有罗节跋，称祥以丁未入太学。时欧阳德为祭酒，传阳明之学。祥获师事之，日究奥义。尝阅性理，得明道先生识仁论，定性书，好之不忘，遂为注解。今检此书，卷一为识仁定性解，卷二则自警语十条，自警箴七则，南野语录七段，太洲语录六段，复麻城刘鲁桥书一篇。据王任重序，尚有恤刑、弹劾、反观诸论，及五官问答等篇，而书中无之。盖非完本，其总名惟称《识仁定性解注》，亦不该括，莫详其义也。祥之学出於姚江，此书所论，皆发明心学。</p>
<p>
	△《薛方山纪述》&middot;一卷（浙江鲍士恭家藏本）</p>
<p>
	明薛应遄。应逵小端氖槿宋锟肌罚已著录。此其平日所钞先正格言。前有自识，称凡所闻於师友，辄为纪之。间有自得，亦附书焉。置之几案，少裨循省。曰述者，明非己作，不敢冒立言之责。书分上、下二篇，上篇皆论性命之理，下篇则论治道也。</p>
<p>
	△《薛子庸语》&middot;十二卷（浙江巡抚采进本）</p>
<p>
	明薛应遄。是编乃其讲学之语。分二十四篇，各以首二字为篇名，而每条冠以薛子曰，大意欲如扬雄之拟《论语》。其门人向程为之音释。</p>
<p>
	△《二谷读书记》&middot;二卷（编修程晋芳家藏本）</p>
<p>
	明侯一元撰。一元字舜举，乐清人。嘉靖戊戌进士。官至江西布政使。此编乃其读书杂记。多推阐四书之义，大抵前人所已言。中间谓阳明之学遗却格致本旨。又谓朱子谈理过於分析，阳明起而病之，由於相激而成，亦颇有见也。</p>
<p>
	△《礼要乐则》&middot;二卷（浙江巡抚采进本）</p>
<p>
	明阮鹗撰。鹗，桐城人。嘉靖甲辰进士。官至右副都御史，巡抚福建。事迹附见《明史&middot;胡宗宪传》。此书乃其以御史督学直隶时所作，以教诸生者。礼要分冠、昏、丧、祭、饮、射六门，引三礼原文於前。凡四书中涉及礼制者，亦酌取之，皆人所共知，别无发明之处。乐则分五伦为五门，取《诗经》数章以实之。如君臣则载鹿鸣、皇华诸篇，父子则载凯风、小弁诸篇，先列经文，而节取集传数语附其下。後又有所颁僚属吏民约一篇。</p>
<p>
	△《学锻ū妗&middot;十二卷（内府藏本）</p>
<p>
	明陈建撰。大旨以佛与陆、王为学之三叮分前编、後编、续编、终编。每编又自分上、中、下，而采取《朱子文集》、《语类》、《年谱》诸书以辨之。前有嘉靖戊申自序云：专明一实，以抉三丁Ｇ氨嗝髦臁⒙皆缤晚异之实，後编明象山阳儒阴释之实，续编明佛学近似惑人之实，而以圣贤正学不可妄议之实终焉。按朱、陆之书具在，其异同本不待辨。王守仁辑《朱子晚年定论》，颠倒岁月之先後，以牵就其说，固不免矫诬。然建此书痛诋陆氏，至以病狂失心目之，亦未能平允。观朱子集中与象山诸书，虽负气相争，在所不免，不如是之毒詈也。盖词气之间，足以观人之所养矣。</p>
<p>
	△《格物图》&middot;一卷（陕西巡抚采进本）</p>
<p>
	明孙丕扬撰。丕扬字叔孝，富平人。嘉靖丙辰进士。官至吏部尚书，谥恭介。事迹具《明史》本传。是编分四篇，一曰格物图，二曰明物解，三曰原物辨，四曰人物镜。意其原有总名，传写佚之，而以第一篇为总名也。其图分物始、物格、物终为三。物始、物终皆画一圆圈，如周子之无极。物格则大圈中画一小圈，小圈之中书圣人成能字，小圈四旁分列天清、地宁、物阜、民安八字。大旨辟王守仁良知之说，而谓道无可名，名之曰物。然守仁求之无定之心，而丕扬又求之无物之道，其说虽变，其实一也。</p>
<p>
	△《论学篇》&middot;一卷（陕西巡抚采进本）</p>
<p>
	明孙丕扬撰。丕扬既撰《格物图》，复为讲学三篇。一为格物工夫，一为良知明辨，一为心学始终，皆申明《格物图》中之意也。</p>
<p>
	△《耿子庸言》&middot;二卷（浙江巡抚采进本）</p>
<p>
	明耿定向撰。定向有《硕辅宝鉴要览》，已著录。是编为所著语录。凡七篇，首绎经，次冲言，次辑闻，次比弦，次学筌，次牧要，次切丁６ㄏ蛑学出於泰州王艮，本近於禅。然有鉴於末流之狂纵，不甚敢放言高论。故初请李贽至黄安，既而恶之，而贽亦屡短定向。然议论多而操履少，遂不免有迎合张居正事，为清议所排。讲学之家，往往言不顾行，是亦一证矣。</p>
<p>
	△《胡子衡齐》&middot;八卷（浙江郑大节家藏本）</p>
<p>
	明胡直撰。直字正甫，泰和人。嘉靖丙辰进士。官至福建按察使。直之学出於欧阳德及罗洪先，故以王守仁为宗。尝与门人讲学螺水上，辑其问答之语为是书。分言末、理问、亡锢、博辨、明中、徵孔、谈言、续问、申言凡九篇，篇有上下。其名《衡齐》者，意谓谭理者视此为均平云尔。其大要以理在心不在天地万物，意在疏通守仁之旨。然守仁本谓我与天地万物一气流通，无有碍隔，故人心之理即天地万物之理。而直乃谓吾心所以造天地万物，匪是则黝没荒忽而天地万物熄矣。是竟指天地万物为无理，与守仁亦不相合，未免太失之高远。其文章则纵横恢诡，颇近子书，与他家语录稍异。盖直少攻古文词，年二十馀始变而讲学，故颇能修饰章句，无温粗鄙之状云。</p>
<p>
	△《大儒学粹》&middot;九卷（江西巡抚采进本）</p>
<p>
	明魏时亮编。时亮字敬吾，南昌人。嘉靖己未进士。官至工部侍郎。事迹具《明史》本传。史称时亮初好交游，负意气；中遭挫抑，潜心性理。是书取周子、二程子、张子、朱子及陆九渊、薛蟆⒊孪渍隆⑼跏厝示偶抑言，人各为卷。大旨谓孔子之道，颜以敏悟，曾以鲁得，濂溪、明道、象山、白沙、阳明则颜子之入道可几焉，伊川、横渠、晦贰⒕葱则曾子之入道可几焉。要之，道无二，学无二，其所至亦无二也。盖主调停之说者。本传称其官兵科给事中时，请以薛蟆⒊孪渍隆⑼跏厝什⒋屿胛拿恚犹是志也。</p>
<p>
	△《三儒类要》&middot;五卷（江苏巡抚采进本）</p>
<p>
	明徐用检编。用检字鲁源，兰溪人。嘉靖壬戌进士。官至南京太常寺卿。是书汇录薛蟆⒊孪渍隆⑼跏厝视锫迹分类排纂，厘为五门，曰志学，曰为仁，曰政治，曰性命，曰游艺，其大旨亦与魏时亮同。</p>
<p>
	△《李见罗书》&middot;二十卷（江苏巡抚采进本）</p>
<p>
	明李复阳编。皆其师李材讲学之书。材字孟诚，丰城人。嘉靖壬戌进士。官至右佥都御史，巡抚郧阳。事迹具《明史&middot;本传》。材尝患世之学者每以朱、王两家格物致知之说争衡聚讼，因揭修身为本一言，以为孔、曾宗传。而谓知止即知本，又谓格物之功散见八条目中，以朱子补传为误。其学较姚江末派稍为近实，故顾宪成颇称之。然材在郧阳，侵营地为书院，至於激变诸军，狼狈弃城，仅以身免。及被劾遣戍，犹用督抚仪从赴谪所，为当代所非。黄宗羲《明儒学案》记之最详，则亦何贵乎讲学耶？是编凡大学古义一卷，道性善编一卷，论语大意四卷，书问九卷，门人记述四卷，而以旧本序别缀於末为一卷。复阳为无锡知县时所刊也。</p>
<p>
	△《心学宗》&middot;四卷（浙江巡抚采进本）</p>
<p>
	明方学渐撰。学渐有《桐彝》，已著录。是书专明心学，自尧舜至於明代诸儒，各引其言心之语，而附以己注。其自序云：吾闻诸舜，人心惟危，道心惟微。闻诸孟子，仁，人心也。闻诸陆子，心即理也。闻诸王阳明，至善，心之本体。一圣三贤，可谓善言心也矣。盖学渐之说本於姚江，故以陆、王并称。而书中解人心惟危为高大意，解不愧屋漏为喻心曲隐微，解格物为去不正以归於正，大意皆主心体至善，一辟虚无空寂之宗。而力斥王畿《天泉证道记》为附会。故其言皆有归宿。宪成序其首曰：假令文成复起，亦应首肯。盖虽同为良知之学，较之龙溪诸家犹为近正云。</p>
<p>
	△《日言》&middot;一卷（衍圣公孔昭焕家藏本）</p>
<p>
	明孔承倜撰。承倜字永冠，曲阜人。先圣六十代孙。官保定县知县，终於荆王府长史。是书乃承倜札记之文。其学出於王守仁，故以钟柝喻性，明其本空。又云：朱晦翁中年学尚未悟，至晚年则甚悔。今人不於悟处用功，却於其悔处执迷，惑矣。是即守仁晚年定论之说也。</p>
<p>
	△《性理图说》&middot;一卷（浙江巡抚采进本）</p>
<p>
	明徐中撰。中字成中，鄱阳人。是书分无极、天道、性命诸类。语多陈因，无足采录。</p>
<p>
	△《一书增删》&middot;四卷（浙江巡抚采进本）</p>
<p>
	明俞邦时撰。邦时号敬轩，新昌人。是编名曰《一书》者，以一为本也。第一卷曰元卷，为传四，曰一元、两仪、三才、四象。第二卷曰副卷，为传四，曰一天、两地、三人、四物。第三卷曰参卷，为传四，曰一期、两至、三和、四时。第四卷曰辅卷，为传二。曰河洛、律吕。总三百六十六章，以当周天之数。大意欲配张子《正蒙》、邵子《皇极经世》，而刻画皮毛，去之转远。书成於隆庆丁卯，刊於万历癸酉，再刊於国朝康熙壬子，皆名一书。此本为第三刻，乃康熙己卯吕夏音所增删，故题曰一书增删云。</p>
<p>
	△《性理抄》&middot;二十卷（副都御史黄登贤家藏本）</p>
<p>
	明杨道会撰。道会字惟宗，晋江人。隆庆戊辰进士。历官至湖广左布政使。是编取《性理大全》删节繁冗，前有万历戊子王道显序，称其更定者十之一，而裁割者十之九。然去取多未得当，盖亦书帕本耳。</p>
<p>
	△《诸儒学案》&middot;八卷（江西巡抚采进本）</p>
<p>
	明刘元卿撰。元卿有《大象观》，已著录。是书辑周子、二程子、张子、邵子、谢良佐、杨时、罗从彦、李侗、朱子、陆九渊、杨简、金履祥、许谦、薛蟆⒑居仁、陈献章、罗钦顺、王守仁、王艮、邹守益、王畿、欧阳德、罗洪先、胡直、罗汝芳二十六家语录，而益以耿定向之说。元卿，定向弟子也。其学本出於姚江，於程、朱一派特择其近於陆氏者存之耳。</p>
<p>
	△《宪世编》&middot;六卷（浙江巡抚采进本）</p>
<p>
	明唐鹤徵撰。鹤徵有《周易象义》，已著录。是编发明心性之学，首列孔子、颜子、仲弓、子贡、曾子、子思、孟子，次列周子、二程子、张子、邵子、杨时、朱子、张┉，次列陆九渊、杨简、薛蟆⒊孪渍隆⑼跏厝省⑼豸蕖⒙藓橄取⑻扑持、罗汝芳、王时槐，各述其言行而论之。大旨主於牵朱就陆，合两派而一之。</p>
<p>
	△《群书归正集》&middot;十卷（副都御史黄登贤家藏本）</p>
<p>
	明林弊。焙欧教粒鄞县人。隆庆中诸生。此书为卑耸四岁时作，本四十二卷，其从孙御史祖述删为十卷，其十六门则仍其故。书中皆援引旧文，断以正理，然不过老生常谈，人所共知者也。</p>
<p>
	△《呻吟语》&middot;六卷（副都御史黄登贤家藏本）</p>
<p>
	明吕坤撰。坤有《四礼质疑》，已著录。此编上三卷为内篇，下三卷为外篇，盖万历壬辰刊本也。晚年又手自删补为《呻吟语摘》二卷，弥为简要。故此本附存其目焉。</p>
<p>
	△《吕子节录》&middot;四卷、《补遗》&middot;二卷（两江总督采进本）</p>
<p>
	国朝陈宏谋编。宏谋有《大学衍义辑要》，已著录。此编亦《呻吟语》之节本，初刻於乾隆丙辰，後於戊午八月复得坤原书，知从前所据乃摘钞之本，多所挂漏。因采录初刻所遗者，复为补遗二卷，然摘抄之本实坤所自定也。宏谋掇拾其所弃，盖未考也。</p>
<p>
	△《&zeta;言》&middot;十卷（江苏巡抚采进本）</p>
<p>
	明范氵来撰。氵来有《两浙海防类考》，已著录。是编随笔札记，亦语录之类。前有小引，称所著笔记二十卷，起辛巳，迄戊申，以年为次。每年有&zeta;言附其後，因录出别为一册，凡八卷。其後二卷起己酉，迄癸丑，盖续所增入也。</p>
<p>
	△《中铨》&middot;六卷（安徽巡抚采进本）</p>
<p>
	明汪应蛟撰。应蛟有《古今彝语》，已著录。是编皆其讲学之语。起万历丁亥，至乙卯，凡二十年。多详於儒释之辨，而於王守仁所云无善无恶心之体一语，论之尤详。以当日诸儒各立门户，应蛟欲无所偏倚，故以中诠为名云。</p>
<p>
	△《王门宗旨》&middot;十四卷（浙江巡抚采进本）</p>
<p>
	明周汝登编。汝登有《圣学宗传》，已著录。是编首载王守仁讲学之语，并其奏疏、杂著、诗文，而以王艮、徐曰仁、钱德洪、王畿之说次焉。盖督学陈大绶之意，而汝登编次之。书成之後，陶望龄又为校定。汝登尝供罗汝芳像，节日必祭祀之。南都讲会，拈天泉证道一篇相发明。又尝作《九解》以伸无善无恶之说。首载汝登自序云：首称宗者，明为千圣之嫡嗣也。数门人语附见，而概系之王门者，统於宗无二旨之义也。然姚江再传以後，去其师之本旨益远。汝登是编，徒争王学之门户，实不足以发明王学也。</p>
<p>
	△《信古馀论》&middot;八卷（江苏巡抚采进本）</p>
<p>
	明徐三重撰。三重有《馀言》，已著录。是编乃其讲学语录。《江南通志》称所著《庸斋日记》及此书皆可垂世范俗。然理气性命之说几居其半，以道之大原言之，固属推究根本；以学者之实践言之，又不免为枝叶矣。</p>
<p>
	△《庸斋日记》&middot;八卷（江苏巡抚采进本）</p>
<p>
	明徐三重撰。是书前一卷说《易》，後七卷说四书，皆随意标举，非循文笺注。盖借经义以发挥其讲学之旨耳。</p>
<p>
	△《邹南皋语义合编》&middot;四卷（浙江巡抚采进本）</p>
<p>
	明邹元标撰。元标字尔瞻，吉水人。万历丁丑进士。官至左都御史。谥忠介。事迹具《明史&middot;本传》。是编乃其门人所辑，以讲学者曰会语，说经者曰解义，故总名曰《语义合编》。元标以气节重一时，其立首善书院。卒酿门户之争，功不补过。其学亦源出姚江，不能一一淳实。然其人则不愧於儒者，故仍存其目於儒家焉。</p>
<p>
	△《道学正宗》&middot;十八卷（副都御史黄登贤家藏本）</p>
<p>
	明赵仲全撰。其子健校补。前列河洛诸图，而以古今圣贤分正宗、羽翼两门。大旨以道德纯粹，功业并隆，及学术醇正者，尊为正宗。首伏羲、神农以迄明罗钦顺、罗洪先诸人；其造诣未至，见道未的，功业虽隆而所学未纯者，附为羽翼。首颛顼、高辛以迄明湛若水，吕冉诸人；其平时言论有片语涉禅寂者，皆削置弗存，持择似乎甚严。然实则随意分别，绝无义例。他姑无论，如罗洪先、罗钦顺等俱列之颛顼、高辛之上，而伯夷、伊尹、子夏、子贡、子游、子路反不及杨时、胡安国，此果不易之评乎？仲全字梅峰，泾县人。仕履未详。健字行吾，万历丁丑进士。官至通政司使。是编乃其为太仆寺卿时所作，标题称後学管窥不肖男，亦可异也。</p>
<p>
	△《小心斋札记》&middot;十六卷（江苏巡抚采进本）</p>
<p>
	明顾宪成撰。宪成字叔时，无锡人。万历庚辰进士。官至吏部文选司郎中。削籍归。起南京光禄寺少卿，移疾不赴，终於家。崇祯初，赠吏部右侍郎，谥端文。事迹具《明史》本传。宪成里居，与弟允成修宋杨时东林书院，偕同志高攀龙、钱一本、薛敷教、史孟麟、于孔兼辈讲学其中。朝士慕其风者，多遥相应和。声气既广，标榜日增。於是依草附木之徒，争相趋赴，均自目为清流。门户角争，递相胜败，党祸因之而大起。恩怨纠结，辗转报复，明遂以亡。虽宪成等主持清议，本无贻祸天下之心，而既已聚徒，则党类众而流品混；既已讲学，则议论多而是非生。其始不过一念之好名，其究也流弊所极，遂祸延宗社。春秋责备贤者，宪成等不能辞其咎也。特以领袖数人，大抵风节矫矫，不愧名臣，故于是书过而存之，以示瑕瑜不掩之意云尔。是书於万历戊申同安蔡献臣始为刻版。其後刻於昆山。然两本皆始於万历甲午，终於乙巳，止十二卷。此本乃其子与氵亭所刻，益以丙午至辛亥所记，增多四卷。卷数与《明史&middot;艺文志》合，当为足本矣。</p>
<p>
	△《顾端文公遗书》&middot;三十七卷、附《年谱》&middot;一卷（副都御史黄登贤家藏本）</p>
<p>
	明顾宪成撰。是编为其曾孙贞观所汇刻。首即小心斋札记十八卷，次证性编六卷，次东林会约一卷，次东林商语二卷，次虞山商语三卷，次经正堂商语一卷，次志矩堂商语一卷，次仁文商语一卷，次南岳南语一卷，次当下绎一卷，次还经录一卷，次自反录一卷。末附年谱四卷，则其孙枢所编，而贞观订补者。外别有《以俟录》、《泾皋藏稿》、《大学重订》、《大学质言》、《大学通考》五书，在初刻十种内者，与未刻之桑梓录皆不列於是编。以卷帙颇繁，尚待续刻故也。</p>
<p>
	△《黾记》&middot;四卷（编修励守谦家藏本）</p>
<p>
	明钱一本撰。一本有《像象管见》，已著录。东林方盛之时，一本虽与顾宪成分主讲席，然潜心经学，罕谈朝政，不甚与天下争是非，故亦不甚为天下所指目。是编乃其随手札记，取诗黾勉从事之义，故题曰《黾记》。自万历甲午以迄癸丑，凡二十年，意有所得，辄笔之於书。其发明性道，排斥二氏，颇为深切。其中间有过当者，如引学记求之也佛句以辟佛，未免附会。李日华《六研斋笔记》谓，曲礼献鸟者佛其首句注，训佛为违戾，辟佛先生得之大喜云云。二人同时，似闻一本之论，故有此戏。虽文人轻薄之词，亦讲学者好为异说有以召其侮也。</p>
<p>
	△《圣学范围图》&middot;（无卷数，浙江鲍士恭家藏本）</p>
<p>
	明岳元声撰。元声字之初，号石帆，嘉兴人。万历癸未进士。官至兵部侍郎。此书一名《范围象教图》。大旨以儒教统摄二氏。以易中一阳一阴之卦并入剥复卦，为剥复图以范释；二阳二阴之卦并入坎离卦，为坎离图以范老；三阳三阴之卦并入否泰卦，为否泰图以为儒宗。其自序谓痨睹献又傅阊睢⒛归儒之意。盖宗王氏良知之学，而好为新奇者耳。</p>
<p>
	△《南雍诫勖浅言》&middot;一卷（山西巡抚采进本）</p>
<p>
	明傅新德撰。新德字玄明，又字商盘，定襄人。万历己丑进士。官至国子监祭酒。赠礼部右侍郎，谥文恪。是编乃其官南京国子监司业署祭酒时训导诸生之文。凡诫言八条，曰淫荡、酗酒、斗狠、罔利、词讼、诡服、党比、傲惰。勖言八条，则孝、弟、忠、信、礼、义、廉、耻也。</p>
<p>
	△《冯子节要》&middot;十四卷（安徽巡抚采进本）</p>
<p>
	明冯从吾撰。从吾有《元儒考略》，已著录。从吾以风节著，而亦喜讲学，无锡高攀龙、高邑赵南星皆称之。时官京师，会讲都城，至环听者院宇不能容。终亦以此招谤。是编即其各地会讲之语也。</p>
<p>
	△《残本文华大训箴解》&middot;三卷（浙江巡抚采进本）</p>
<p>
	明吴道南撰。道南有《河渠志》，已著录。初，宪宗成化十八年十二月，以御制《文华大训》二十八卷赐皇太子。嘉靖八年，世宗御制序文颁行。道南因按其篇章，前为之序，次为之解，次为之箴，以嘉靖十四年正月表上。此本仅存三卷，已非完书。</p>
<p>
	△《荷薪义》&middot;八卷（内府藏本）</p>
<p>
	明方大镇撰。大镇字君静，桐城人。万历己丑进士。官至大理寺少卿。始大镇父学渐，讲学桐川。大镇追述父训，及与同社诸人问答之语，诠次成帙，名曰《荷薪》。盖亦不忘继述之意。其大旨在辟良知之说，於儒释分别，辨论极详。</p>
<p>
	△《增订论语外篇》&middot;四卷（浙江巡抚采进本）</p>
<p>
	明潘士达编。士达字在闻，安吉州籍，乌程人。万历壬辰进士。官至广东提学佥事。是书取诸子百家所载孔氏之言，分类排纂，仿《论语》二十篇之数。以皆《论语》所不载，故曰《外篇》。以因南昌李┉旧稿而葺之，故曰增订。所采既罕异闻，又《庄》、《列》寓言亦复阑入。《朱子语录》尝称，孔门弟子留下《家语》，至今作病痛，况杂家依托之言乎？</p>
<p>
	△《龙沙学录》&middot;六卷（江苏巡抚采进本）</p>
<p>
	明王在晋撰。在晋有《历代山陵记》，已著录。是编辑宋儒程、朱以下及明王守仁、罗汝芳诸人之说而注释之。大率抄撮语录，无所发明。其论良知格致仍以姚江为宗，特假程、朱为重耳。在晋误国庸臣，而亦著书讲学。明季风气，观此可知矣。</p>
<p>
	△《圣学启关臆说》&middot;三卷（浙江巡抚采进本）</p>
<p>
	明龙遇奇撰。遇奇字才卿，号紫海，吉安人。万历辛丑进士。官至监察御史。是编乃其巡按陕西时与诸生讲学之语。分为八关，一曰迷悟，二曰浓淡，三曰剥复，四曰穷达，五曰死生，六曰圣凡，七曰内外安勉，八曰门户异同。又於八关之中别为子目，杂引诸儒语录以证之。虽众说兼陈，而大旨则姚江一派也。</p>
<p>
	△《经书孝语》&middot;（无卷数，浙江巡抚采进本）</p>
<p>
	明朱鸿编。鸿字子渐，仁和人。万历间诸生。是书摭五经、四书中言孝之语为一帙，而各为之发明。附录曾子孝实於末。文既儿矗论亦凡近，殊无可取。鸿尝刻《孝经》而以此附之。今既别本单行，不可复溷於经部，姑置之儒家类焉。</p>
<p>
	△《证人社约言》&middot;一卷（浙江巡抚采进本）</p>
<p>
	明刘宗周撰。宗周有《周易古文抄》，已著录。宗周初以顺天府尹罢归，与陶龄讲学王守仁祠。以证人名堂，此其所为条诫也。首冠以社学檄，题辛未三月，盖崇祯四年所作；次为约言十则，次为约戒十则，所载凡三十条，题曰癸未秋日，为崇祯十六年；次为社会仪七则，不题年月；次为宗周自书後，而附以答管而抑论迁改格书。其书中後所称石梁子者，即龄之别号。龄字君，国子监祭酒望龄弟也。</p>
<p>
	△《刘子节要》&middot;十四卷（浙江巡抚采进本）</p>
<p>
	明恽日初编。日初号逊罚武进人，刘宗周之门人也。宗周生平著述曰《刘子全书》。曰仪礼经传，曰古学经，曰家语考次，曰古易钞义，曰读易图说，曰论语学案，曰曾子章句，曰十三字，曰古小学集记，曰古小学通记，曰孔孟合璧，曰五子联珠，曰圣学宗要，曰明儒道统录，曰人谱，曰人谱杂记，曰中兴金鉴录，曰保民要训，曰乡学小相编。其子氵勺汇而订之，凡百馀卷。以篇帙繁富，未易尽观，因仿《近思录》例，分类辑录。一道体，二论学，三致知，四存养，五克治，六家道，七出处，八治体，九治法，十居官处事，十一教人之法，十二警戒改过，十三辨别异端，十四总论圣贤。每一类为一卷。其排纂颇为不苟，然亦有一时骋辨之词，不及详检而收之者。如曰天命一日未绝则为君臣，一日既绝则为独夫。故武王以甲子日兴，若先一日癸亥，便是篡，後一日乙丑，便是失时违天云云。此语非为臣子者所宜言，且癸亥师在商郊矣？实非甲子兴师。即甲子灭纣先一日之说，亦未免过於求快。如斯之类，其去取尚未当也。</p>
<p>
	△《宋先贤读书法》&middot;一卷（内府藏本）</p>
<p>
	不著撰人名氏。所采宋儒之说凡十二家，而朱子为多。其法始以熟经，继以玩味，终以身体力行。明万历丙午，莆田训导江震鲤序而重刊之，亦不云谁所辑也。</p>
<p>
	△《诸儒要语》&middot;九卷（浙江巡抚采进本）</p>
<p>
	明王化振编。化振字宇春，滁州人。万历己酉举人。官至户部主事。周汝登之门人也。是编节取诸儒语录，编次而成。於宋则周、程、张、朱而外，取陆九渊、杨简二人，於明则取薛蟆⒙奕攴技叭甑侨人而已。其宗旨则不出於姚江一派，盖汝登本传王氏学也。</p>
<p>
	△《存古约言》&middot;六卷（浙江巡抚采进本）</p>
<p>
	明吕维祺撰。维祺有《四礼约言》，已著录。是书凡十二篇，首敦本，次闲家，次厚俗，次冠昏丧祭，次服式，次宴会，次交际，次揖让，次柬札。大略以《朱子家礼》为主，并采择诸家之言为条例注释，而以箴诫格言附於後，亦《司马氏书仪》、《吕氏乡约》之支流也。</p>
<p>
	△《真儒一脉》&middot;（无卷数，江苏巡抚采进本）</p>
<p>
	明吴桂森编。桂森有《周易像象述》，已著录。是编前列从祀四先生语录，薛蟆⒑居仁、陈献章、王守仁也；後列东林三先生语录，顾宪成、钱一本、高攀龙也。前有天启丙寅桂森自序。《千顷堂书目》载桂森著述二种，《江南通志》载四种，皆无是书。殆偶然钞录，当时未著於世耶？</p>
<p>
	△《论语逸编》&middot;三十一卷（浙江吴玉墀家藏本）</p>
<p>
	明锺韶编。韶字牙台，海盐人。是编集诸书所载孔子问答之语，分三十一篇。前有其甥郑心材序，称其根据六经，节取百家。然《家语》自有全书，《礼记》列於经典，重为割裂，殊属床上之床。《孔丛子》既属伪书，《韩诗外传》、《说苑》、《新序》亦多依托，未可据为典要。至於承蜩、弄丸乃《庄子》寓言，而执为实事；赤虹、黄玉尤谶纬诞语，而信为古书。他若杨简《先圣大训》亦裒合诸书而成，乃引为出典，尤非根柢之学也。</p>
<p>
	△《闲道录》&middot;十六卷（浙江巡抚采进本）</p>
<p>
	明沈寿民撰。寿民字眉生，号耕岩，宣城人。崇祯中行保举法，巡抚张国维以寿民应诏。甫入都，即劾杨嗣昌夺情，熊文灿抚贼，留中不报。乃移疾归。疏中语侵阮大铖。福王时，大铖柄国，必欲杀之。变姓名遁迹以免。事迹附见《明史&middot;田一俊传》。是书为排斥佛老而作，故名以《闲道》。取先儒格言分条节录，凡不惑於二氏者咸载之，以为世训，不能无惑者亦录以示戒。雍正戊申，其孙廷璐校刊之，复取寿民诗文、杂记等条补诸卷末。</p>
<p>
	△《印正稿》&middot;六卷（江西巡抚采进本）</p>
<p>
	明张信民撰。信民，渑池人，孟化鲤之门人也。传姚江良知之学，从游者颇众，其门人冯奋庸等录其平日问答议论为是书。国朝雍正丙午，渑池县知县王箴舆为校订而刊之。</p>
<p>
	△《衡门芹》&middot;一卷（山西巡抚采进本）</p>
<p>
	明辛全撰。全字复元，号天斋，绛州人。万历末贡生，以特荐授知府，未及赴官而卒。全为曹于汴门人，故亦喜讲学。是书皆论治天下之法，分治本三纲、治具八目。三纲曰君治、君心、君学，八目曰选贤才以转士习，破资格以定臣品，行限田以足民生，定里甲以防奸宄，驱游民以务生业，正礼乐以兴教化。其宗藩、军政二目则有录无书。自序称屏伏衡门芹曝之献，不能自已，故名其书曰《衡门芹》。然全意主匡救时弊，而实剿袭旧文。其限田之法於事理尤断不可行，亦只儒生之迂论而已。</p>
<p>
	△《经世硕画》&middot;三卷（山西巡抚采进本）</p>
<p>
	明辛全撰。此书辑前代事迹议论之有关治道者，分为二门：一曰圣典采据，皆纪明太祖至英宗五朝善政；二曰定论采据，皆宋明诸儒之说而以北魏至唐共四条附焉。书为其门人所刊，故卷末并载全试策一首。其论取士不过调停於科目保举之间，别无创见。当事者遽称其学术经济俱於是见，殆未必然。</p>
<p>
	△《思聪录》&middot;一卷（湖北巡抚采进本）</p>
<p>
	明贺时泰撰。时泰字叔交，一字阳亨。陈鼎《留溪外传》作字叔文。以时泰之名推之，交字有义，文字误也。江夏人。少为诸生。以聋废，因自号曰聋人。是书为其子大学士逢圣所编，皆其讲学语录，大旨宗良知之说。</p>
<p>
	△《作师编》&middot;一卷（湖北巡抚采进本）</p>
<p>
	明贺时泰编。首列易蒙卦，次列大学圣经一章，次列礼记学记一篇，次列白鹿洞规五节六十九字，次列程董学则一节九十一字，终以兴文会条件两页有奇。皆无一字之发明，又属天下所习见，亦何必为此钞胥也。</p>
<p>
	△《人模样》&middot;一卷（湖北巡抚采进本）</p>
<p>
	明贺时泰撰。是编以人身五官四体之类分目标题，往往牵强。如元气一条，引唐柳公权语，是摄养之法，非学问之事。两肘一条，引杨时两肘不离案语。脚一条，引宋赣薪叛舸菏隆＝怨睾献置娑已。其骨头一条，引陈献章除却此心此理，浑是一包脓血裹一块骨头语，亦是论心，非论骨也。不及刘宗周《人谱》远矣。陈鼎《留溪外传》乃称一时学者俱奉此书为法则，因称时泰为人模样先生。盖讲学家标榜之谈，不足据也。</p>
<p>
	△《传习录论述参》&middot;一卷（安徽巡抚采进本）</p>
<p>
	明王应昌编。其子钅炎续成之。应昌有《宗谱纂要》，已著录。是编皆发明《传习录》之旨。盖姚江之学弊於明末，至国初而攻之者弥众，故应昌父子力为之回护云。</p>
<p>
	△《留书别集》&middot;二卷（江苏巡抚采进本）</p>
<p>
	明章世纯撰。世纯有《四书留书》，已著录。是编内集一卷，分四十三篇，篇各有名，多摹仿周秦诸子。散集一卷，皆内集之绪馀，不立篇名，故谓之散。前有世纯自序总谓之别集，以有说四书者故也。两书自序甚明，《明史》合为一编，殊非世纯之意。今分载之。又此书内集、散集各一卷，合四书六卷仅得八卷，而《明史》乃作十卷。然四书六卷无所阙佚。内集列有目录，无所散失，散集亦首尾完具。盖是集初名已未留，亦编为二卷，周锺序之。张炜如以刊本未善，因为编定先後，考正标题，定为此本，虽有小异，实即一书。《明史》殆以两本并行，故合之称十卷欤？</p>
<p>
	△《己未留》&middot;二卷（浙江巡抚采进本）</p>
<p>
	明章世纯撰。此本前有周锺序。其文与张炜如所编《留书别集》相出入，但次序小异，又不标篇名。炜如所谓坊刻贸讹，零失篇目者，盖即此本也。</p>
<p>
	△《性理综要》&middot;二十二卷（浙江巡抚采进本）</p>
<p>
	旧本题明詹淮辑，陈仁锡订正。而前有凡例一条云：性理有詹柏山、诸理斋、黄葵阳、李九我、董思白诸刻。或病其太简略，兹刻从大全增益之云云。柏山即詹淮之号，则凡例必非淮语，殆仁锡取淮原本稍增辑之。又卷首并存李廷机、詹淮及仁锡序，皆称其所自辑，而仁锡序中亦不称为据淮本，即其开卷数页，已自相殛酰则是书为庸俗坊本决矣。书中各加标识，於可作闱试题者从○，可作小试题者从、，可作策题者从</p>
<p>
	△，并见之凡例序中。大抵为场屋剽窃之用，於性理本旨实无所关也。淮自署新安人。仕履未详。仁锡有《系辞十篇书》，已著录。</p>
<p>
	△《性理标题汇要》&middot;二十二卷（江苏巡抚采进本）</p>
<p>
	旧本亦题明詹淮、陈仁锡同编。核检其文，与《性理综要》相同。盖坊贾以原刻习见，改新名以求速售，非两书也。</p>
<p>
	△《家诫要言》&middot;一卷（编修程晋芳家藏本）</p>
<p>
	明吴麟徵撰。麟徵字来皇，号磊斋，海盐人。天启壬戌进士。官至太常寺少卿。明亡殉难，世祖章皇帝赐谥贞肃，事迹具《明史》本传。是编皆麟徵居官时寄训子弟之书。其子蕃昌摘录其语，辑为一帙，故曰要语。蕃昌字仲木，刘宗周之门人也。</p>
<p>
	△《读书札记》&middot;四卷（江苏巡抚采进本）</p>
<p>
	明乔可聘撰。可聘字君徵，一字圣任，宝应人。天启壬戌进士，官至河南道监察御史。是书自序谓始读《王文成全书》，知有知行合一之学。又与润山叶子、几亭陈子互相切靡刂，知有居敬穷理之学。晚年读《性理大全》、《近思录》、《诸儒语录》，知有理一分殊之学。盖可聘之学初从陆、王入，晚乃兼信程、朱，故其说出入於两派之间。然生於明季，颇染佻薄之习。如其中一条云，中庸其至矣乎，无极而太极。又一条云，中庸首言天命之谓性，终言上天之载，无声无臭，太极而无极。此其词气，与丛林方丈掉弄机锋何异乎！</p>
<p>
	△《弟经》&middot;一卷（直隶总督采进本）</p>
<p>
	明林允昌撰。允昌有《易史象解》，已著录。是书仿《孝经》分十八章，篇末引诗亦仿《孝经》之体。大抵掇拾陈言，徒供覆瓿，又伪《忠经》之重亻台矣。</p>
<p>
	△《经史耨义》&middot;二十二卷（江苏巡抚采进本）</p>
<p>
	明林允昌撰。莆田有金石社，乃林氏宗人讲肄之所。允昌集子弟月三会於其中之栖绿堂，每会讲五经及诸史。自崇祯庚辰四月始为第一期，至十一月止，凡二十二期，而经史义俱讲毕。门入张拱宸等因辑而成编。允昌以请学为圃自题所居，故复引礼讲学以耨之之语，名之曰《耨义》。</p>
<p>
	△《消闲录》&middot;十卷（浙江范懋柱家天一阁藏本）</p>
<p>
	明成勇编。勇字仁有，乐安人。天启乙丑进士，官至南京监察御史。崇祯十一年以劾杨嗣昌逮治，戍宁波卫。福王时起为原官，不赴。披缁而终。事迹具《明史》本传。是编乃其讲学之语，皆纂辑诸儒论说而发明以己意。史称勇初授饶州府推官，谒邹元标於吉水，从之受业，故多传其绪论云。</p>
<p>
	△《颜子绎》&middot;五卷（浙江巡抚采进本）</p>
<p>
	明张星撰。星，永城人。崇祯甲戌进士，官光禄寺署丞。是编取《论》、《孟》中所载颜子事实语言厘为十则。每标题下系以四言四句，若释家之偈。每则之下系以绎说、颂语，谓之内篇。又取《家语》中所载厘为八则，谓之外篇。取《韩诗外传》所载十四则，谓之绎馀。均有绎无颂。复取诸家之论颜子者四十则，谓之统绎。末以陶宗仪所辑《颜子》九篇附焉，谓之旧本。其大旨皆入於禅。盖自心斋坐忘之说倡於《庄子》，皇侃《论语义疏》遂以屡空为心虚无累，焦咭蛑，颜子之学为异端所假借久矣。星当心学横决之时，又著为此书，言之加详耳。此所谓阳儒阴释，讲学之极弊也。於理当入释家，以所载皆颜子言行，姑附之儒家类，而纠正其谬焉。</p>
<p>
	△《性理会通》&middot;七十卷、《续编》&middot;四十二卷（江苏巡抚采进本）</p>
<p>
	明锺人杰撰。人杰字瑞先，钱塘人。是书成於崇祯甲戌，即《性理大全》而增以明人之说。袁宏道、陈继儒皆跻诸理学儒先之列，则其去取可知矣。</p>
<p>
	△《学脉正编》&middot;五卷（浙江巡抚采进本）</p>
<p>
	明李公柱编。公柱初名松，字子乔，嘉善人。崇祯庚辰进士，官歙县知县。是书取薛螅胡居仁、顾宪成、钱一本、高攀龙五人语录，汇辑成帙，人各一卷，末各系以传赞。盖欲标笃实之学以抗姚江之末派。然如曹端之学，其醇正不减薛螅何以又独遗之乎？则亦意为进退而已矣。</p>
<p>
	△《道学迥澜》&middot;八卷（江西巡抚采进本）</p>
<p>
	明王尹撰。尹字莘民，号觉斋，安福人。尝从邹元标、高攀龙讲学於首善书院。会党祸起，乃归里。崇祯末，大学士陈演欲荐之，辞不就，盖薄演之为人也。是编乃其门人所录，大旨力辟心学，辨阳儒阴释之误。所取惟薛蟆⒑居仁、罗钦顺、霍韬四家，而於王守仁《朱子晚年定论》，则反覆掊击。虽邹元标为所信从，而於其完养吾心到纯熟处，义理自然流出之说，亦不少假借。其持论甚正，但文繁不杀，意重语复，衍至百六十二条，未免冗蔓耳。末附觉斋诗编一卷，皆谈理之作。又附录李长春所作尹传，其时尹尚无恙，仍未免明末标榜之习矣。</p>
<p>
	△《西畴日抄》&middot;二卷（江苏巡抚采进本）</p>
<p>
	明顾枢撰。枢字庸罚无锡人。天启中举人。顾宪成之孙，高攀龙之门人也。此书主程、朱而辟陆、王。又谓考亭之学得姚江而明，又谓文成之学从程子来，惜矫枉过正，遂启後来之弊，皆不甚确。各条之下间有其子贞观识语，盖刊版时所附入也。</p>
<p>
	△《求仁录》&middot;十卷（浙江巡抚采进本）</p>
<p>
	明潘平格撰。平格字用徵，慈人。是书共分七目，曰学脉，曰格致，曰性理，曰孝悌，曰读书，曰学问，曰笃志力行。而其立说大纲，总以吾性浑然，天地万物一体为求仁之宰。毛文强为作小传，称其少时念程、朱、王、罗之学皆不合於孔孟，因竭力参求，惭痛交迫者四十日，始得亲证孔、孟之学。然圣门大旨，惟尊德性、道问学二途。平格一概弃置，别辟门径，则所云证孔、孟之学者，亦仍流入禅宗而已。文强乃谓其功不在孟子下，何其亻真欤！</p>
<p>
	△《卓沸氖椤&middot;四卷（江西巡抚采进本）</p>
<p>
	明张自勋撰。自勋有《纲目续麟》，已著录。其论学以求放心为本。谓阳明言良知，是偶有所见，故从此推出，遂主张立说不若言正心，尤为探本穷源之论。然自勋之学实沿阳明之馀波，观其自跋可见。故书中於象山、白沙、甘泉、龙溪之说多所采掇也。</p>
<p>
	△《璎吩邮觥&middot;二卷（浙江巡抚采进本）</p>
<p>
	明朱朝瑛撰。朝瑛有《读易略记》，已著录。兹编则随其所偶得，杂书成帙，每喜以数言理。盖其学本出黄道周也。</p>
<p>
	△《孔子遗语》&middot;一卷（浙江范懋柱家天一阁藏本）</p>
<p>
	不著编辑者名氏。皆裒集群书所引孔子之言。观其孔子卜得贲一条，自记云，已见漆雕氏，第与此少异。孔子曰吾志在《春秋》一条，自记云，已刻再查。鲁哀公使人穿井一条，自记云，已见《集语》五卷。盖欲补宋薛据《孔子集语》之遗，而尚未成。书中引杨慎《丹铅录》，则近代人也。 　</p>
</div>
  <div class="adBottom">
    <script src="../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='216009.html' class='pagedaohang'>【上一篇】<i>:卷九十七・子部七○儒家类存目三</i></a></span><span class="tomenu"><a href="sikuquanshuzongmutiyao.html" title="四库全书总目提要" class="returnIndex">【回目录】</a>
</span><span class="toup1"><a href='216007.html' class='pagedaohang'>【下一篇】<i>：卷九十五・子部五○儒家类存目一</i></a></span></div>
  <div class="adBottom">
    <script src="../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../js/foot.js" type="text/javascript"></script>

</body>
</html>
