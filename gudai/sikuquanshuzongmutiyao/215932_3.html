<?xml version="1.0" encoding="gb2312"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=gb2312" />
<title>四库全书总目提要_卷一百七十二・集部二十五○别集类二十五</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<script src="/js/dm.js" type="text/javascript"></script>
<link href="/css/wap2011.css" rel="stylesheet" type="text/css" />
<script src="http://apps.bdimg.com/libs/jquery/2.1.4/jquery.min.js"></script>
</head>
<body class="body">
<div class="mtop"> <a href="/" class="mindex"><img src="/images/mindex.png" alt="回主页" /></a>
  <div class="mTitle"><a href="/" class="htitle1">天涯知识库</a> ・ <a href="/gudai/sikuquanshuzongmutiyao/">四库全书总目提要</a></i></div>
  <span class="mmenu" id="mmenu"><img src="/images/mmenu.png" alt="目录" /></span> </div>
<div class="mnav" id="mnav"> <a href="/" targent="_blank">首页</a> <a href="/zuowen/" targent="_blank">作文</a> <a href="/gudai/" targent="_blank">古代文学</a> <a href="/jiankangbaojian/" targent="_blank">健康保健</a> <a href="/jiankangyinshi/" targent="_blank">健康饮食</a> <a href="/xiandai/" targent="_blank">现代小说</a> <a href="/gushihui/" targent="_blank">故事会</a> <a href="/waiguo/" targent="_blank">外国文学</a> <a href="/shenghuochangshi/" targent="_blank">生活常识</a> <a href="/meirongyangsheng/" targent="_blank">美容知识</a> <a href="/lishigushi/" targent="_blank">历史故事</a> <a href="/wangluoxiaoshuo/" targent="_blank">网络小说</a> <a href="/juqingjianjie/" targent="_blank">剧情简介</a> <a href="/wangmingdaquan/" targent="_blank">网名大全</a> <a href="/shuoshuo/" targent="_blank">说说大全</a> <a href="/caipudaquan/" targent="_blank">菜谱大全</a>  </div>
<div class="search searchtop">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01 content02">
  <script src="/js/pic.js" type="text/javascript"></script>
</div>
<div class="daohang"><strong>位置:</strong><a href='http://3g.sbkk8.com/'></a> > <a href='/gudai/'>古代文学</a> > <a href='/gudai/sikuquanshuzongmutiyao/'>四库全书总目提要</a> > </div>
<div class="kind">
  <h1 class="h11">卷一百七十二・集部二十五○别集类二十五</h1>
</div>
<div class="articleContent"> <p>





△《升庵集》・八十一卷（副都御史黄登贤家藏本）</p>
<p>明杨慎撰。慎有《檀弓丛训》，已著录。此集为万历中四川巡抚张士佩所订。凡赋及杂文十一卷、诗二十九卷，又杂记四十一卷。盖士佩取慎《丹铅录》、《谭苑醍醐》诸书删除重复，分类编次，附其诗文之後者也。慎以博洽冠一时，其诗含吐六朝，於明代独立门户。文虽不及其诗，然犹存古法，贤於何、李诸家窒塞艰涩，不可句读者。盖多见古书，薰蒸沉浸，吐属自无鄙语，譬诸世禄之家，天然无寒俭之气矣。至於论说考证，往往恃其强识，不及检核原书，致多疏舛，又恃气求胜，每说有窒碍，辄造古书以实之，遂为陈耀文等所诟病，致纠纷而不可解。孝《因树屋书影》有曰：“《丹铅》诸录出，而陈晦伯正杨继之，胡元瑞笔丛又继之。当时如周方叔、谢在杭、毕湖目诸君子集中，与用修为难者不止一人。然其中虽极辨难，有究是一义者，亦有互相发明者。予已汇为一书，颜曰翼杨”云云。其语颇为左袒，然亦未始非平心解斗之论也。诸书本别本各行。士佩离析其文，分类排纂，合而为一，较易检寻。而所分诸目，较《丹铅总录》亦尚有条理。故仍录之集中，备互考焉。</p>
<p>△《东岩集》・六卷（浙江汪汝栗家藏本）</p>
<p>明夏尚朴撰。尚朴字敦夫，东岩其号也，永丰人。正德辛未进士。官至南京太仆寺少卿。尚朴初师吴与弼，後师娄谅，故《明史・儒林传》附见《谅传》中。惟史於《薛蟠》末又称笾门人有周蕙，蕙之门人有薛敬之、李锦、王爵、夏尚朴，与《谅传》不合。考《传》末惟叙敬之、锦、爵三人事迹，一字不及尚朴。则《蟠》列尚朴之名，殆衍文欤。谅以勿忘勿助为敬，胡居仁、罗钦顺多讥其近禅。而史载尚朴常言“才提起便是天理，才放下便是人欲”。魏校亟称之。王守仁少时亦学於谅。然守仁《赠尚朴诗》有“舍瑟春风”之句，尚朴则答曰“孔门沂水春风景，不出虞廷敬畏中”，至谓心所以穷理，未足以尽理。又谓学不难於一贯，而难於万殊。则与王守仁即心即理之说迥异。又《与湛若水书》“斤斤以厌常喜新”为戒。其语录中复取陈献章与论学诗一一为之笺疏，指其谬误。正、嘉之际，学问渐岐，而尚朴独恪守先儒，不为高论，可谓笃实之士矣。至其论《中庸》分八节，独不用朱子之说，则见仁见智，各有所得，其不为苟同，即其不为苟异者也。史载所著有《中庸说》、《东岩文集》。此本为其婿刘宾所编。以语录《中庸说》为第一卷，与《文集》并为一编。史盖据其初出各行之本也。尚朴本讲学之士，不以文章为工，然其言醇正，固亦不乖於大雅焉。</p>
<p>△《韵草堂稿》・五十八卷（浙江巡抚采进本）</p>
<p>明孙承恩撰。承恩字贞父，南直隶华亭人。正德辛未进士。官至礼部尚书，兼翰林院学士，掌詹事府。谥文简。是集为其门人杨豫孙、董宜阳、朱大韶所编。七卷以前为疏、表、讲章，皆进呈之作。八卷以後为赋、诗、词、曲。二十七卷以後为杂文。承恩於嘉靖之初，以庶子充经筵讲官。今集中所载《正始箴》、《鉴古韵语》及《讲章》即是时所作。及官礼部时，斋宫设醮，承恩独不肯黄冠，遂乞致仕。较之严嵩诸人青词自媚者，人品卓乎不同。其文章亦纯正恬雅，有明初作者之遗。卷首《陆树声序》有曰：“国初之文，淳厚浑噩，彬彬焉质有其文。迨关西、信阳两君子出，追宗秦汉，薄魏晋而下，海内艺学之士，咸愿执鞭弭从之。标品、位置，率人人自诡先秦两汉，以希方轨。虽体尚一新，国初淳庞浑厚之气或少漓焉。公生长宪、孝朝，博稽宏览，邃诣渊蓄。故出之撰述，类皆深厚尔雅，纡徐委密。论者谓公平生立言，类其为人”云云。承恩文章宗旨，尽是数十言矣。</p>
<p>△《方斋诗文集》・十卷（福建巡抚采进本）</p>
<p>明林文俊撰。文俊字汝英，号方斋，莆田人。正德辛未进士，官至南京吏部右侍郎，事迹具《明史》本传。湛若水撰《文俊神道碑》，载所著有《方斋存稿》，世无刊本。此本乃其家藏旧抄，凡疏表、序文、杂著九卷，诗一卷。史称其文章醇雅，今观其诗，亦从容恬茫不事雕琢。国朝朱彝尊辑《明诗综》，乃独不载。当由未见此本，非黜之不录也。又近人郑王臣辑《莆风清籁集》，所录文俊诗尚有《彭城夜泊》七言律诗一首、《送黄主簿赴蕲水》七言绝句一首，为是集所未收，未知王臣何自得之。王臣即莆田人，於文俊为乡里，或墨迹流传，据以载入欤。今世传明北监板《二十一史》，即文俊所梭刊，窜改舛讹，颇为後人訾议。然文俊为祭酒，已在雕版将竣之日，陈癸《馆阁续录》所谓经进不经修者，未可以是并訾其诗文也。</p>
<p>△《考功集》・十卷（江苏巡抚采进本）</p>
<p>明薛蕙撰。蕙有《西原遗书》，已著录。正、嘉之际，文体初新，北地、信阳，声华方盛。蕙诗独以清削婉约介乎其间。古体上挹晋、宋，近体旁涉钱、郎。核其遗编，虽亦拟议多而变化少，然当其自得，觉笔墨之外别有微情，非生吞汉魏，活剥盛唐者比。其《戏成》五绝句，取何景明之俊逸，而病李梦阳之粗豪，所尚略可见矣。又蕙与湛若水俱为严嵩同年。嵩权极盛之时，若水年已垂耄，不免为嵩作《钤山堂集序》，反覆推颇，颂为盛德之累。蕙初亦爱嵩文采，颇相酬答。迨其柄国以後，即薄其为人，不相闻问，凡旧时倡和，亦悉削其稿。故全集十卷，无一字与嵩相关。人品之高，迥出流辈。其诗格蔚然孤秀，实有自来。是其所树立，又不在区区文字间也。</p>
<p>△《阃挖馕募》・十四卷（两淮盐政采进本）</p>
<p>明许相卿撰。相卿有《史汉方驾》，已著录。是集为相卿所自定，简择颇精。《自序》谓弃其脱遗不可读者，存其馀可读者。其《自题》绝句有曰：“愦宀±嫌锒帱ζ，造次诗成绝宋腔。还溯开元论风格，拾遗坛上树旌幢。”盖自以所学为未足，欲进而求之唐人也。今观其诗，大抵近体居多，五言有大历之调，七言出入於陈师道、陈与义间，可谓自知之审矣。章疏切实，杂文体裁雅洁，亦多有道之言，无明季士大夫求名若渴之习。殆笃实君子欤。其归田後《与王子扬书》，称“时虑更切，不敢以归为幸。乃今传闻日骇，事势日危，旦夕念北，如昔之思南”。其哮暇国之意，视所谓“去国一身轻似叶，高名千古重於山”者，相去盖不啻倍蓰也。</p>
<p>△《小山类稿》・二十卷（浙江孙仰曾家藏本）</p>
<p>明张岳撰。岳字维乔，惠安人，正德丁丑进士。官至刑部侍郎，掌都察院事，复出总督湖广、四川、贵州，卒谥襄惠，事迹具《明史》本传。岳初授行人，即以疏谏南巡廷杖，调南京国子监学正。嘉靖初，牵复原官，又以议礼忤张璁。继忤夏言，忤严嵩父子。而卒得以功名终，若有天幸然。其刚正之操，天下推之。集中奏议，分《行人司稿》、《廉州稿》、《粤藩稿》、《督抚郧阳稿》、《巡抚江西稿》、《督抚两广稿》、《总督湖广川贵稿》，皆据其历官年月，次第编类。虽文义朴直，而经济大业，亦可据以考见。又史称岳博览，工文章，经术湛深，不喜王守仁学。今观集中《草堂学则》及诸书牍内辨学之语，大都推阐切至，归於笃实近里。盖有体有用之言，固与空谈无根者异也。</p>
<p>△《梦泽集》・二十三卷（安徽巡抚采进本）</p>
<p>明王廷陈撰。廷陈字稚钦，黄冈人，正德丁丑进士，选庶吉士，以言事廷杖，出知裕州，事迹具《明史・文苑传》。其集一刻於惟安，再刻於苏州。此本为其从孙追淳知颍州时所刻，乃第三本也。廷陈少年高第，以恃才傲物，致放废终身，其器量殊为浅狭。至其诗意警语圆，轩然出俗，则不得不称为一时之秀。王世贞《艺苑卮言》称其如良马走坂，美女舞竿，五言尤是长城。又称王稚钦、吴明卿之五言律各集，妙境专至而有馀。朱彝尊《静志居诗话》亦谓其音高秋竹，色艳春兰，乐府古诗，殊多精诣。盖在正、嘉之间，何景明最为俊逸。廷陈之天骨雄秀，抑亦骖乘矣。若杂文则藻采太多，华掩其实，等诸自郐无讥，无庸深论也。</p>
<p>△《泰泉集》・十卷（江苏巡抚采进本）</p>
<p>明黄佐撰。佐有《泰泉乡礼》，已著录。此集乃佐官南京国子监祭酒时手自编定，其门人李时行刊版於嘉兴者也。佐少以奇隽知名。及官翰林，明习掌故，博综今古。生平著述至二百六十馀卷。在明人之中，学问最有根柢。文章衔华佩实，亦足以雄视一时。岭南自南园五子以後，风雅中坠，至佐始力为提倡。如梁有誉、黎民表等，皆其弟子。广中文学复盛，论者谓佐有功焉。其诗吐属冲和，颇见研练。於时茶陵之焰将矗北地之锋方锐，独能力存古格，可谓不失雅音。惟其《春夜大醉言志诗》有云：“倦游却忆少年事，笑拥如花歌落梅。”自注以为欲尽理还之喻。是将以嘲风弄月之词，而牵合於理学，殊为无谓。王世贞《艺苑卮言》谓此乃佐为儒官讲学，恐人得而持之，故有此语。当得其情。白璧微瑕，惟在《闲情》一赋，是亦昭明太子深惜於靖节者矣。</p>
<p>△《甫田集》・三十五卷、《附录》・一卷（内府藏本）</p>
<p>明文徵明撰。徵明初名璧，以字行，更字徵仲，号衡山，长洲人，以岁贡荐授翰林院待诏，事迹具《明史・文苑传》。是集凡诗十五卷、文二十卷。附录《行略》一卷，其仲子嘉所述也。徵明与沈周皆以书画名，亦并能诗。周诗挥洒淋漓，但自写其天趣，如闳菟态，不可限以方圆；徵明诗则雅饬之中，时饶逸韵。朱彝尊《静志居诗话》记其《告何良俊之言》曰：“吾少年学诗，从陆放翁入，故格调卑弱，不若诸君皆唐音也。”此所谓如鱼饮水，冷暖自知，皎然不诬其本志。然周天怀坦易，其画雄深而苍莽，诗格如之。徵明秉志雅洁，其画细润而萧洒，诗格亦如之。要亦各肖其性情，不尽由於所仿效也。朱彝尊《明诗综》录徵明诗十五首。其《池上》一诗，得诸墨迹，为本集所不载。且称其集外流传者甚多，惜无广搜为续集者。然缣素流传，半真半赝。与其如吴镇、倪瓒诸集多收伪本，固不如据其家集，犹不失本来面目矣。</p>
<p>△《西村诗集》・二卷、《补遗》・一卷（浙江巡抚采进本）</p>
<p>明朱朴撰。朴字元素，海盐人。当正德、嘉靖间，与文徵明、孙一元相唱酬。是集为其孙彩所编，分上、下二卷；下卷附以集句、诗馀；又别辑《补遗》一卷。其近体格调清越，超然出群。古诗差逊，然亦不坠俗氛。以不为王世贞等所奖誉，故名不甚著。然当太仓、历下坛坫争雄之日，士大夫奔走不遑，七子之数，辗转屡增。一时山人墨客，亦莫不望景趋风，乞齿牙之馀论，冀一顾以增声价。盖诗道之盛，未有盛於是时者，诗道之滥，亦未有滥於是时者。朴独闭户苦吟，不假借嘘枯吹生之力。其人品已高，其诗品苕苕物表，固亦理之自然矣。</p>
<p>△《天马山房遗稿》・八卷（福建巡抚采进本）</p>
<p>明朱氵制撰。氵制字必东，号损岩，莆田人。嘉靖癸未进士。授湖广道监察御史。会兴国太后诞节，诏命妇朝贺，而慈寿太后诞节转不令命妇朝贺。氵制上疏争之，廷杖斥归，终於家。事迹具《明史》本传。其诗文不事铅华，独抒怀抱。朱彝尊《静志居诗话》称其诗无俗韵，诵之想见其人。盖泽畔行吟，沉沦没世，而未尝有一穷郁怨尤之语，是为难也。至家居三十馀年，於民生国计，切切不忘。集中所载南洋水利之议，山寇海寇之防，皆指陈利病，斟酌时宜，委曲以告当事，不以罢黜而膜视，抑又难矣。其《争诞节朝贺疏》，史仅删存大略，集中尚载其完本，用以压卷。盖自议礼诸臣获罪後，举朝皆附新局，氵制与马明衡独哮瞎示，尤其一生大节。故编录遗文者，别为一卷，弁於集首云。</p>
<p>△《苏门集》・八卷（浙江孙仰曾家藏本）</p>
<p>明高叔嗣撰。叔嗣字子业，号苏门山人，祥符人。嘉靖癸未进士。官至湖广按察使。事迹具《明史・文苑传》。是集凡诗四卷、文四卷。其诗初受知於李梦阳，然摆脱窠臼，自抒性情，乃迥与梦阳异调。王世贞《艺苑卮言》曰：“高子业诗如空山鼓琴，沈思忽往，木叶尽脱，石气自青。又如卫洗马言愁，憔悴婉笃，令人心折。”王世懋《艺圃撷馀》亦曰：“诗有必不能废者，虽众体未备，而独擅一家之长。如孟浩然，洮洮易尽，止以五言隽永，千载并称王、孟。我明其徐昌稀⒏咦右岛酢６君诗有不同，而皆巧於用短。徐以高韵胜，有蝉蜕轩举之风；高以深情胜，有深闺愁妇之态。更千百年，李何有时兴废，二君必无绝响。”世贞、世懋谈诗颇有异同，而品题叔嗣，则两相符契，盖论至当则无以易也。至其杂文四卷，特附缀以行。陈束原《序》言其诗优於文，抑亦确论矣。</p>
<p>△《愚谷集》・十卷（山东巡抚采进本）</p>
<p>明李舜臣撰。舜臣字茂钦，号愚谷，又号未村居士，山东乐安人，嘉靖癸未进士，官至太仆寺卿。是集诗四卷，曰《部署稿》，曰《金陵稿》，曰《江西稿》，曰《归田稿》。文六卷。前有王世贞、孔天允二《序》。诗格雅饬，而颇窘於边幅，所长所短，皆在於斯。文皆古质，而稍觉有意谨严，或产刂削太过，故王世贞尝有体制纤小之讥。然於时北地、信阳之学盛行於世，方以钩棘涂饰相高，而舜臣独以朴直存古法。其序记多名论，而《西桥逸事状》一篇，触张璁、桂萼之锋，直书不讳。文出之日，天下咋舌，抑亦刚正之士矣。据集所载诸序，所著有《易卦辱言》、《诗序考》、《毛诗出比》、《礼经读》、《春秋左传考例》、《狭喝例》、《左传读古文考》、《三经考》、《籀文考》、《六经直音》诸书，今皆未见，然亦足见其文有根柢也。</p>
<p>△《遵岩集》・二十五卷（两淮盐政采进本）</p>
<p>明王慎中撰。慎中字道思，晋江人，嘉靖丙戌进士，官至河南布政使参政，事迹具《明史・文苑传》。正、嘉之际，北地、信阳声华籍甚，教天下无读唐以後书。然七子之学，得於诗者较深，得於文者颇浅。故其诗能自成家，而古文则钩章棘句，剽袭秦汉之面貌，遂成伪体。史称慎中为文，初亦高谈秦汉，谓《东京》以下无可取。已而悟欧、曾作文之法，乃尽焚旧作，一意师仿，尤得力於曾巩。唐顺之初不服其说，久乃变而从之。壮年废弃，益肆力於文，演迤详赡，卓然成家，与顺之齐名，天下称之曰“王唐”。李攀龙、王世贞力排之，卒不能掩也。其诗则初为藻艳之格。归田以後，又杂入讲学之语。颓然自放，亦与顺之相似。朱彝尊《明诗综》乃谓其五言文理精密，嗣响颜、谢。而论者辄言文胜於诗，未为知音。今考集中五言，如《游西山普光寺》、《睡起》、《登金山》、《游大明湖》诸篇，固皆邃穆简远；七言如“每夜猿声如舍里，四时山色在城中”，“万井遥分初日下，群山微见远烟中”，“琴声初歇月挂树，莲唱微闻风满川”，亦颇有风调。然综其全集之诗，与文相较，则浅深高下，自不能掩。文胜之论，殆不尽诬。彝尊之论，不揣本而齐其末矣。慎中集旧有《玩芳堂摘稿》、《遵岩家居》诸刻，率杂以少作。是本乃隆庆辛未慎中子同康及婿庄国祯稍为芟削重锓，较为精整。惟简端《洪朝选序》称诗文四十卷。此本止二十五卷，《目录》卷数亦多改补，未喻其故，或刻成之後又为简汰欤？</p>
<p>△《陆子馀集》・八卷（两淮盐政采进本）</p>
<p>明陆粲撰。粲有《左传附注》，已著录。是集凡文七卷、诗一卷。粲早入词馆，负盛名。洎官工科，以劾张璁、桂萼，偃蹇终身。然亦缘是息意邱园，研心经史，学问具有根柢。又为王鏊门人。《明史》粲本传称其少谒鏊，鏊异之曰：“此子必以文名天下。”其授受亦有端绪。《徐时行序》称其出入左氏、司马迁，无论魏晋。《彭年序》以为专法马、班，雄深雅健，东汉诸家所不及。推奖颇为太过。至黄宗羲《明文海》云：“贞山文秀美平顺，不起波澜，得之王文恪居多，乃欧阳氏之支流。”则平心之论，当之无愧色矣。其《忆父诗》一首，《明诗综》云七岁所作，然风格老成，不应至是，疑或有所夸饰。至於《担夫谣》之类，有香山新乐府遗音。《赠别王直夫二首》之类，亦绰有风格。尤未可以篇什无多，遂谓曾子固不能诗也。</p>
<p>△《念庵集》・二十二卷（江西巡抚采进本）</p>
<p>明罗洪先撰。洪先有《冬游记》，已著录。洪先不及见王守仁，而受学於其乡人李中。中之学出於杨珠，故其说仍以良知为宗。後作守仁年谱，乃自称曰门人，不免讲学家门户之习。其学惟静观本体，亦究不免於入禅。然人品高洁，严嵩欲荐之而不得，则可谓凤翔千亻刃者矣。其集初刻於抚州，再刻於应天。最後诸门人编为此本，而门人胡直序之。称其学凡三变，文亦因之。初效李梦阳；既而厌之，乃从唐顺之等相讲磨；晚乃自行己意。其《答友人书》取譬於水，谓“古之人有能者，必其中有自得实见，斯道之流行，无所不在。虽欲不为波涛湍澜之致不可得”。斯亦有见之言也。此本为雍正癸卯其六世孙继洪等重刻。洪先之裔，乃名继洪，理不可晓，岂误解不逮事则不讳耶。</p>
<p>△《皇甫司勋集》・六十卷（内府藏本）</p>
<p>明皇甫氵方撰。氵方有《百泉子绪论》，已著录。其诗文有《政学》、《还山》、《奉使》、《寓黄》、《家居》、《南都》、《禅栖》、《澶州》、《栝州》、《南中》、《山居》、《副京》、《来凫》、《司勋》、《北征》、《南署》、《赴京》、《浩歌亭》、《安雅斋》诸集。晚年手自删削，定为赋一卷、诗三十二卷、杂文二十七卷，冠以《集原》一篇。其诸集之名仍分注各卷之末。朱彝尊《静志居诗话》称，氵方集六十卷，即此本也。《集原》自述其诗，始为关、洛之音，一变为楚音，又一变为江左之音，又一变为燕、赵之音，又一变为蜀音，缕举其师友渊源甚详。今统观所作，古体源出三谢，近体源出中唐。虽乏深湛之思，而雅饬雍容，风标自异，在明中叶不失为第二流人。冯时可《雨航杂录》云：“皇甫百泉与王沃菝相埒，时人谓百泉如齐、鲁，变可至道。沃萑缜亍⒊，强遂称王。”王士祯《香祖笔记》以时可所评为确论云。</p>
<p>△《杨忠介集》・十三卷、《附录》・三卷（陕西巡抚采进本）</p>
<p>明杨爵撰。爵有《周易辨录》，已著录。是编第一卷为奏议，二卷为序、碑、记，三卷为传，四卷为书，五卷为家书，六卷为语录，七卷为祭文、志铭、杂著，八卷至十二卷则皆诗。世宗时斋醮方兴，士大夫率以青词取媚，而爵独据理直谏。如所陈时雪之不可为符瑞，左道之不可以惑众，词极剀切。下狱以後，犹疏谏以冀一悟。其忠爱悱恻，至今如见。家书二十五则，谆谆以忠孝勖其子孙，未尝一言及私。语录皆不为高论，而笃实明白，真粹然儒者之言。按爵与罗洪先、钱德洪诸人游，以讲学相勖。然德洪等源出姚江，务阐良知之说。爵则以躬行实践为先，关西道学之传，爵实开之。迹其生平，可谓不负所学者。所作诗文，大抵直抒胸臆，虽似伤平易，然有本之言，不由雕绘，其可传者正不在区区词采间矣。</p>
<p>△《荆川集》・十二卷（两淮马裕家藏本）</p>
<p>明唐顺之撰。顺之有《广右战功录》，已著录。顺之学问渊博，留心经济。自天文、地理、乐律、兵法以至勾股、壬奇之术，无不精研，深欲以功名见於世。迨晚年再出，当御倭之任，不能大有所树立，其究也仍以文章传。然考索既深，议论具有根柢，终非井田、封建之游谈。其文章法度，具见《文编》一书。所录上自秦汉以来，而大抵从唐宋门庭沿溯以入。故於秦汉之文，不似李梦阳之割剥字句，描摹面貌；於唐宋之文，亦不似茅坤之比拟间架，掉弄机锋。在有明中叶，屹然为一大宗。至其末年遁而讲学，文格稍变。集中如《与王慎中书》云：“近来将四十年前伎俩，头头放扌舍；四十年前见解，种种抹杀，始得见些影子”云云。则薰蒸语录，与之俱化，分别观之可矣。其集为无锡安如石所编，王慎中为之序。盖二人早年论文不合，及其老也，客气渐尽，乃互相倾挹云。</p>
<p>△《皇甫少元集》・二十六卷、《外集》・十卷（江苏巡抚采进本）</p>
<p>明皇甫氵孝撰。氵孝字子安，长洲人，嘉靖壬辰进士，除工部主事，官至浙江按察使佥事，事迹具《明史・文苑传》。是集凡赋一卷、诗十九卷、文六卷。又氵孝没之後，其子枢等裒辑稿，得诗八卷、赋及杂文二卷，编为《外集》。古文非氵孝所刻意，亦不擅场。其诗则宪章汉魏，取材六朝，古体多於近体，五言多於七言。其持论，谓“王、宋反元习之靡，而不能不病於声。李、何矫一时之弊，而不能不泥其迹”，可谓笃论。盖氵孝与黄省曾为中表兄弟，早年袭其绪论，亦宗法北地之学。及其造诣既深，乃觉摹拟之失，故其论如此。然其鉴李、何之弊，则云诗可无用少陵；取法迪功，则云诗可无用近体；又云七言易弱，恐降格为钱、刘；亦类於惩羹吹齑者矣。王世贞《艺苑卮言》尝谓其如轻缣短幅，不堪裁翦。陈子龙《明诗选》亦谓其无纵横荡逸之致。岂非以取径太狭，故窘於边幅欤。要其婉丽之词，绵邈之神，以骖驾昌稀⑺彰牛固无愧色也。</p>
<p>△《瑶石山人稿》・十六卷（浙江汪汝栗家藏本）</p>
<p>明黎民表撰。民表字维敬，从化人，嘉靖甲午举人，授翰林院孔目，迁吏部司务，以能文用为制敕房中书，後加官至参议，《明史・文苑传》附见《黄佐传》中。史称佐弟子多以行业自饬，而梁有誉、欧大任及民表诗名最著。朱彝尊《静志居诗话》谓民表诗读之似质闷，而实沉著坚韧。王世贞所取“续五子”，无愧大小雅材者，仅此一人。是集前有万历戊子《陈文烛序》，称民表请老以归，话别三山，曾序其诗，镇江锺太守刻焉。又称民表已下世，其子吏部郎君华裒刻此集，复属以序。盖民表诗凡再刻也。其初刻今未见。此刻冠以赋三首，馀皆古近体诗。虽错采镂金，而风骨典重，无绮靡涂饰之习。盖与太仓、历下同源而派稍异。故虽与王道行、石星、朱多奎、赵用贤同列为“续五子”，而终非四人所可及也。</p>
<p>△《南行集》・四卷、《东游集》・二卷、《北观集》・四卷、《山中集》・十卷（浙江汪启淑家藏本）</p>
<p>明邱阆鲎。阆鲎至韬海号止山，崇安人，官柳城县知县。《南行集》四卷，盖自崇安至省会之作，分《建安》、《延津》、《晋安》三稿。《东游集》二卷，盖游处州之作，故二卷皆题曰《栝苍稿》。《北观集》四卷，乃其入京时所作，自南游北，故有《楚稿》、《越稿》、《吴稿》、《宋稿》、《鲁稿》、《齐稿》、《燕稿》之分。以上三集，皆有诗而无文。独《山中集》诗四卷外，又有文六卷，皆居武夷止止斋时所作也。四集之中，惟《南行集》编次最早。首有《丰熙序》云：“邱子年方富，而引志在远，吾见其进，未见其止，当数十年後，乃可论定。”其作序之岁，盖嘉靖十一年甲午也。《东游集》无序，不知何时所编。《北观》、《山中》二集《序》皆题曰嘉靖丁未，则最後矣。案朱彝尊《明诗综》载阆鏊著名《止止斋集》。又引《徐梦阳评》，称其诗雅澹劲古，景真情得。今读之信然。要之，不肯蹈袭前人，异乎七子之派者也。又据阆雒湃恕独钕字野稀罚称阆鏊著尚有《西居集》。《西居》者，殆其官柳城时所作。今诸集俱在，惟阙是集，或藏┑者偶佚欤。</p>
<p>△《洞麓堂集》・十卷（江西巡抚采进本）</p>
<p>明尹台撰。台字崇基，号旧山，永新人，嘉靖乙未进士，官至南京礼部尚书。《明诗综》称其有《洞山集》。此作《洞麓堂集》。考集首《邹元标序》，称“《洞麓堂稿》，大宗伯洞山尹公所撰，去公家里许，有奇洞，峰峦卓诡，遂以名堂，且名其稿”。然则“洞山”其号，“洞麓”则其堂名，实一集也。台以护持杨继盛一事，为清议所归。集中如《与罗念庵书》，谓近世宗良知家者，心说沸扬，只缘金错认“孟子先立乎其大者”一语。又极论即心即理之非，谓即实有所得，亦只此心灵觉之妙，盖非所见之理。释氏有见於心，无见於性。陆氏之学，大率类是。又谓程子之徒当时且有失传，如吕氏、游氏，浸入禅学。朱子没後，勉斋、汉卿仅足自守，不再传尽失其旨。如何、王、金、许，皆潜畔师说，不止草庐一人。其攻击姚江之学甚力，亦可谓屹然不移。惟集中有《祭陆东湖》文一首，推其“望重朝廷，功盛社稷”云云。东湖，陆炳号也。炳名列《明史・佞亻幸传》中，与台殊非气类。考史称炳岁入不赀，待权要，周旋善类，亦无所吝。世宗数起大狱，炳多所保全，折节士大夫，未尝构陷一人，以故朝士多称之者。台之假借，或以是故欤。然君子论公义，不论私交，究不免为白璧之瑕也。集凡文六卷、诗四卷。《元标序》称“其诗数百首，力推唐雅。制疏书序记铭状表数百篇，出入汉、宋，阐绎名理，不屑绮语。虽乡曲之词，例皆溢美”。今核其所作，尚不尽诬云。</p>
<p>△《张庄僖文集》・五卷（浙江巡抚采进本）</p>
<p>明张永明撰。永明字锺诚，乌程人，嘉靖乙未进士，官至刑部尚书，改左都御史，谥庄僖，事迹具《明史》本传。是编原分六集，以《礼》、《乐》、《射》、《御》、《书》、《数》为目，盖编次者之陋。《礼集》为诰命、祭文、赞诔、碑志之类。《乐集》、《射集》皆南垣谏草，为南京给事中时所作。《御集》、《书集》为中州疏略及部院弹奏事。《数集》为家训、语录、杂著、诗文。附《外纪》二篇，则去思碑、赠序也。其文平实质朴，不尚雕华，而多有用之言。其为给事中时劾严嵩交通郭勋，朋比渔利，闻者震悚。为河南巡抚时，伊王典英肆虐一方，势横甚，所司稍挠之，辄中以簋，莫敢谁何。永明亦抗疏劾之，卒伸国法。其风节有足多者，则发为文章，固与无物之言异矣。永明人自可传，不以赠言为重。今削去《礼集》及《外纪》，编为五卷云。</p>
<p>△《具茨集》・五卷、《补遗》・一卷、《文集》・八卷、《补遗》・一卷、《附录》・一卷、《遗稿》・一卷（江苏巡抚采进本）</p>
<p>明王立道撰。立道字懋中，无锡人，嘉靖乙未进士，官翰林院编修。其诗虽微嫌婉弱，而冲容淡宕，不为奇险之语，犹有中唐钱、刘之遗。文则纵横自喜，颇於眉山为近。其《论文书》有云：“兵无常形，以正胜者什九。文无常体，以奇善者什一。盘诰之文则六经之什一耳。效而似者犹未可为常，而况其万不类也哉。”其言深中当时北地诸人摹仿周、秦之弊，即其所为文可识矣。原目列《诗集》五卷、《文集》七卷、《附录》一卷。今《诗集》之末复载《补遗》附录二十馀首。《文集》七卷之後亦增《论表》等十馀篇为一卷，载於《附录》之前。而《附录》後又别载《遗稿》一卷。盖其後人掇拾续刊，零星增入，故书与目不相应耳。</p>
<p>△《青霞集》・十一卷、《年谱》・一卷（浙江巡抚采进本）</p>
<p>明沈炼撰。炼字纯甫，会稽人。嘉靖戊戌进士。除溧阳知县。後官锦衣卫经历，疏论俺答请贡事，并劾严嵩。廷杖谪戍，复为嵩党路顺构入蔚州妖人阎浩案中弃市，天下冤之。隆庆初，赠光禄寺少卿。天启初，追谥忠愍。事迹具《明史》本传。是编本文三卷、赋一卷、诗三卷、《论草兵说尺牍》四卷，合十一卷。自十二卷至十六卷则年谱、事纪、祠记。前有《茅坤序》及炼子襄《刻集纪原》。襄言方炼被祸时，藉其家，毁其著述，又榜禁毋许藏匿副本。是编盖襄所口诵而心记者。然人子即能读父书，不应字句无讹至十一卷之夥。此必别有藏本，不欲实言之耳。其文章劲健有气，诗亦郁勃磊落，肖其为人。以词藻论，虽不及《钤山堂集》之工。然《嵩集》至使天下不欲读，当时为作集序者如湛若水诸人，至以为文章之玷。而诵《炼集》者至今肃然起敬。此则流芳遗臭，视所自为，人心是非之公，有不知然而然者矣。今录其原本集十一卷，而以《年谱》一卷附之。至炼之事迹，彰彰史册，日月争光，不假後人之表章。其赞记诸作则概从删盅伞</p>
<p>△《沧溟集》・三十卷、《附录》・一卷（山东巡抚采进本）</p>
<p>明李攀龙撰。攀龙有《诗学事类》，已著录。是集凡诗十四卷、文十六卷、《附录》志传表诔之文一卷。明代文章，自前後七子而大变。前七子以李梦阳为冠，何景明附翼之；後七子以攀龙为冠，王世贞应和之。後攀龙先逝，而世贞名位日昌，声气日广，著述日富，坛坫遂跻攀龙上。然尊北地，排长沙，续前七子之焰者，攀龙实首倡也。殷士儋作《攀龙墓志》，称“文自西汉以来，诗自天宝以下，若为其毫素污者，辄不忍为。故所作一字一句，摹拟古人。骤然读之，斑驳陆离，如见秦、汉间人；高华伟丽，如见开元、天宝间人也”。至万历间，公安袁宏道兄弟始以赝古诋之。天启中，临川艾南英排之尤力。今观其集，古乐府割剥字句，诚不免剽窃之讥。诸体诗亦亮节较多，微情差少。杂文更有意诘屈其词，涂饰其字，诚不免如诸家所讥。然攀龙资地本高，记诵亦博。其才力富健，凌轹一时，实有不可磨灭者。汰其肤廓，撷其英华，固亦豪杰之士。誉者过情，毁者亦太甚矣。</p>
<p>△《山海漫谈》・三卷、《附录》・二卷（山西巡抚采进本）</p>
<p>明任环撰。环字应乾，号复庵，长治人。嘉靖甲辰进士。历任广平、沙河、滑县三县知县，迁苏州府同知。以御倭功，擢按察司佥事，整饬苏、松二府兵备道。进山东右参政。事迹附见《明史・曹邦辅传》。是集为乾隆丁丑其乡人庾纤刻。凡文二卷、诗词一卷。其後两卷则所附谕祭文、本传、墓志及诸家题咏诗文也。环御倭颇著奇绩，当时皆以为赏薄不足酬劳。其遗集久散佚。其子孙搜求辑录，所得不及十之一，仍名曰《山海漫谈》，从其初也。其文既得诸残毁之馀，故有见即收，不暇铨择，多潦草应酬之作。然就其存者论之，古文皆崭崭有笔力，且高简有法度。其中如《苏门双节记》、《重修白忝┪菁恰贰《重修文庙祭器记》、《启明山先生书》，虽不免参杂俗格。至於《送萧西泉、朱蒲西二序》、《德风亭、滑县行馆二记》、《与王南崖》、《答王东台》二书，皆绝非明人文集以时文为古文者。虽置之作者间可也。诗如“槎泛星河秋作客，剑横沧海夜谈兵”之类，亦间有可观，而冗俗者多。则其後人编次，失於删汰之过。然环之为人，无愧忠孝，亦不以韵语绳之矣。</p>
<p>△《杨忠愍集》・三卷、《附录》・一卷（直隶总督采进本）</p>
<p>明杨继盛撰。继盛字仲芳，号椒山，容城人。嘉靖丁未进士。官至兵部武选司员外郎。以疏劾严嵩，为所构陷弃市。後追赠太常寺卿，谥忠愍。事迹具《明史》本传。继盛本以经济气节自许，不屑屑於文字。後人重其人品，掇拾成编，仰蒙世祖章皇帝御制序文，表其忠荩。一经褒予，旷世犹生。故虽朽蠹陈编，弥深宝惜。此本乃康熙间萧山章钰所校。凡奏疏一卷、杂文一卷、诗一卷，行状碑记别为一卷附焉。其《论马市》、《劾严嵩》二疏，史传限於体裁，仅存大略，集本乃其全文。披肝沥胆，伉直之气如生。自作《年谱》一篇，学问人品，具见本末，尤史传所不能详。《遗嘱》一篇，作於临命前一夕，墨迹至今世守。仓卒之际，数千言无一字涂乙，尤足见其所养。词虽质朴，而忠孝之意油然，尤足以感动百世。惟《年谱》中自记从韩邦奇学乐律，夜梦虞舜一事，颇涉怪异。然继盛非妄语者，盖覃思之极，缘心构象。《世说》载卫我悦挝世止悖广云是想。《管子》曰：“思之思之，鬼神通之。”固亦理之所有。昔吴与弼作日录，自称梦见孔子，人疑其伪。继盛此语，颇与相类，明以来无疑之者。此则系乎其人，有不待口古争者矣。</p>
<p>△《沃萆饺怂牟扛濉贰ひ话倨呤四卷、《续稿》・二百七卷（两江总督采进本）</p>
<p>明王世贞撰。世贞有《紊教帽鸺》，已著录。此乃所著别集。其曰“四部”者，《赋部》、《诗部》、《文部》、《说部》也。《正稿・说部》凡七种，曰《蚣悄谄》，曰《蚣峭馄》，曰《左逸》，曰《短长》，曰《艺苑卮言》，曰《卮言附录》，曰《宛委馀篇》，皆世贞为郧阳巡抚时所自刊。《续稿》但有《赋》、《诗》、《文》三部，而无《说部》。则世贞致仕之後，手裒晚岁之作以授其少子士骏，至崇祯中其孙始刊之。考自古文集之富，未有过於世贞者。其摹秦仿汉，与七子门径相同。而博综典籍，谙习掌故，则後七子不及，前七子亦不及，无论广续诸子也。惟其早年，自命太高，求名太急，虚╂恃气，持论遂至一偏。又负其渊博，或不暇检点，贻议者口实。故其盛也，推尊之者遍天下；及其衰也，攻击之者亦遍天下。平心而论，自李梦阳之说出，而学者剽窃班、马、李、杜；自世贞之集出，学者遂剽窃世贞。故艾南英《天佣子集》有曰：“後生小子不必读书，不必作文，但架上有《前後四部稿》，每遇应酬，顷刻裁割，便可成篇。骤读之，无不浓丽鲜华，绚烂夺目；细案之，一腐套耳”云云。其指陈流弊，可谓切矣。然世贞才学富赡，规模终大。譬诸五都列肆，百货具陈，真伪骈罗，良苦淆杂，而名材瑰宝，亦未尝不错出其中。知末流之失可矣。以末流之失而尽废世贞之集，则非通论也。</p>
<p>△《读书後》・八卷（浙江巡抚采进本）</p>
<p>明王世贞撰。此书本止四卷，为世贞《四部稿》及《续稿》所未载，遂至散佚。其侄士骐得残本於卖饧者，乃录而刊之，名曰《附集》。後吴江许恭又采《四部稿》中书後之文为一卷，《续稿》中读佛经之文为一卷、读道经之文为二卷，并为八卷，重刻之。而陈继儒为之序，称其如吕氏《读书记》、晁氏《读书志》。案晁公武《读书志》每书皆详其卷数撰人，以及源流本末。世贞此书则九十五篇之中，为跋尾者四十二，为史论者五十三；而四十二篇之中又皆议论之文，无一考证之语，与晁氏书南辕北辙。继儒殆未见《郡斋读书志》，而偶闻其名，妄以意揣度之，谓亦如此书之跋尾耳。《书影》记世贞初不喜苏文，晚乃嗜之，临没之时，床头尚有苏文一部。今观是编，往往与苏轼辨难，而其文反覆条畅，亦皆类轼，无复摹秦仿汉之习。又其跋《李东阳乐府》与《归有光集》、《陈献章集》，均心平气和，与其生平持论不同。而《东阳乐府跋》中自称“余作《艺苑卮言》时，年未四十，方与于鳞辈是古非今，此长彼短，未为定论。至於戏学《世说》，比拟形似，既不切当，又伤儇薄。行世已久，不能复秘。姑随事改正，勿令多误後人而已”云云。然则此书为晚年进境，以少许胜多许矣。其第五卷为《四部稿》中题跋二十五篇。其中如《读亢仓子》，不知为王士元所作，则未考《孟浩然集序》；《读三坟》，以为刘炫作，则未考《隋书・经籍志》；《读元命苞》一篇所言乃卫元嵩之元包，尤为荒谬，则犹早年盛气，不及检校之作。许恭摭续此编，毋乃非世贞意欤。以原刻所有，姑并存之。至是编杂论古书而究为杂著，非目录之比。无类可附，今仍著录《集部》焉。</p>
<p>△《方麓集》・十六卷（两淮马裕家藏本）</p>
<p>明王樵撰。樵有《周易私记》，已著录。其集凡有二本，一为文九卷、《老子解》一卷、诗一卷；一即此本，凡诗文十四卷，又《戊申笔记》一卷、《紫薇堂蚣恰芬痪恚较初本颇为完备。樵研思著述，於《易》、《书》、《春秋》及《四书》皆有解诂。《江南通志》称其性素简默，至谈经则娓娓不倦，故文章具有根柢。又《通志》述樵之言曰：“士大夫以留心案牍为俗吏，文墨诗酒为风雅。夫饱食官禄，受成吏胥，谓之风雅可乎？”故其文章颇切实际，非模山范水，嘲风弄月之词。其诗虽不能自辟门径，而冲和恬澹，要亦不失雅音。盖当七子争驰之日，尤能守成、弘先正之典型焉。</p>
<p>△《存家诗稿》・八卷（山东巡抚采进本）</p>
<p>明杨巍撰。巍字伯谦，号梦山，海丰人，嘉靖丁未进士，累官吏部尚书，赠少保，事迹具《明史》本传。巍扬历中外，居官有能声。《自跋》称“幼习举子业，不知诗。至嘉靖乙卯，补晋臬，提举曹忭始导之为诗。归田後，与山人吕时臣相倡和，得诗六百馀篇，属邢侗、邹观光评骘而存之”。盖其中岁学诗，与唐高孟嗬唷６天分超卓，自然拔俗，故能不染埃鲱粒独发清音。王士祯《池北偶谈》称其五言简古得陶体，为明人所少。又举其“前年视我山中病，落日独骑骢马来。记得任家亭子上，连翘花发共衔杯”一绝。盖其神韵清隽，与士祯论诗宗旨相近，故尤赏之。然其他高旷简古之作，尚复不少，固与当时嘈杂之音相去远矣。士祯常选订其诗为三卷，属谢重辉刻之，今未之见。此即邹观光删定之本，犹全集也。</p>
<p>△《海壑吟稿》・十一卷（山东巡抚采进本）</p>
<p>明赵完璧撰。完璧字全卿，号阚郑晚号海壑，胶州人，由岁贡生官至巩昌府通判。是集诗五卷、文五卷。其第一卷为《目录》，入之卷数。盖唐以前例，经典释文尚然也。王三锡序其诗集，谓嘉靖间筮宦司城，抗职忤权奸，与杨椒山公同厄。案集中《北司狱中》七言律二首《序》云：“嘉靖甲寅，秋曹檄捕豪校，某因获罪东湖翁，劾执坐死。赖元老科台之力，仅复瓦全”云云。东湖者，陆炳别号也。时炳为锦衣卫都督，与严嵩表里为奸，其势张甚。完璧以指挥末秩，能与之抗。其狱中与杨继盛倡和诸诗，有“辛苦不妨淹日月，授书喜有汉良臣”等句。继盛死西市，完璧作《杨烈妇词》以哀之，有《小雅》怨诽之遗，可谓志节之士矣。其诗多触事起兴，吐属天然，绝无叫嚣怒张之态，亦与有明末造矫激取名者有殊。徒以名位未高，史不立传，遂几於湮没不彰。仅赖此集之存，犹得略见其始末，亦足见正直之气有不得而销蚀者矣。</p>
<p>△《伐檀斋集》・十二卷（浙江孙仰曾家藏本）</p>
<p>明张元凯撰。元凯字左虞，吴县人。以世职为苏州卫指挥。再督漕北上，自免归。少受毛氏诗，折节读书，寄情诗酒。王世贞尝序其诗，比之於沈庆之、曹景宗。及元凯没後，世贞曝书，得其行卷，自叹知之未尽，复作诗以酹之，今并载《四部稿》中。其诗大抵推陈出新，不袭窠臼。而风骨遒上，伉壮自喜，每渊渊有金石声。所作《西苑宫词》，《静志居诗话》谓其高出世贞之上。他如《北游》诸律，亦多不失矩酢８瞧洳呕本富，又脱屣名利，胸次旷夷。故当琅琊、历下之派盛行，而能不囿於风气，宜世贞之心折不置矣。</p>
<p>△《备忘集》・十卷（两淮马裕家藏本）</p>
<p>明海瑞撰。瑞有《元痰橙吮考》，已著录。案《明史・艺文志》载《海瑞文集》七卷。国朝广东盐运使故城贾棠与《邱黾》合刻者，止六卷。是编载瑞所行条式、申参之文，较为全备，乃康熙中瑞六代孙廷芳重编。《原跋》云，共一十二卷，分为十册。今考此本册数与《跋》相合。然每册止一卷，实止十卷。较《原跋》尚阙二卷，未喻其故也。瑞生平学问，以刚为主，故自号刚峰。其入都会试时，上《平黎疏》。为户部主事时，上《治安疏》。戆直无隐，触世宗怒，下诏狱。然世宗覆阅其疏，亦感动太息，至拟之於比干。後巡抚应天，锐意兴革，裁抑豪强，惟以利民除害为事。而矫枉过直，或不免一偏，如集中《毕战问井地论》，力以井田为可行，谓天下治安，必由於此。盖但睹明代隐匿兼并之弊，激为此说，而不自知其不可通。然其孤忠介节，实人所难能。故平日虽不以文名，而所作劲气直达，侃侃而谈，有凛然不可犯之概。当嘉、隆间士风颓ぃ之际，切墨引绳，振顽醒聩，诚亦救时之药石。涤秽解结，非大黄芒硝不能取效，未可以其峻利疑也。</p>
<p>△《石洞集》・十八卷（安徽巡抚采进本）</p>
<p>明叶春及撰。春及字化甫，归善人，嘉靖壬子举人，官至户部郎中，事迹附见《明史・艾穆传》。是编首载《应诏书》五篇，共二卷。史所谓授福清教谕，上书陈时政，纟丽纟丽三万言者是也。次载《惠安政书》十二篇，其官惠安知县时作，共五卷。次公牍二卷。次志论二卷，为所修府县志书之论，用《鄂州小集》例也。次诗二卷。其第十九卷《目录》作《崇文榷书》，而注一“阙”字。其曾孙纶跋语谓此书奉旨所刊。版藏部署，不得而见，盖有录无书者也。春及为学宗陈献章，治绩为当时第一。艾穆官四川巡抚时，春及为宾州知州，尝举以自代。所著政书，井然有条。朱彝尊称其诗宗杜陵，不落程、邵门户，故音节亦殊清亮。文章差近平直，而亦明畅。惟作令时符帖具载不遗，颇伤丛碎。至其在郎署时因遣使至日本，遂上言请多方购求《古文尚书》。是又误信欧阳修《日本刀歌》，不核事实者矣。</p>
<p>△《宗子相集》・十五卷（两淮马裕家藏本）</p>
<p>明宗臣撰。臣字子相，扬州兴化人。嘉靖庚戌进士。除刑部主事，移吏部文选司，进稽勋司员外郎。以赙杨继盛，忤严嵩，出为福建参议，迁提学副使，卒於官。年仅三十有六。《明史・文苑传》附载《李攀龙传》中。盖攀龙、徐中行、吴国伦、梁有誉及臣有“前五子”之称也。朱彝尊《明诗综》称臣所著有《方城集》，而此本实题《宗子相集》，其卷目与《明史・艺文志》相合。王世贞志臣墓，称其寝瘵疾亟，门人稍次生平著述凡十馀卷梓之。则其集乃臣未没时所订定也。臣常与吴国伦论诗不胜，归而精思累日月，卒能卓然成家，为“嘉靖七子”之一。其诗跌宕俊逸，颇能取法青莲，而意境未深，间伤浅俗。《静志居诗话》谓“使其不遇王、李，充之不难与昌稀⑺彰挪仲。自入七子之社，渐染习气，日以窘弱，最可惋惜”。所言诚切中其病。然天才婉秀，吐属风流，究无剽刂填砌之习，本质犹未尽漓也。惟《竹间》诸篇，体近纤仄，未免汩没於时趋耳。至其《西门》、《西征》诸记，指陈时弊，反覆详明。盖臣官闽中时，御倭具有方略，故言之亲切如是，是又不可以文字论矣。</p>
<p>△《衡庐精舍藏稿》・三十卷、《续稿》・十一卷（江西巡抚采进本）</p>
<p>明胡直撰。直有《胡子衡齐》，已著录。是集为其门人郭子章所刻。凡赋一卷、乐府一卷、古近体诗四卷、文十九卷、杂著四卷。又《续集》诗赋一卷、文十卷，不知何人所编。卷首《盛才赋》下注“少作”二字，殆其後人取初集简汰之馀，与晚年未刻之作裒为一帙也。直家泰和，东距衡山不千里，北距庐山亦不千里，故取二山之名名其书室，因以名集。直初从欧阳德游，又从罗洪先游，其学一以姚江为宗。故所作《胡子衡齐》八卷，大抵阐明心学。然《明儒学案》称：“其少骀宕，好攻古文词。年二十六，始讲学。故其文章颇雅健有格，无抄撮语录之习。又其宗旨谓释氏主於出世，故其学止於明心，明心则虽照乎天地万物，而终归於无有。儒者主於经世，故其学在於尽心，尽心则能察乎天地万物，而常处於有。”故其文章亦颇笃实近理，未至王学末流之诞放。至於杂著诸篇，如《设！贰《猎人》之类，诋讠其薄俗，未免少伤忠厚。直初见欧阳德时，德病其疾恶太严，一切愤愤不平，是已先失仁体。殆亦其夙见未融，故嬉笑怒骂，不觉言之过欤。</p>
<p>△《薜荔园集》・四卷（福建巡抚采进本）</p>
<p>明佘翔撰。翔字宗汉，号凤台，莆田人。嘉靖戊午举人。官全椒县知县。与巡按御史殛酰投劾弃官去，放游山水以终。其诗以雄丽高峭为宗，声调气格，颇近七子。故王世贞赠诗云：“十八娘红产荔支，蛎蚍可嗄郾任魇。更教何物夸三绝，为有佘郎七字诗。”屠隆作传，亦称“闽产足珍贵者不独荔支、西施舌”，盖即指此。然人品颇高，故诗有清致，不全为七子之肤廓，未可全斥之也。传称所著有《薜荔园诗》、《佘宗汉稿》、《游梁新编》、《金陵纪游文》。考翔游踪所经，至大梁、金陵为最後，今集中俱已载及。则合而编之，仍以《薜荔园诗》名也。《明诗综》不著其名，殆仅存钞本，流传尚少欤。</p>
<p>△《郭鲲溟集》・四卷（江苏巡抚采进本）</p>
<p>明郭谏臣撰。谏臣字子忠，长洲人。嘉靖壬戌进士。官至江西布政司参政。罢归後起郧阳巡抚，未上而卒。初，谏臣为袁州推官时，愤严嵩父子乱政，乃密籍严世蕃奸逆不道事，因御史林润上之。世蕃遂伏法。及转吏部主事，迁员外郎，数上书论列时事，语多切直，遂与张居正忤，乃有江西之命，甫三月即自劾归。其生平伉直，不愧其名与字。而其诗乃婉约闲雅，有范成大、陆游之遗。虽十首以外，不免语意略同，如高仲武之论刘长卿者。然当太仓、历下主持坛坫之时，能毅然自为，不随风气，亦足见其孤介矣。是集为其子元望所编。凡诗六百七十一首，又附奏疏二篇。集中无与王世贞倡和诗。故世贞作序，谓交久而几失之。复称其词咸调畅清丽，句稳而字安，不露蹊径，而近体尤氵风氵风可咏。盖亦重其为人，不以门户之异为嫌也。世贞谓其诗可千馀首。此集不知谁所刊定，其亦出世贞之手欤。</p>
<p>△《亦玉堂稿》・十卷（浙江巡抚采进本）</p>
<p>明沈鲤撰。鲤有《文雅社约》，已著录。鲤常辑其诗文为《亦玉堂稿》十卷、《续稿》八卷，明末版毁不存。王士祯《古夫于亭杂录》载其家有鲤正续两集，三复其文，叹其经术湛深，议论正大。然士祯没後，池北书库所藏散佚皆尽，今亦未见其本。此本乃康熙庚午刘榛裒辑残阙所重刊。集中有文无诗，盖已非原稿之旧矣。鲤在神宗时，立朝侃直，称为名臣。晚入政府，毅然特立，与沈一贯相龃龉。一贯借妖书事以倾之，几至不免，然天下知为正人也。虽沮於奸邪，不获尽究其用。而集中所载如《谏止矿税》一疏，实国脉民生之所系，其功甚伟。他如议复建文年号、改《景帝实录》、停?</p>
<p>△梓搿⑶氩⒎夤у、请宥议礼诸臣，以及正文体、阻秦王服内请封、释诏狱官犯诸事，皆关朝廷大体，知无不言。至於封还成命，不惮再三削牍，以冀一悟，恳款恻怛之意，至今犹可想见之。文章之工拙，抑其末矣。惟亦“玉堂”之名颇不可解。推求其意，盖鲤尝为翰林掌院学士，归里之後，欲以廊庙山林视为一致，若曰此亦玉堂云尔。然考沈括《梦溪笔谈》，称“唐翰林院在禁中，乃人主燕居之所，玉堂、承明、金銮殿皆在其间”。则玉堂乃宫殿之名，非私家所可称。鲤盖考之未审也?</p>
<p>△《温恭毅公集》・三十卷（江苏巡抚采进本）</p>
<p>明温纯撰。纯字希文，三原人，嘉靖乙丑进士，官至左都御史，谥恭毅，事迹具《明史》本传。纯在隆、万之际，正色立朝。初忤张居正，罢官。再起，又与中使争矿税。卒以忤沈一贯致仕。可谓毅然自立，不负君国。虽厄於群小，无一日安於其位，而日久论定，究称名臣。其奏疏皆切中情事，字句或失之太质，而明白晓畅，易於观览，盖期於指陈利弊，初不以文字为工。其他序记铭传诸体，则多雅饬可诵。诗凡八卷，大抵沿溯七子之派而稍失之粗。尺牍五卷，亦多关时政。末一卷为《理学六十一则》，皆论学语录，大旨以程、朱为本，不宗姚江，而亦不甚驳姚江。盖纯一生惟以国是为己任，所争者不在此也。言以人重，其此集之谓欤。</p>
<p>△《震川文集》・三十卷、《别集》・十卷（通行本）</p>
<p>明归有光撰。有光有《易经渊旨》，已著录。是编为其曾孙庄所订。首经解，终祭文，凡二十四体。别集首论策，终古今体诗，凡十有一体。初，太仓王世贞传北地、信阳之说，以秦汉之文倡率天下，无不靡然从风，相与剽刂古人，求附坛坫。有光独抱唐宋诸家遗集，与二三弟子讲授於荒江老屋之间，毅然与之抗衡。至诋世贞为庸妄巨子。世贞初亦殛酰迨於晚年，乃始心折。故其《题有光遗像赞》曰：“风行水上，涣为文章。风定波息，与水相忘。千载惟公，继韩欧阳。余岂异趣，久而自伤。”盖所持者正，虽以世贞之高名盛气，终无以夺之。自明季以来，学者知由韩、柳、欧、苏沿洄以溯秦汉者，有光实有力焉，不但以制艺雄一代也。文集旧本有二，一为其族弟道传所刻，凡二十卷，为常熟本；一为其子子祜、子宁所刻，凡三十二卷，为昆山本，去取多不相同。庄以家藏钞本互相校勘，又补入未刻之文，汇为全集，刻於国朝康熙间。前有王崇简、徐乾学二《序》。庄自作《凡例》，极言旧刻本之讹，诋斥不遗馀力。然考汪琬《尧峰文集》有《与庄书》二篇，又反覆论其改窜之非，至著《为归文辩诬》以攻之。是庄所辑亦未为尽善。然旧本文多漏略，得庄掇拾散佚，差为完备。既别无善本，姑从而录之。有光诗格殊不见长，汪琬乃为作笺注，王士祯颇以为讥。今未见传本，殆当时众论不与，即格不行欤。</p>
<p>△《四溟集》・十卷（浙江汪汝栗家藏本）</p>
<p>明谢榛撰。榛字茂秦，临清人，事迹具《明史・文苑传》。榛早工词曲。年十六，作乐府商调，少年争歌之。已而折节读书，刻意为诗。李攀龙、王世贞辈结诗社，推榛为长。及攀龙名盛，榛与论生平，颇相刻责。攀龙辈遂怒相排挤，削其名於七子、五子之列。然当结社之始，尚论有唐诸家，定称诗三要，皆自榛发，诸人实心师其言也。後薄游诸藩邸，并为上客。虽终於布衣，而声价重一代。赵康王至辍侍姬以赠之，如姜夔小红故事。其救卢冉一事，尤见气谊。攀龙《送榛西游诗》所谓“明时抱病风尘下，短褐论交天地间”者，颇肖其实。其诗亦不失为作者，七子交口诋诃，乃一时恩怨之词，固不足据为定论矣。是编刻於万历壬子，乃临清州知州盛以进得赵邸旧本，重为补订。又以榛所撰《诗家直说》二卷，附於卷首。案榛诗足以传，而论诗之语则多迂谬。今惟录此集，其《诗家直说》则别存目於诗文评焉。</p>
<p>△《蠛蠓集》・五卷（礼部尚书曹秀先家藏本）</p>
<p>明卢冉撰。冉字少便，鱿厝恕Ｒ躁呶国子监生。负才忤县令。令诬以杀人，榜掠论死，淹系数年，临清谢榛走京师为称冤，孟亓钜寻眨平湖陆光祖代之，乃平反其狱，得不死。《明史・文苑传》附载於《榛传》中。是集为嘉靖癸卯冉所自编，凡杂文二卷、赋一卷、诗二卷。前有《自序》，称“蠛蠓者，醯鸡也。取其洁於自奉，介於自守，不如蚊蚋之侵秽强啖。又以事系狱，类蠛蠓之厄燕吭、罹蛛网，振其音而喑喑者。故以名集”。史称其骚赋最为王世贞所称，诗亦豪放，如其为人。今观其集，虽生当嘉、隆之间，王、李之焰方炽，而一意往还，真气坌涌，绝不染钩棘涂饰之习。盖其人光明磊落，藐玩一时，不与七子争声名，故亦不随七子学步趋，然而榛救之，世贞称之，冉反以是重於世，亦可谓毅然自立，无所依附者矣。</p>
<p>△《少室山房类稿》・一百二十卷（安徽巡抚采进本）</p>
<p>明胡应麟撰。应麟有《笔丛》，已著录。应麟藉王世贞以得名，与李维桢、屠隆、魏允中、赵用贤称“末五子”。所作诗薮，类皆附合世贞《艺苑卮言》。後之诋七子者，遂并应麟而斥之。考七子之派，肇自正德，而衰於万历之季，横踞海内百有馀年。其中一二主盟者虽为天下所攻击，体无完肤，而其集终不可磨灭。非惟天姿绝异，笼罩诸家，亦由其学问淹通，足以济其桀{敖马}。故根柢深固，虽败而不至亡也。末俗承流，空疏不学，不能如王、李剽刂秦汉，乃从而剽刂王、李。黄金白雪，万口一音。一时依附门墙，假借声价，亦得号为名士。时移事易，转瞬为覆瓿之用，固其所矣。应麟虽仰承馀派，沿袭颓波，而记诵淹通，实在隆、万诸家上，故所作芜杂之内尚具菁华。录此一家，亦足以为读书者劝也。是编前有王世贞所撰《石羊生传》，称应麟有《寓燕》、《还越》、《计偕》、《岩栖》、《卧游》、《抱膝》、《三洞》、《两都》、《兰阴》、《畸园》诸集，凡二十馀卷。朱彝尊《明诗综》所载，别有《邯郸》、《华阳》、《养疴》、《娄江》、《白榆》、《湖上》、《青霞》等集，而无《三洞》、《畸园》之名。盖应麟在日，诸集皆随作随刻，别本单行。世贞、彝尊各据所见，故名有异同。此集为万历戊午金华通判歙县江湛然所刊，乃其合编之本也。</p>
<p>△《铣巧焦菔集》・二十卷（山东巡抚采进本）</p>
<p>明于慎行撰。慎行有《读史漫录》，已著录。慎行於李攀龙为乡人，而不沿历城之学。其《论古乐府》曰：“唐人不为古乐府，是知古乐府也，不效其体而特假其名以达所欲言。近世一二名家，至乃逐句形模，以追遗响，则唐人所吐弃矣。”其《论五言古诗》曰：“魏晋之於五言，岂非神化，学之则迂矣。何者，意象空洞，朴而不敢周。轨涂整严，制而不敢骋。少则难变，多则易穷。若原本性灵，极命物态，洪纤明灭，毕究精蕴，唐讵无五言古诗哉。”其生平宗旨，可以概见。然其诗典雅和平，自饶清韵。又不似竟陵、公安之学，务反前规，横开旁径，逞聪明而亻面古法。其矫枉而不过直，抑尤难也。</p>
<p>△《宗伯集》・十卷（浙江孙仰曾家藏本）</p>
<p>明孙继皋撰。继皋字以德，无锡人。万历甲戌进士第一。官至吏部侍郎。当陈太后梓宫发引时，神宗称疾不肯送，继皋疏争忤旨。及三殿灾，大臣自陈皆慰留，独继皋致仕去。後追赠礼部尚书。此编题曰《宗伯集》，从所赠官也。凡杂文九卷、诗一卷。第二卷末有其子源文跋语，称其父“生平不敢自居於名。以故谏草都焚，箧中只存辞疏十八，又求得其三，其留中者无从觅稿。即其他著述，亦多不存。今所刻碑铭志传之文，皆源文杂得之其子若孙暨朽缣败扇与行於世者”云云。故集中所录，多应制及酬赠之作。然当继皋之时，士习佻而文体亦弊。七子之风未艾，三袁之焰方新。或棘句钩章，或矜奇吊诡。操觚者出此入彼，大抵随波而靡。继皋诗文独雍容恬雅，有承平台阁之遗风，亦可谓不移於俗矣。</p>
<p>△《临皋文集》・四卷（江西巡抚采进本）</p>
<p>明杨寅秋撰。寅秋字义叔，号临皋，庐陵人。万历甲戌进士。官至广西按察司副使、左江兵备道。其为贵州参议，平答千苗之乱。迁隳细笔梗平土夷普应春斩之。为广西副使，克五山，绥安南定、府江。并赐金加秩。及征杨应龙，命为左监军，离安、杨之党，卒平播乱。其经济有足取者。其文章在当时不著名，是集《千顷堂书目》亦不著录。则明末传本已稀，故谈艺家罕所称述。然寅秋为杨士奇之裔孙，故家典型，流风馀韵，犹有存者。故所作大抵和平典雅，有明初前辈之风，奏议尤委曲尽致。其《五山纪略》、《平播条议》等篇，於边略亦多裨益，非徒托之空言者也。</p>
<p>△《淡然轩集》・八卷（浙江孙仰曾家藏本）</p>
<p>明余继登撰。继登有《典故纪闻》，已著录。是集分奏疏二卷、序记三卷、志铭及杂文二卷、诗一卷。继登卒後，其友人冯琦序而刻之。继登当神宗朝，以灾异屡见，上疏极称一切诛求开采之害民者。又请神宗躬郊庙，册元子，停矿税，撤中使。时将讨播州杨应龙，因请罢四川矿税以佐兵食。复上言“近者天地人皆不和，怨毒凝结，臣子不能感动君父，故天以非常之变警悟陛下，不可恬不为意”云云。语皆切中时弊，其疏具载此集中。诗文则应酬之作，未免失於刊削。然大抵平正淳实，无万历中佻薄之习，亦尚不失典型。《明史・冯琦传》称“时士大夫多崇释氏教，士子作文，每窃其绪言，鄙弃传注。前尚书余继登奏请禁约”。则所学之根柢可知也。</p>
<p>△《泾皋藏稿》・二十二卷（浙江孙仰曾家藏本）</p>
<p>明顾宪成撰。宪成有《小心斋蚣恰罚已著录。明末东林，声气倾动四方。君子小人，互相搏击，置君国而争门户。驯至於宗社沦胥，犹蔓延诟争而未已。春秋责备贤者，推原祸本，不能不遗恨於清流。宪成其始事者也。考宪成与高攀龙初不过一二人相聚讲学，以砥砺节概为事。迨其後标榜日甚，攀附渐多，遂致流品混淆，上者或不免於好名，其下者遂至依托门墙，假借羽翼，用以快恩雠而争进取。非特不得比於宋之道学，并不得希踪於汉之党锢。故论者谓攻东林者多小人，而东林不必皆君子，亦公评也。足见聚徒立说，其流弊不可胜穷，非儒者ウ修之正轨矣。惟宪成持身端洁，恬於名利，且立朝大节，多有可观。其论说亦颇醇正，未尝挟私见以乱是非，尚非後来依草附木者比。故姑录其集，并论其末流之失，以示炯戒焉。</p>
<p>△《小辨斋偶存》・八卷、附《事定录》・三卷（两江总督采进本）</p>
<p>明顾允成撰，允成字季时，无锡人，宪成弟也，万历丙戌进士，官礼部主事，谪光州州判，事迹具《明史》本传。允成於癸未举会试，丙戌始殿试，以对策攻嬖幸，抑置末第。今集中以是篇为冠，次为《救海瑞疏》，次为《争三王并封疏》，次为《代翟从先论救李材》及《拟上惟此四字编》二疏。沈思孝作《允成墓志》，称其以论救赵南星谪官，而集无此疏，疑传写佚也。次蚣牵淮嗡狄澹则允成自光州归田後与宪成讲学东林所作；次为书简杂文；次为《吾与吟》，则所作诗，凡七十首。末附《事定录》三卷，为沈思孝所为墓志铭、高存之所为行状及宪成所为行述。允成文皆论诗讲学之语，书简居十之九，直抒胸臆，不事修饰。诗为击壤集派，亦不入格。然大节凛然，其对策奏疏，皆真气流溢，发於忠爱之诚。其不朽千古者，固在此不在彼也。</p>
<p>△《高子遗书》・十二卷、《附录》・一卷（浙江巡抚采进本）</p>
<p>明高攀龙撰。攀龙有《周易易简说》，已著录。攀龙出赵南星之门，渊源有自。其学以格物为先，兼取朱、陆两家之长。操履笃实，粹然一出於正。初自辑其语录文章为《就正录》。後其门人嘉善陈龙正编为此集，凡分十二类。一曰语，二曰蚣牵三曰《经说辨赞》，四曰备仪，五曰语录，六曰诗，七曰《疏揭问》，八曰书，九曰序，十曰碑传记谱训，十一曰志表状祭文，十二曰题跋杂书。附录志状年谱一卷。其讲学之语，类多切近笃实，阐发周密。诗意冲澹，文格清遒，亦均无明末纤诡之习。盖攀龙虽亦聚徒讲学，不免渐染於风尚。然严气正性，卓然自立，实非标榜门户之流。故立朝大节，不愧古人；发为文章，亦不事词藻，而品格自高。此真之所以异於伪欤。</p>
<p>△《冯少墟集》・二十二卷（江苏巡抚采进本）</p>
<p>明冯从吾撰。从吾有《元儒考略》，已著录。其集初刻止於万历壬子。此本乃其次子嘉年益以癸丑以後至天启辛酉作，类序重刻。自卷一至卷十二皆语录，卷十三至卷十八皆诗文，卷十九至卷二十为族谱家乘，卷二十一至卷二十二为《关学编》。盖生平著作，汇於此集。其中讲学之作，主於明理；论事之作，主於达意，不复以辞采为工。然有物之言，笃实切明。虽字句间涉俚俗，固不以温讥也。惟其与朱童蒙争论首善书院讲学一疏，称“宋之不竞，以禁讲学故，非以讲学故也。先臣守仁，当兵事倥偬，不废讲学，卒成大功。此臣之所以不恤毁誉而为此也”。又郭允厚、郭兴治等劾邹元标，从吾又上疏力争，称京师讲学，昔已有之云云。其说颇为固执。夫士大夫自甲科通籍，於圣贤大义，不患不知。顾实践何如耳，不在乎聚而讲也。维古极盛之治，有皋、夔、稷、契；亦越小康之世，有房、杜、王、魏、韩、范、富、欧阳，亦何尝招百司执事，环坐而谈心性哉。无故而舍其职司，呼朋引类。使其中为君子者，授人以攻击之间；为小人者，借此为攀附之途。党祸之兴，未必非贤者开门而揖盗也。至於谓宋之不竞由禁讲学，尤为牵合。考宋之党禁，始於宁宗庆元二年八月，弛於嘉泰二年二月，中间不过六七年耳。至於宝庆以後，周、程、张、邵，并从祀孔子庙庭；紫阳、东莱之流，并邀褒赠。理宗得谥为理，实由於是。盖道学大盛者四五十年，而宋乃亡焉。史传具存，可以覆案，安得以德讨祸归咎於庆元之禁乎？从吾初为御史，拒绝阉人，劾罢胡汝宁，禁大计苞苴。又上疏谏神宗不亲政事，几遘危祸。後廷议三案，亦持正不阿，卓然不愧为名臣。惟此两疏，意虽善而未计其流弊。故附纠其失，俾来者无惑焉。</p>
<p>△《石隐园藏稿》・八卷（山东巡抚采进本）</p>
<p>明毕自严撰。自严字景曾，淄川人，万历壬辰进士，官至户部尚书，事迹具《明史》本传。方自严总国计时，外则辽沈连兵，封疆已蹙，而军饷日增；内则东林、奄党，水火纷呶，∪恢蒙琊⒍争门户。自严支拄其间，前後六年，综核敏练，为天下所推。孙廷铨为作墓志，称其有《石隐藏稿》八卷、《奏议》一百三十六卷。其《奏议》今未见，独此集存，凡诗一卷、文七卷。前有《高珩序》，称“其官户部时，於天下大计，朗朗於胸，屈指兵食款目，如观掌果。军兴旁午，中旨日数十下，即刻奏成手中。不似後来者止署纸尾，令司署具稿。每入署，舆後置书二寸馀。日晡事竣，必读书。漏下数刻乃归。ガ侯、刘晏遂抽晁、贾之簟，实古来仅事”。又称其七言近体分沧溟、华泉之座。又作《第二序》，拟其文於韩、苏，拟其四六於徐、庾。虽乡曲之言，未免稍溢，而以经济兼文章，则自严要不愧也。珩所称《慵涮跻槭则》、《冀宁大阅十则》、《灾贴议十三则》，今皆不见集中，意其在《奏议》一百三十六卷中欤。</p>
<p>△《仰节堂集》・十四卷（山西巡抚采进本）</p>
<p>明曹于汴撰。于汴有《共发编》，已著录。是集文十一卷、诗三卷。前有高攀龙、冯从吾《序》，于汴尝从二人讲学故也。《攀龙序》谓其“文足以定群嚣，明学术；诗足以畅天机，流性蕴”。《从吾序》谓其“非沾沾以文章名家，而操觚自豪之士，无不退避三舍”。于汴亦尝为从吾作《理学文鹄序》曰：“关中少墟冯先生，辑诸大家举子艺百数十首，以式多士，命曰《理学文鹄》。不命以举业，而曰理学，何也？见理学、举业之非二也”云云。故于汴之诗文，亦在理学、举业之间，或似语录，或似八比。盖平生制行高洁，立朝风节凛然，震耀一世。远者大者，志固有在，原不以笔札见长。《从吾序》所谓非沾沾以文章名者，为得其实。观是集者，谓之文以人重可矣。集初刻於首善书院。甲申版毁於兵。康熙癸卯初，其外孙景望蘧购得残本，其门人吕崇烈鸠乡人醵金重刊，崇烈为之序。《序》末一私印曰“从真予游，听南皋少墟讲”。少墟即从吾，真予即于汴，南皋者邹元标也。明季风气以讲学宗派相高，故崇烈以是自标云。</p>
<p>△《愿学集》・八卷（两江总督采进本）</p>
<p>明邹元标撰。元标字尔瞻，别号南皋，吉水人，万历辛丑进士，官至左都御史，谥忠介，事迹具《明史》本传。元标有《祭诸儒文》，自称甲戌闻道。盖是时年方弱冠，即从泰和胡直游也。其学亦阳明支派，而规矩准绳持之甚严，不堕二王流弊。初刻有《太平山房集》，後重订为此本，凡诗一卷、文七卷。其乡人龙遇奇巡视淮盐时为之锓版，序者无虑十数人，杂题万历丁未、庚戌、甲寅、己未等年。考元标起用在天启壬戌，此集刻於己未以前，故所载无非讲学之语，而後来奏议乃别行云。</p>
<p>△《刘蕺山集》・十七卷（国子监助教张羲年家藏本）</p>
<p>明刘宗周撰。宗周有《周易古文抄》，已著录。讲学之风，至明季而极盛，亦至明季而极弊。姚江一派，自王畿传周汝登，汝登传陶望龄、陶龄，无不提唱禅机，恣为高论。龄至以因果立说，全失儒家之本旨。宗周虽源出良知，而能以慎独为宗，以敦行为本，临没犹以诚敬诲弟子，其学问特为笃实。东林一派，始以务为名高，继乃酿成朋党，小人君子，杂糅难分，门户之祸，延及朝廷，驯至於宗社沦亡，势犹未已。宗周虽亦周旋其间，而持躬刚正，忧国如家，不染植党争雄之习。立朝之日虽少，所陈奏如《除诏狱》、《汰新饷》、《招无罪之流亡》、《恩义拊循以收天下泮涣之人心》、《还内廷埽除之职》、《正懦帅失律之诛》诸疏，皆切中当时利弊。一厄於魏忠贤，再厄於温体仁，终厄於马士英。而姜桂之性，介然不改，卒以首阳一饿，日月争光。在有明末叶，可称剥巴耆耍非依草附木之流所可同日语矣。是集为乾隆壬申副都御史雷钅宏所刊，冠以《人谱》、《学言》诸书，至第八卷乃为奏疏。然诸书本自别行，且宗周所著亦不止於此。摘录数种，殊为挂漏，今并删除。惟以奏疏以下十七卷勒为一编，而他书则仍别著录焉。</p>
<p>△《学古绪言》・二十五卷（副都御史黄登贤家藏本）</p>
<p>明娄坚撰。坚字子柔，长洲人。隆、万间贡生。早从归有光游，《明史・文苑传》附载《有光传》中。称其与唐时升、程嘉燧号“练川三老”。又与时升、嘉燧及李流芳号“嘉定四先生”。然嘉燧以依附钱谦益得名，本非善士。核其所作，与三人如蒹葭倚玉，未可同称。三人之中，时升、流芳虽均得有光之传，而能融会师说，以成一家言者，又当以坚为冠。盖明之末造，太仓、历下馀焰犹张，公安、竟陵新声屡变，文章衰敝，莫甚斯时。坚以乡曲儒生，独能支拄颓澜，延古文之一脉。其文沿溯八家，而不剿袭其面貌，和平安雅，能以真朴胜人，亦可谓永嘉之末，得闻正始之音矣。王士祯《居易录》尝称其《长庆集序》，以为真古文。今观是集，大抵具有古法，不但是篇，士祯特偶举其一也。</p>
<p>△《檀园集》・十二卷（安徽巡抚采进本）</p>
<p>明李流芳撰。流芳字长蘅，嘉定人。万历丙午举人。三上公车不第。因魏忠贤乱政，遂绝意进取，筑檀园，读书其中。《明史・文苑传》附见《唐时升传》中。是编凡古今体诗六卷、杂文四卷、题画跋二卷。虽才地稍弱，不能与其乡归有光等抗衡，而当天启、崇祯之时，竟陵之盛气方新，历下之余波未绝，流芳容与其间，独恪守先正之典型，步步趋趋，词归雅洁。二百馀年之中，斯亦晚秀矣。谢三宾刻《嘉定四先生集》时，流芳尚存。三宾诣视其疾，索所作，因尽出平生诗文，手自芟纂，以成斯集。三宾为作序文，亦感慨凄动。三宾字象三，鄞县人，天启乙丑进士，後官巡按御史，守莱州，颇著劳绩。掖县毛ァ镀脚鸭恰吩刂最详云。</p>
<p>△《忠介烬馀集》・三卷（两江总督采进本）</p>
<p>明周顺昌撰。顺昌字景文，号蓼洲，吴县人。万历癸丑进士。官至吏部文选司郎中。以忤魏忠贤，为所罗织，逮治拷掠，杀之於狱。崇祯初，追谥忠介。事迹具《明史》本传。初，顺昌被逮时，箧衍著作颇多，仓卒间为友人投火灭迹。後其子茂兰，遇片纸只字必摹而勒之石。至其孙靖，复从戚友家搜录成集，故名《烬馀》，凡三卷。一卷为纪事公移，二卷为尺牍，三卷为杂文及诗，而以《寻声谱》附焉。《寻声谱》者，当万历乙卯顺昌在闽中常以诗扇寄鹿善继。其後扇失而诗犹为马洁所记忆。崇祯甲戌，善继与洁暨孙奇逢辈录而为谱。国朝康熙间，奇逢门人汤斌，巡抚江苏，以谱贻靖，附刻集後，详见靖跋语中。顺昌气节盖世，本不以文章见长。且收拾於灰灭之馀，大抵案牍简蛩媸殖暧χ文，非所经意。然其隐忧国事，崇尚名检，忠愤激发之气，时流露於楮墨间，尚足以廉顽立懦。区区题扇一诗，异代且珍重传之。则是集什一仅存，固未可听其湮没矣。</p>
<p>△《范文忠集》・十二卷（直隶总督采进本）</p>
<p>明范景文撰。景文有《大臣谱》，已著录。所著诗文有《味元堂疏稿》、《思仁堂存稿》、《玉静阁存稿》、《且园存稿》、《澜园存稿》、《餐冰斋诗稿》诸目。其子毓秀及其甥王孙锡等合编以为此集。景文为庄烈帝所知，入阁未五十日而都城沦破，卒能从容蹈义，大节炳然。至生平历官所至，亦多引绳切墨，持正不阿。史称其在文选时，值魏忠贤、魏广微中外用事，景文同乡，不一诣其门，亦不附东林，孤立行义而已。是其丰裁峻厉，而不肯矫激以骛名，在明季尤为希觏。今观集中《摄铨》、《副铨》诸稿所载奏议，大抵剀切详明，切中时弊。而《抚豫》、《出镇》等稿所载诸疏，於兴利除害之方，规画不遗馀力。虽遭时艰棘，弗获尽用，而经世之才，实可具觇其崖略。是又不独以义烈见重矣。</p>
<p>△《幔亭诗集》・十五卷（福建巡抚采进本）</p>
<p>明徐通撰。通字惟和，闽县人。万历戊午举人。负才淹蹇，肆力诗歌。大抵圭臬唐人，而不为割裂儿粗学。卷首有《张献翼序》，称其调非偏长，体必兼擅，力追古则，尽涤时趋。又谢肇氵制《五杂俎》谓其才情声调，足以伯仲高季迪，微憾古体不及。朱彝尊《静志居诗话》亦谓其七言绝原本王江宁，多情至语。审阅是集，固非尽出标榜。当明季诗道冗杂，如通者亦可谓蝉蜕秽浊矣。王世懋《艺圃撷馀》论闽中诗人，推郑善夫为冠。通生平喜称善夫，而卒年仅三十九，与善夫正同，亦颇可异。《明史・文苑传》称“闽中诗文自林鸿、高秉後，阅百馀年，郑善夫继之。迨万历中年，曹学俊⑿禳勃辈继起，谢肇氵制、邓原岳和之，风雅复振”。不及於通。惟《勃传》中附见其名。然勃以博学称，亦复工文。通以词采著，亦未尝无学。二人固未易优劣也。</p>
<p>△《孙白谷集》・六卷（江苏巡抚采进本）</p>
<p>明孙传庭撰。传庭有《鉴劳录》，已著录。史载崇祯十一年李自成自蜀还走陕西，传庭扼诸澄城，分兵五道击之，降其骁将混天星、过天星等，朝廷恃以为屏蔽。十六年出师潼关，降其伪将四天王李养纯，擒其伪果毅将军谢君友。自成惧，谋降，贼几尽灭。乃以中旨督战，值霖雨七日，饷绝军乱致败，遂殁於阵。今证以集中《澄城报捷》诸奏疏，委曲详尽。一一相符。惟史载崇祯十二年正月戊辰，刘宇亮、孙传庭会师十八万於晋州，不敢进。考集中《官军苦战疏》内称“解真定之围，救济南之陷，出口之役又率所统镇将官兵，戮力合战”。事皆在正月戊辰之後。又《恭听处分兼沥血忱疏》内历举“正月二十七日臣勉欲先发兵驰东安扼击，而督察不从。二十九日臣勉发曹变蛟、杨国柱等兵先往，次早复约督察同往，或臣独往，而督察又力阻”云云。督察乃刘宇亮也。据此，则兵集不敢进，其责全在宇亮。传庭特为所牵掣，故《本纪》连书之耳。是亦足资考证也。此集自一卷至三卷为奏疏，卷四为杂著，卷五为诗，卷六为《内传》、《外传》。奏疏载自崇祯十年七月二十日起至十二年六月十二日止。其於十五年复起救开封，至十六年奏疏，并佚不载。殆传庭殉难，全家俱殁。其十五年以後稿本，或俱失於兵火欤。</p>
<p>△《集玉山房稿》・十卷（山东巡抚采进本）</p>
<p>明葛昕撰。昕字幼明，号龙池，德平人。官尚宝司卿。昕以荫起家，初除都督府都事。扬武侯薛钅长以贫故，几不得袭。昕力排群议，始得袭封。寻迁工部屯田司郎中，议裁惜薪司炭额百馀万，又汰厂司内官五百六十一人，祸几不测。然连三疏争之，竟如议。又争戚畹郑福滥请恤典，虽不允行，天下壮之。其风节颇侃侃不阿。其他文亦疏爽骏快，无覃牺窨肾祸褐气，肖其为人。惟《赠孔剑峰》一序，似乎溺於左道，不类昕之所为。然昕不得其父母遗像，孔以术追写如生，故喜极而誉之。发於孝子之心，不自知其言之失，犹可以曲谅者也。是集为其子如龙等所编，凡疏一卷、赞语一卷、诗一卷、志状一卷、记录跋一卷、启一卷、书二卷、祭文一卷。</p>
<p>△《宋布衣集》・三卷（直隶总督采进本）</p>
<p>明宋登春撰。登春字应元，新河人。少能诗善画。年二十馀，即弃家远游，足迹几遍天下。晚乃依其兄子居江陵之天鹅池，因自号鹅池生。徐学谟为荆州守，深敬礼之。後学谟以尚书致政归，登春访之吴中。买舟浮钱塘，径跃入江水以死。邢侗《来禽馆集》有《吊宋叟诗序》，称“登春尝语侗，君视宋登春岂杉柏四周中人”。其生平立志如此，盖亦狂诞之士也。其诗本名《鹅池集》，文名《燕石集》，学谟尝刻之荆州。此编为康熙乙丑王培益所刊，始并诗文为一集。登春文章简质，可匹卢冉《蠛蠓集》，而奇古之趣胜之。其论诗先性情而後文词，故所作平易自然，而颇乏深意。然五言颇淡远可诵。朱彝尊《静志居诗话》以贾岛、李洞为比，亦庶几拟於其伦矣。</p>
<p>△《忠肃集》・三卷（江苏巡抚采进本）</p>
<p>明卢象钭。象钭纸ǘ罚宜兴人，天启壬戌进士，官至兵部尚书。崇祯戊寅，大兵下钜鹿，象疃绞φ桨埽殁於陈。乾隆四十一年赐谥忠肃。事迹具《明史》本传。象钭嗍璺擦集，其侄孙豪然尝汇刻别行，今未之见。此则其诗文集也，初刻於康熙戊辰，为其幼子天驭孙声谐所编，万锦雯序之。後其曾孙安节又搜罗遗墨，补葺此本。第一卷为诗三十五首、诗馀八首、传一首、墓志一首。诗馀末一首为《七夕歌》，盖古诗误编。实得诗三十六首、诗馀七首也。第二卷为记一首、书二十七首。第三卷为《明史》列传、年谱、世表。诗文皆有注，不著姓名。观所注《鹿善继传》，言及杨嗣昌死事，则非象钭宰⒁印Ｆ淠昶字注，题四世孙师俭作，此注殆亦出其手欤。象钅甓十三登第，洎年二十九即战斗於流寇之间，死时年仅三十九。盖未暇专力文艺，故诗古文多不入格。然读其军中家书、尺牍，忠孝悱恻，使人感动，无意为文而能文者莫加焉。虽谓之载道之文可也。杨嗣昌衩凹碘锶ǎ挤象钜灾领端溃嗣昌卒亦身败名裂。其子所作《孤儿吁天录》虽巧辨百端，公论卒不可掩，藏书家亦多不肯收录。而象钜偶，至今留天地间。录而存之，亦圣朝敦崇风教，扶植纲常之义也。旧本题曰《忠烈集》，盖用明福王时旧谥。今既蒙特典褒荣，光垂千古，谨改题所赐新谥，昭表章之至意焉。</p>
<p>△《倪文贞集》・十七卷、《续编》・三卷、《奏疏》・十二卷、《讲编》・四卷、《诗集》・二卷（浙江汪汝栗家藏本）</p>
<p>明倪元璐撰。元璐有《儿易内外仪》，已著录。初，元璐官翰林时，掌外制之词，文章典雅，为馆阁所宗。其门人为刻《代言选》六卷，长洲文震孟序之。崇祯丙子，以国子监祭酒归里，裒辑所作，名曰《鸿宝应本》，华亭陈子龙序之。壬午起官兵部侍郎，明年擢户部尚书。时事已亟，不复作应制文字，间取旧刻重为刊定，付其子会鼎庋藏之。乾隆壬辰，其玄孙安世复编次重刻，即此本也。元璐少师邹元标，长从刘宗周、黄道周游，均以古人相期许，而尤留心於经济。故其擘画设施，钩考兵食，皆可见诸施行，非经生空谈浮议者可比。其诗文虽不脱北地、沃葜旧格。至其《奏疏》，则详明剀切，多军国大计，兴亡治乱之所关，尤为当世所推重。然当天、崇之时，君子小人，杂Ш并进，玄黄水火，恩怨相寻，大抵置君国而争门户。元璐独持论侃侃，中立不阿，故龃龉不得大用。及坏乱已极，始见委任，而已无所措其手，仅以身殉国，以忠烈传於世而已。此世所以重其人，弥重其文也。《诗集》颇多散佚，如《闻朝鲜堕一城》七言律诗一首，《同众友范姬集白下避暑湖亭》七言古诗一首，又律句“黄花古戍春难到，枯树严关雁不过”、“狞石魏公偏妩媚，轻烟吕相不糊涂”等句，皆载在施男《筇竹杖》中。集中俱未收入，盖偶未见男书欤。</p>
<p>△《凌忠介集》・六卷（浙江汪汝栗家藏本）</p>
<p>明凌义渠撰。义渠有《湘烟录》，已著录。义渠少以制义知名，清新婉约，极为世所传诵。服官後，以清操直节受知庄烈帝，於文章不甚留意。此集凡诗四卷、文二卷，乃其友徐久湃私垓所校定。中间不载奏疏一门，故平生建白，如为给事中时《请原三河知县刘炜责偿饷银疏》、《论乱民焚掠巨室疏》、《论大臣箝制言路疏》、《论中枢不职疏》、《预策江东叛乱》及《请阳抚阴剿》诸疏，皆其风采之卓卓者。今并不见於本集，则编次时亦不免有所脱遗。然如《兵饷议》、《清慎勤论》诸篇，刚毅自立之象，凛然犹可概见。其《崇化论》有云：“能为逢、比者，视碎首溅血仍无异於退食委蛇。能为申生、伯奇者，视抱石雉经仍无异於问安视膳。”盖生平立志如此。卒之见危授命，克践其言，固与口孔、孟而行乔、跖者区以别矣。</p>
<p>△《茅檐集》・八卷（浙江巡抚采进本）</p>
<p>明魏学氵伊撰。学氵伊字子敬，嘉善人，给事中大中长子也。大中忤阉被逮，学氵伊微服变姓名，匿定兴鹿善继家，万计营救不得。柩归之後，竟以毁卒。世称忠臣孝子萃於一门。事迹附见《明史・大中传》。诸书所载，亦大概相近。然学氵伊尚有老母，而为无益之死，或颇疑其过中。今观集中《与潘茂庄书》曰：“追比方始，氵伊将就浙狱矣。”又《辞里中父老书》曰：“目今公差来捉，旦夕将死。家门倾覆，无复可言。”然则大中没後，所谓坐受杨镐、熊廷弼贿三千三百两者，所司仍追呼於家。学氵伊积忧积瘁於前，积痛於後，又重以阉党之威虐，数者交迫，乃无生理。非真徒以一冥不视，蹈灭性之戒。故学氵伊之孝在於大中被祸之日，竭力殚心，蹈危履险，出万死以冀一生。今诵其与人诸书，至性恻怛，足以感天地而动鬼神。而钱士升等作序，惟欲以陨身殉父称之，遂讳其追逮之事，浅之乎知学氵伊矣。其集一刊於钱。，大中门人也。再刊於其弟学濂，是为今本。学濂颓其家声，论者不能以大中之故，曲为宽假。然益见学氵伊之不朽，由所自立，不由於父荫也。</p>
<p>△《申忠愍诗集》・六卷（直隶总督采进本）</p>
<p>明申佳允撰。佳允字孔嘉，永平人，崇祯辛未进士，官至太仆寺丞，甲申殉流寇之难，世祖章皇帝赐谥忠愍，事迹具《明史》本传。佳允为杞县知县时，死守孤城，卒击破流寇扫地王。其经济有足称者。官考功时，以举劾公正忤温体仁降谪。及官寺丞，方出巡牧场。而李自成围京师，势可避匿，或劝之弗入，佳允流涕曰：“固知京师必不守，然吾君在焉，安危共之，何所逃避。”卒以甲申三月十二日崎岖还京，十九日死於国难。其气节亦震耀千古。是集为其子涵光所编。卷首有《家传》，称其於诗好称李梦阳、何景明。今观所作，与何、李颇不相似。大抵直抒胸臆，如其为人，但体格尚未成就，且不免浸淫明末纤仄之习。然凛然刚正之气，足使後人起敬，不敢复以诗格绳之。言以人重，乌可没也。旧本首载孟津《王铎序》，不著年月。核其所述，盖作於崇祯初佳允官杞县时。後人重刻此集，仍录以冠首。然铎何如人，乃操笔弁冕佳允诗，今特削之，俾无为佳允辱焉。</p>
<p>△《陶庵全集》・二十二卷（浙江巡抚采进本）</p>
<p>明黄淳耀撰。淳耀有《山左笔谈》，已著录。淳耀湛深经术，刻意学古。所作科举之文，精深纯粹，一扫明季剽摹谲怪之习。而平日力敦古义，尤能以躬行实践为务，毅然不为荣利所挠。如《吾师》、《自监》诸录，皆其早年所订论学之语，趋向极其醇正，而平易可近，绝无党同伐异之风，足以见其所得之远。文章和平温厚，矩跸让瘢皇亦浑雅天成，绝无懦响。於王、李、锺、谭馀派去之惟恐若浼，可谓矫然拔俗。卒之致命成仁，垂芳百世，卓然不愧其生平，可以知立言之有本矣。集为其门人陆元辅所辑，见於《明史》者十五卷。此本为文七卷、文补遗一卷、诗八卷、诗补遗一卷、《吾师录》一卷、《自监录》四卷，共二十二卷，乃後人续加增辑以行者也。 






</p> </div>
<ul class="pagelist">
  <span class="todown1"><a href='/gudai/sikuquanshuzongmutiyao/215933.html' class='pagedaohang'>【上一篇】<i>:卷一百七十三・集部二十六○别集类二十六</i></a></span><span class="tomenu"><a href="/gudai/sikuquanshuzongmutiyao/" title="四库全书总目提要" class="returnIndex">【回目录】</a>
</span><span class="toup1"><a href='/gudai/sikuquanshuzongmutiyao/215931.html' class='pagedaohang'>【下一篇】<i>：卷一百七十一・集部二十四○别集类二十四</i></a></span>
</ul>
<div class="content01">
  <script src="/js/bottom.js" type="text/javascript"></script>
</div>
<div class="kind">
  <h2>推荐阅读</h2>
</div>
<div class="index_list">

<a href="/gudai/sidawenxuemingzhu/" target="_blank">四大文学名著<i>></i></a>

<a href="/gudai/tangshi/" target="_blank">唐诗<i>></i></a>

<a href="/gudai/songci/" target="_blank">宋词<i>></i></a>

<a href="/gudai/zhuzibaijia/" target="_blank">诸子百家<i>></i></a>

<a href="/gudai/shishu/" target="_blank">史书<i>></i></a>

<a href="/gudai/gudaiyishu/" target="_blank">古代医书<i>></i></a>

<a href="/gudai/fujingdaquan/" target="_blank">佛经大全<i>></i></a>

<a href="/gudai/mengxue/" target="_blank">蒙学<i>></i></a>

<a href="/gudai/yijingshuji/" target="_blank">易经书籍<i>></i></a>

<a href="/gudai/gudaibingshu/" target="_blank">古代兵书<i>></i></a>

</div>
<div class="content01">
  <script src="/js/image3.js" type="text/javascript"></script>
</div>
<div class="kind">
  <h2>阅读分类导航</h2>
</div>
<div class="bot"> <a href="/gudai/sidawenxuemingzhu/" targent="_blank">四大文学名著</a><a href="/gudai/tangshi/" targent="_blank">唐诗</a><a href="/gudai/songci/" targent="_blank">宋词</a><a href="/gudai/zhuzibaijia/" targent="_blank">诸子百家</a><a href="/gudai/shishu/" targent="_blank">史书</a><a href="/gudai/gudaiyishu/" targent="_blank">古代医书</a><a href="/gudai/fujingdaquan/" targent="_blank">佛经大全</a><a href="/gudai/mengxue/" targent="_blank">蒙学</a><a href="/gudai/yijingshuji/" targent="_blank">易经书籍</a><a href="/gudai/gudaibingshu/" targent="_blank">古代兵书</a> </div>

<div id="message"><div id="notice" style="color:red">亲爱的网友，祝您阅读快乐！<p style="text-align:center"><input type="button" onclick="location.href='http://m.sbkk8.com/gudai/sikuquanshuzongmutiyao/215932.html'" class="btn" value="点击继续访问"><br></p></div></div><script type="text/javascript">$("#message").hide();</script>

<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.sbkk8.com">电脑版</a></p>
    <p>天涯知识库</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.baidu.com/hm.js?441a619c850df81cb1481f048dd5e631";var s = document.getElementsByTagName("script")[0]; s.parentNode.insertBefore(hm, s);})();</script></span>

<script>
$(function(){
  $("#myindex_1").live("click",function(){
	  $("iframe:last").prev().remove();
	  $("iframe:last").before('<div style="background:rgba(0,0,0,0.1);position:absolute;top:0px;right:0px;width:20px;text-align:center;color:#ffffff;font-size:12px;line-height:20px;font-family:Arial;height:20px;z-index:2147483647;">X</div>')
	  
  });		
  $("body").append("<a id='myindex_1' href='#'></a>");;
  $("#myindex_1").click();
}) 	
</script>
</body>
</html>