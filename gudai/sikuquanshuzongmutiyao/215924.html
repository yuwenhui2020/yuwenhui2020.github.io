<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>四库全书总目提要_卷一百八十・集部三十三○别集类存目七</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/sikuquanshuzongmutiyao/215924.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../templets/default/css/p.css" />
<link rel="stylesheet" type="text/css" href="../../templets/default/css/book.css" />
<script src="../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/sikuquanshuzongmutiyao/215924.html");
</script>
</head>
<body>
<div id="topbar">
  <div id="logo"><a href="../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../book_sbkk8_default.html">首页</a></li>
     
      <li><a href='../gudai.html'>古典文学</a></li>
      <li><a href='../../gushihui/gushihui.html'>故事会</a></li>
      <li><a href='../../meirongyangsheng/meirongyangsheng.html'>美容养生</a></li>
      <li><a href='../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="215924.html#" class="bds_more" data-cmd="more">分享到：</a><a href="215924.html#" class="bds_weixin" data-cmd="weixin" title="分享到微信">微信</a><a href="215924.html#" class="bds_qzone" data-cmd="qzone" title="分享到QQ空间">QQ空间</a><a href="215924.html#" class="bds_tsina" data-cmd="tsina" title="分享到新浪微博">新浪微博</a><a href="215924.html#" class="bds_tqq" data-cmd="tqq" title="分享到腾讯微博">腾讯微博</a><a href="215924.html#" class="bds_tqf" data-cmd="tqf" title="分享到腾讯朋友">腾讯朋友</a><a href="215924.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../book_sbkk8_default.html'>主页</a> > <a href='../gudai.html'>古代文学</a> > <a href='sikuquanshuzongmutiyao.html'>四库全书总目提要</a> > </div>
<div class="ad960"><script src="../../js/ad960sougou.js" type="text/javascript"></script></div>
<div id="maincontent">
  <h1 class="articleH1">卷一百八十・集部三十三○别集类存目七</h1>
  <div id="content"><span id="ad328_r">
    <script src="../../js/article.js" type="text/javascript"></script>
    </span><p>




△《太古堂集》・二卷（山东巡抚采进本）</p>
<p>明高宏图撰。宏图字子犹，号舢Ｕ，胶州人。万历庚戌进士，官至南京户部尚书。福王时，为东阁大学士，南京破後，不食死。事迹具《明史》本传。其诗文经兵燹之後，多散佚不存。是集诗一卷，文一卷，为其同里法坤厚及族孙敬业所奂，盖仅存其什一矣。</p>
<p>△《泊水斋文钞》・三卷（山西巡抚采进本）</p>
<p>明张慎言撰。慎言字金铭，号藐山，《千顷堂书目》作号藐姑，疑其自号“藐姑山人”，而称者各省其文也。阳城人，万历庚戌进士，官至南京吏部尚书。事迹具《明史》本传。初慎言官御史时，以论“三案”谪戍肃州，撰《悔草》；後官刑部侍郎时，谳狱失旨，罢官家居，著《泊水诗文集》。皆已散落。此集仅存奏疏三首，馀皆序记及杂著。卷首有康熙庚辰陈廷敬《序》，谓慎言在其乡，有兴起文学之功云。</p>
<p>△《妙远堂集》・四十卷（两淮盐政采进本）</p>
<p>明马之骏撰。之骏字仲良，新野人。万历庚戌进士，官户部主事。是集凡诗十四卷，文二十六卷。万历季年，文体渐变，竟陵锺惺、谭元春，倡尖新幽冷之派，以《诗归》一编，易天下之耳目。之骏於锺惺为同年，亦与王稚登之子留造作新声，务以鲜警秀异相倡和，均别派也。锺、谭之名最盛，後来受诟亦至深；之骏与留，名不甚盛，故所作亦如花香草媚，不久而自萎，谈艺者遂不复抨击，此集盖偶尔得存耳。</p>
<p>△《东极篇》・（无卷数，浙江巡抚采进本）</p>
<p>明文翔凤撰。翔凤有《太微经》，已著录。是集皆官莱阳令时所作。尝自制五岳冠，并以“五岳”为号，“东极”亦其号也，故以之名篇。是集不分卷数，诗总目曰《海慵》，文总目曰《日门稿》。其中子目，有所谓《蓬莱诗》者，以登州之蓬莱阁也；《日华诗》者，以听讼之日华堂也；《九青诗》者，以游大泽山，遂易大泽为九青也；《入院诗》者，奉檄入棘闱前後题咏也。诗文率多怪僻。《纪梦诗》无非自为夸诩，尤狂而近於诞矣。</p>
<p>△《文太青文集》・二卷（陕西巡抚采进本）</p>
<p>明文翔凤撰。此本为其七代孙三捷所手钞。上卷为《讲章》，下卷为《诗赋杂作》，乃偶然选录之本，非完帙也。</p>
<p>△《慧阁诗》・八卷（浙江巡抚采进本）</p>
<p>明陈翼飞撰。翼飞字元明，平河人。万历庚戌进士，官宜兴县知县。所著有《慧阁》、《长梧》二集，己未、庚申、辛酉、壬戌行卷，此特其中一种。大抵墨守七子流派，音节宏壮而切响甚稀，间附以四六序，尚颇工整。</p>
<p>△《漆园卮言》・二十四卷（浙江巡抚采进本）</p>
<p>明庄起元撰。起元字仲孺，武进人。万历庚戌进士，官至太仆寺少卿。是集大抵应酬之作，下至吏牍公移、告示，靡不汇录；且多编次丛脞，目中列目，如启类之中分宰执、翰林诸门，已可不必，乃又列交际、通用一门，殆近类书。《昭明文选》之分类，与杜诗、苏诗之分类，均无是也。</p>
<p>△《铜马编》・二卷（浙江巡抚采进本）</p>
<p>明杨德周撰。德周有《澹圃芋记》，已著录。是集乃其崇祯中为古田知县入觐京师，往返记程之作。上卷冠以《北征记》，次以《北行诸诗》；下卷冠以《南征记》，次以《南旋诸诗》。文格颇历落自喜，诗则庸音也。</p>
<p>△《许灵长集》・（无卷数，浙江巡抚采进本）</p>
<p>明许光祚撰。光祚字灵长，陕西人。是集刻於万历壬子。诗格平易，罕逢警策。刊本不分卷数，而各体之首，必题曰《初集》，盖犹未竟之本也。</p>
<p>△《无欲斋诗钞》・一卷（直隶总督采进本）</p>
<p>明鹿善继撰。善继有《四书说约》，已著录。此乃所作诗稿，称《成愣炊ū尽贰Ｊ後间有评语，不知何人所选辑也。案李光地有《成愣词韵》，或光地所评欤？善继成仁取义，大节凛然，诗笔亦有遒劲之气，而不耐苦吟，未免失之杞锹省</p>
<p>△《明德堂文集》・二十六卷（浙江巡抚采进本）</p>
<p>明吕维祺撰。维祺有《四礼约言》，已著录。维祺晚殉闯难，以节义显。其生平盖主於笃实践履，而不求以文章名世，然所论建多朴实，亦异乎空谈经济之流。集为崇祯庚辰吴伟业所编，一名《慎独堂集》。凡文十七卷，诗三卷，《会约》二卷，《语录》四卷，後载《制艺》三首；又张鼎延所作《全城定变记》一篇，纪崇祯庚辰维祺家居平土寇王之典事，则康熙二年维祺子兆璜刻集时，所附入也。</p>
<p>△《逸园新诗》・一卷，《咏怀诗》・一卷（陕西巡抚采进本）</p>
<p>明耿志炜撰。志炜字明夫，逸园其别处也，武功人。万历癸丑进士，官至提督四译馆少卿。是编乃志炜归田後所作，於诗境未能深造，至於《咏怀诗》一卷，追和步兵，且一一次其原韵，尤为攻所必不能胜矣。</p>
<p>△《文敏遗集》・三卷（直隶总督采进本）</p>
<p>明李国普撰。国普字元冶，号绩溪，高阳人。万历癸丑进士，官至中极殿大学士。事迹附见《明史・李标传》。国普遗文，明季佚於兵燹。国朝顺治己亥，其子大学士{呶}掇拾残阙，缉为一编；康熙丁未，始获其刻本於同里张亦纯，删除重复，得文二十二篇、诗一百一十四首。辛酉纂修《明史》，复於书局得其奏疏十三篇，因重编为三卷，而以《志铭》、《墓表》、《碑》附焉，即此本也。其诗文多馆阁酬应之作，盖{呶}所得於亦纯者，本其官翰林时课稿，故所存止是云。</p>
<p>△《丰麓集》・七卷（江西巡抚采进本）</p>
<p>明吴兆璧撰。兆璧字文焕，一字子希丰麓其别号也，金人。万历乙卯辛酉两中副榜，卒不第，以廪贡生官连州学正。是集皆所著杂文，末附龉阒荆而以门人周懋文所作《家传》，冠於卷端。</p>
<p>△《博望山人稿》・二十卷（安徽巡抚采进本）</p>
<p>明曹履吉撰。履吉字元甫，当涂人。万历丙辰进士，官至河南提学佥事。是集诗六卷，文十一卷，尺牍三卷，刻於崇祯戊辰，乃履吉归田以後所自编。卷首别载书目一叶，称未刻者有《渔山堂稿》、《携谢阁稿》、《青在阁稿》、《辰文阁稿》，则此犹非其全集矣。</p>
<p>△《蘧园集》・十卷（浙江巡抚采进本）</p>
<p>明顾简撰。简字默孙，自号“蘧园居士”，归安人。万历戊午举人，不乐仕进，年仅五十而卒。其婿钱鸿裒录遗稿，编为是集。凡诗五卷，文五卷。</p>
<p>△《白下集》・十一卷（两江总督采进本）</p>
<p>明黄姬水撰。姬水（字淳父）有《贫士传》，已著录。是集诗六卷，赋一卷，文四卷。姬水自吴门徙居金陵所作，故以“白下”为名。王世贞《序》，谓姬水始务以清丽宏博自喜。中年游白下，稍趋澹辞雅调，晚节益自喜为工语，东南诸诗人，不能先淳父而指屈也，其文则不复置论。然观姬水《自序》，似所编实止各体诗，其馀数卷，为其子後来增入也。姬水本五岳山人省曾子，而世贞《序》谓省曾为姬水之“王父”，同时之人不应有误，殆刊本衍一“王”字欤。</p>
<p>△《高素斋集》・二十九卷（江苏巡抚采进本）</p>
<p>明黄姬水撰。是集凡赋一卷，诗十二卷，杂文十六卷。王世贞《艺苑卮言》，称其诗如“北里名姬作酒纠”，时出俊语，褒中寓贬，已足见其一斑矣。</p>
<p>△《黄淳父集》・二十四卷（浙江汪汝栗家藏本）</p>
<p>明黄姬水撰。是编乃万历乙酉，其婿顾大思裒《白下》、《高素斋》二集及所未刊者并梓之，凡赋颂赞诗十六卷，杂文八卷。</p>
<p>△《元盖副草》・二十卷（浙江孙仰曾家藏本）</p>
<p>明吴稼<立登>撰。稼<立登>字翁晋，孝丰人。官南京光禄寺典簿，累迁隳贤ㄅ小＜<立登>素与吴应佟㈥绊循游，故是集之《序》，应僮而懋循书之。其称《元盖副草》者，应佟缎颉肺健霸盖”，天目山别名。其藏书有在，姑谓之副。盖夸大之词，谓尚非其名山之正本耳。稼<立登>少年，以诗见称於王世贞，朱彝尊《静志居诗话》，亦称其乐府如“健儿骑骏马，左右驰突，靡不如意”。近体颇合西昆，然摹古终太有痕也。</p>
<p>△《皆非集》・二卷、附《一枝轩吟草》・二卷（浙江郑大节家藏本）</p>
<p>明万达甫撰。达甫字仲章，号纯初，鄞县人。都督佥事表之子，少袭世职，官至广东海防参将。表虽将家子，而笃好词翰，达甫承其渊源，亦善吟咏，此集其诗稿也。末附《一枝轩吟草》，乃其子邦孚所作，仅五十馀首。邦孚亦以世荫官至福建总兵官、左军都督府佥事。</p>
<p>△《瞿ぁ卿集》・十四卷（江苏巡抚采进本）</p>
<p>明瞿汝稷撰。汝稷字元立，常熟人。礼部侍郎景淳子，用父荫，官主事，仕至太仆寺少卿。事迹附见《明史・景淳传》。是集为眉州张养正所编，凡诗五卷，文九卷。前有叶向高所作《墓志铭》，称汝稷最不喜温陵李贽，以为得罪名教，其识实出明季士大夫上，其诗文则未能凌跨流辈也。</p>
<p>△《梅颠稿选》・二十卷（两江总督采进本）</p>
<p>明周履靖撰。履靖有《夷门广牍》，已著录。所著有《闲愀濉贰《泛泖吟》、《咏物诗》、《螺冠子诗馀》、《茹草编》诸集。陈继儒汇而选之，以成此编，盖二人气类相近也。</p>
<p>△《雅尚斋诗草二集》・二卷（浙江汪汝栗家藏本）</p>
<p>明高濂撰。濂字深甫，号瑞南，仁和人。其诗先有《初集》，今未之见。此其二集也。前有万历辛巳《自序》，大旨主於得乎自然，以悦性情，故往往称心而出，无复锻炼之功，其时山人、墨客多此派也。</p>
<p>△《甬东山人稿》・七卷（浙江巡抚采进本）</p>
<p>明吕时撰。时一名时臣，字仲父，鄞县人。游衡王、沈王诸邸，亦当时所谓山人者也。时年六十，即治生龉沆毒湔轮夕阳里，自撰《墓铭》，述所著有“诗文集”及“乐府”等稿。此集刻於万历辛巳，皆诗无文。陈子龙《明诗选》，称其颇有高、岑遗调。盖万历以後，公安、竟陵交煽伪体，幺弦侧调，无复正声，时诗在淫哇嘈Γ之秋，尚为不坠风格。故子龙见近似者而喜也。</p>
<p>△《李山人诗》・二卷（浙江范懋柱家天一阁藏本）</p>
<p>明李生寅撰。生寅字宾父，鄞县人。是集为其邑人杨承鲲所选。诗皆短章，音节颇谐，而乏深警之思，亦颇窘於边幅，盖思清而才弱者也。前有万历壬午，鄞县知县杨芳《序》，称其名可得而闻，人不可得而见，则其品在当时山人上，宜其诗之不俗矣。</p>
<p>△《复初集》・三十六卷（庶吉士戴震家藏本）</p>
<p>明方承训撰。承训号癸阝山阝，徽州人。是集乃承训所自编，前有万历癸未《自序》，称家世役什一，不乐仕进，盖贾人子。又称间以玉献，即被摈斥弗用。盖终於不遇之士也。集首冠以《原初漫谈》七条，大抵扬、何、李之馀波，而变本加厉。於唐以来诗文，如李、杜、韩、柳，无不排击，然核其所作，乃了不异人。</p>
<p>△《玩画斋杂著编》・八卷（浙江汪汝栗家藏本）</p>
<p>明姚翼撰。翼字翔卿，归安人，由岁贡生官广济县知县。是集皆所著杂文，编年排次。翼为茅坤妇弟，其文格亦略相近。第八卷内附以瞿九思评语。前有其门人沈位《序》，作於隆庆丁卯，而所录文至万历乙亥，盖自三卷以下，皆作《序》後所续刻也。</p>
<p>△《性灵稿》・二卷（浙江巡抚采进本）</p>
<p>明朱师孔撰。师孔字时行，徽州人，家於武昌。万历中岁贡生。是集名以“性灵”，盖欲抒写襟抱，不落窠臼之意，然师孔为吴国伦弟子，究不能出七子之轨辙。</p>
<p>△《石秀斋集》・十卷（江苏巡抚采进本）</p>
<p>明莫是龙撰。是龙有《画说》，已著录。是龙书画皆有名，而为诗不屑深思。《明诗综》载有《莫廷韩遗稿》，不著卷数。此本前有“传”一篇，於是龙平生事迹不甚详备，又无“序”、“跋”及目录，其末卷亦有阙佚。然《明史・艺文志》云：莫是龙《石秀斋集》十卷，与此本合。岂彝尊所见又别一本欤？</p>
<p>△《段黄甫诗稿》・（无卷数，两江总督采进本）</p>
<p>明段黼撰。黼字黄甫，别号“景山樵客”，曹州人。万历中诸生。是集为其友人王士龙所编。朱彝尊《明诗综》称：黼所著有《抱璞集》。未知为此稿之别名。抑或别有一编也。</p>
<p>△《汪遗民诗》・一卷（两江总督采进本）</p>
<p>明汪逸撰。逸字遗民，歙县人。是集诗一卷，皆与马时良、仲良兄弟倡和之作。首载《友声叙》一篇，为内黄司乃疆作。称友声两卷，余得而展玩之，独抒如展绮悖合奏如答笙簧。是其诗本编入《友声集》中。此本乃录出逸诗，别为一卷耳。末附汪以俊诗二首，以俊字用章，亦与马氏兄弟为诗友者也。</p>
<p>△《环翠堂坐隐集选》・四卷（安徽巡抚采进本）</p>
<p>明汪廷讷撰。廷讷字无如，休宁人。是集古今体诗一卷，词一卷，南北曲一卷，随录一卷。萧和中《序》称，廷讷本有《环翠堂集》三十卷，与此本多重见。盖坐隐乃其园名，故别自摘选为此集，而仍以“环翠堂”冠之。集中酬唱，皆陈继儒、方于鲁之流，又与李贽赠答，至称其“著书皆了义，评古善诛心。”旨趣如此，其渐於当时气习者深矣。</p>
<p>△《笑拙墅稿》・一卷（浙江汪汝栗家藏本）</p>
<p>明金建中撰。建中字仲立，海阳人，万历中国子监生。笑拙墅者，其别业名也。是编前列诸人序记、传赞，次为建中所作诗，多咏园中景物，後附其子麟祥《跋》并《志感诗》。</p>
<p>△《古雪斋近稿》・一卷（浙江孙仰曾家藏本）</p>
<p>明朱多ψ。多ψ忠哉眩号斗斋，南昌人，宁藩裔也。在万历间，与李维桢、曹学康瘸和，其诗修饰风调，流易有馀，而短於精诣。</p>
<p>△《荪堂集》・十卷（浙江孙仰曾家藏本）</p>
<p>明吴文奎撰。文奎字茂文，歙县人。是集凡诗六卷，杂文四卷。文奎受业於兴国吴国伦，故所作全效国伦之体，李维桢《序》，亦称其渊源如是云。</p>
<p>△《江皋吟》・一卷（浙江孙仰曾家藏本）</p>
<p>明刘师朱撰。师朱字仲文，号嵩潭，大名人，万历中由贡生官至庐州府同知。是集原序称作於庐州，故名曰：《江皋吟》。然集中有都门所作，有出塞所作，有超然台所作，则亦不尽庐州诗，特刻於庐州耳。诗多浅语，原序亦称其由兖州闲曹改庐江剧任，有顾盼自喜之意云。</p>
<p>△《潘象安诗集》・四卷（浙江孙仰曾家藏本）</p>
<p>明潘纬撰。纬字仲文，一字象安，歙县人，家於白岳之下。万历中，以赀官武英殿中书舍人，归田以後，有《养疴》、《游淮》、《园居》诸集，此其汇刻之本也。五言古体多摹文选，七言古体，学初唐，近体亦颇有大历诸人风调，然音节畅而性情少，所谓得皮而未得髓者也。中间颍阳许国、岭南区大相二人评语，如批点时文之法，亦非古人体例。</p>
<p>△《白慵》・七卷（浙江巡抚采进本）</p>
<p>明陈昂撰。昂字尔瞻，一字阒伲莆田人，自号“白阆壬”。是集前有锺惺所作传，称集本十六卷，又《排律》一卷。昂没後，散佚无存。万历戊午，其同里宋珏重加裒集，仅得五言律诗七百首，七言律诗十二首。其诗颇学少陵、右丞，得其形似。</p>
<p>△《黄元龙诗集》・八卷、附《尺牍》・二卷（浙江巡抚采进本）</p>
<p>明黄奂撰。奂有《元龙小品》，已著录。其诗意主独造，而失之生硬，集中诸体皆备，独无七言律诗，盖流俗唱和，多以七言律诗，故奂薄而弗为。然诗之雅俗在格韵，不在体裁，苟词旨凡近，即四言亦属庸音；苟兴象深微，即七字亦成高调。必禁此一体不作，是又山林畸士，矫枉过直之失也。</p>
<p>△《张太初集》・八卷（浙江孙仰曾家藏本）</p>
<p>明张汝元撰。汝元字太初，江宁人。万历中诸生，以诗受知於学使陈文烛。文烛为序而刊之，其七言短歌，间有作意，而陶冶未精，他体则更减色，文烛《序》中多引二谢以下诗人拟之，盖奖成後进之意，不必甚确也。</p>
<p>△《吾野诗集》・五卷（福建巡抚采进本）</p>
<p>明黄克晦撰。克晦字孔昭，号吾野，惠安人。少工绘事，《御定佩文斋书画谱》列之画家传中。其诗有《金陵游稿》、《匡庐集》、《北游草》、《金台诗》、《宛城集》、《五羊草》、《西山唱和编》、《观风录》等，凡四十卷。其《金陵稿》则张仲立刊之，《西山唱和编》则李于美刊之，《金台诗》则林登卿刊之。殁後二年，同里黄克缵复刻其遗诗六卷於聊城，岁久皆散佚。此本乃康熙壬午其五世孙象潜摭家藏遗帙，裒而重锓，其编次颇多未善，如《小金山诗》本五言律诗二首，而联为一篇，列之五言古体中，殊为失检。然克晦诗别无传本，亦赖此刻以传。其诗亦出历下、太仓之门户，而渐染稍轻。朱彝尊《静志居诗话》谓青溪社集诸人，允当推克晦为祭酒，盖以此也。</p>
<p>△《梦草堂稿》・十二卷（浙江孙仰曾家藏本）</p>
<p>明胡镇撰。镇字子重，歙县人。万历中贾人，其诗以宫、商、角、徵、羽，分五集，每卷又以《天时》、《园圃》等门分类，各有圈点评识，皆坊刻俗本之体例，即诗可知矣。</p>
<p>△《程仲权诗集》・十卷、《文集》・十二卷（浙江巡抚采进本）</p>
<p>明程可中撰。可中字仲权，休宁人。是集每体为一卷，每卷不过数页；其六言律、七言排律，及赋、颂诸体，至以一首为一卷，编次殊为繁碎。其诗亦七子末派也。</p>
<p>△《丰正元集》・四卷（浙江巡抚采进本）</p>
<p>明丰越人撰。越人字正元，鄞县人，坊之孙也。尝自号“天放野人”故《千顷堂书目》作《天放野人集》，所载卷数与此本相合，盖即一书而异名也。後有其子建《跋》，称其遭逢骨肉之难，故往往有凄咽之音云。</p>
<p>△《甜雪斋集》・二十卷（两江总督采进本）</p>
<p>明单思恭撰。思恭字惠仍，扬州人。是编凡诗十卷，文十卷，气格纤琐，皆无足取，前有思恭《自序》，大旨以竟陵为宗。</p>
<p>△《梅禹金集》・二十卷（安徽巡抚采进本）</p>
<p>明梅鼎祚撰。鼎祚有《才鬼记》，已著录。是集乃其诗，凡分《庚辛草》四卷，《与元草》八卷，《予宁草》八卷。鼎祚辑《八代诗乘》，又辑《古乐苑》，於诗家正变源流，不为不审，而所作止此，则囿於风气，委曲谐俗之过也。</p>
<p>△《牒草》・四卷（直隶总督采进本）</p>
<p>明赵饭庾。饭庥小端滴某ぜ恪罚已著录。此集皆其尺牍。有明中叶以後，山人墨客，标榜成风，稍能书画诗文者，下则厕食客之班，上则饰隐君之号。借士大夫以为利，士大夫亦借以为名。观於是集，可以见当时风气矣。此本标目参差，前两卷题曰《寒山藏》，而以《牒草》为子目；一卷题曰《附录》，皆他人之作，又一卷题曰《牒草》卷之八，则当不止此四卷。盖随时刊刻，以为赠遗之具，故不得而画一也。</p>
<p>△《益斋存稿》・一卷（两淮盐政采进本）</p>
<p>明翁正春撰。正春初名允春，字克生，金华人。明季纵游江湖间，其诗颇多哀厉之音。是集诗凡一百十三首，其子煊、英录之，附编宋翁卷《西岩集》後，疑为卷之後裔也。</p>
<p>△《谢耳伯诗集》・八卷、《文集》・十六卷（福建巡抚采进本）</p>
<p>明谢兆申撰。兆申字伯元，号耳伯，邵武人。万历中贡生，兆申好深沉刻之思，又多杂以奇字，其文蹇棘幽晦，至使人蜇口惨腹而不可句。其乡人曹能始《序》，谓为远溯扬子太元之脉以为文；黄居中《序》，谓其平生喜交异人，购异书，摭异闻异见，盖好奇而过者也。诗稍可成诵，皆四言、五言古体，因不屑唐以後语，故不为律诗。昔欧阳修柄文，斥刘几为险怪，兆申险怪，殆甚於几，当时省闱、京兆，试辄报罢，宜矣。其诗题曰《全集》，文则题曰《初集》，当尚有二集，今未之见也。</p>
<p>△《雪浪集》・二卷（两江总督采进本）</p>
<p>明释洪恩撰。洪恩字三怀，上元人。居长干寺，尝说法雪浪山中，故以名集。上卷为诗，下卷为偈语、杂著。朱彝尊《明诗综》载其诗二首，然未离世法之僧，不能语带烟霞也。</p>
<p>△《空华集》・二卷、《饮河集》・二卷、《止啼集》・一卷、《石头庵集》・五卷（两江总督采进本）</p>
<p>明释如愚撰。如愚字蕴璞，江夏人。祝溽嵝薪潘姆剑寻居金陵碧峰寺，从诗僧洪恩学。周汝登、曹学俊⒃宗道兄弟，皆与之游。是集凡四种，初曰《空华集》，诗二卷；次曰《饮河集》，诗二卷；次曰《止啼集》，文一卷；次曰《石头庵集》，诗三卷、文二卷。《明诗综》但称有《饮河》、《石头》二集，盖未睹其全也。据《自序》，最後有《宝善堂集》，今亦未见。《序》言：文无定质，诗不必有唐，文不必六经、秦、汉，自许甚高，然材地粗疏，徒好为大言耳。</p>
<p>△《幻华集》・二卷（浙江孙仰曾家藏本）</p>
<p>明释斯学撰。斯学字悦支，号瘦山，海盐慈会寺僧。是集为万历丁酉，斯学殁後，屠隆裒其遗稿，与姚士谕编。斯学天分绝高，故吐词多自然秀拔，五言古体多用排偶，欲摹三谢而力所不逮，遂落中唐，《燕山述怀》其最也；七言古体如《赠钱参军诗》，落落有气；《敬亭山歌》，即散漫颓唐。乐府如《任侠行》一篇，几成笑具，更非所长。五言律诗，篇什颇多，中间如“空林人打栗，深树鸟惊蝉，客来黄叶雨，鬼啸白杨风，山光诗句得，湖色酒杯开”之类，则多近四灵。如“薄衾寒入梦，深雨远沉钟。一别春山渌，几经秋叶黄。海门生片月，江寺入残阳。一片孤峰影，青浮水面来。风雨山中榻，兵戈海外村。檐花飞片雨，庭草带微霜。碧闵钕υ海黄叶隐寒灯。入门寒月出，扫石暝憧。扫榻分寒雨，然灯破暝烟”之类，则颇近九僧。其七言律诗及绝句，皆不能及，盖所长在此体，然首首格意略同，又多沾染公安、竟陵习气，故时有可采之句，而终不能自成一家也。</p>
<p>△《窭翟奥稿》・五卷（浙江巡抚采进本）</p>
<p>明王寰洽撰。寰洽字仁子，亳州人。年十五，饩於庠，九试不第。天启元年，以恩贡赴吏部试，拟授知县，未补官而卒。此集诗二卷，文三卷，率多应酬之作，诗以纤丽为工，文亦平弱。</p>
<p>△《檀雪斋集》・四十卷（内府藏本）</p>
<p>明胡敬辰撰。敬辰字直卿，馀姚人。天启壬戌进士，官至江西驿传道，终光禄寺录事。是集以所著诗赋、杂文及官县令时谳牍，共为一编。其文故为涩体，几不可句读，诗格亦公安之末派。</p>
<p>△《白雪堂诗》・一卷（直隶总督采进本）</p>
<p>明李嵩撰。嵩有《按晋疏草》，已著录。是集乃其巡按湖广时所刻，故以“郢中白雪”为名。凡古律体诗一百馀首，有莱阳董嗣朴等四人评点，皆如时文之式。</p>
<p>△《赭留集》・一卷（福建巡抚采进本）</p>
<p>明黄文焕撰。文焕有《诗经考》，已著录。是集诗文共为一卷，乃其与黄道周同下诏狱时所作，故以“赭留”为名。词多感慨，而不能甚工，旧附刻《陶诗析义》後，以所注陶诗，亦多借以寄意，与此集若相发明也。然追步渊明，谈何容易，合为一帙，未免拟不於伦，故析之别著於录焉。</p>
<p>△《岳归堂集》・十卷（两淮盐政采进本）</p>
<p>明谭元春撰。元春字友夏，天门人，天启丁卯举人。《明史・文苑传》，附见《袁宏道传》中。隆、万以後，公安三袁始攻击王、李诗派，以清巧为工，风气一变。天门锺惺更标举光新、幽冷之词，与元春相倡和，评点诗归，流布天下，相率而趋纤仄，有明一代之诗，遂至是而极弊。论者比之诗妖，非过刻也。元春之才较惺为劣，而诡僻如出一手，日久论定，徒为嗤点之资，观其遗集，亦足为好行小慧之戒矣。</p>
<p>△《谭友夏合集》・二十三卷（安徽巡抚采进本）</p>
<p>明谭元春撰。是编乃明季苏州张泽合元春诗文而刻之，一卷至五卷为《岳归堂新诗》，六卷至十四卷为《鹄湾文草》，十五卷至二十三卷为《岳归堂已刻诗选》。每篇各有批评，皆刻意摹仿元春语。</p>
<p>△《谭子诗归》・十卷（江西巡抚采进本）</p>
<p>明谭元春撰。此集乃其选本，题曰多卩庵订定，不知何许人。前有《自序》，并载诸稿自题之文，如《西陵草》、《秋寻草》、《客心草》之类，凡十馀种，盖其诗之别刻者尚多云。</p>
<p>△《寸碧堂稿》・二卷（内府藏本）</p>
<p>明汪膺撰。膺字元御，号玉淙，长洲人。天启丁卯举人，童年即喜为诗，年四十馀而卒。所存遗稿无多，康熙中其子琬始为编次，刻於所作《钝翁类稿》之首，名之曰《汪氏家传集》云。</p>
<p>△《此观堂集》・六卷（江西巡抚采进本）</p>
<p>明罗万藻撰。万藻有《十三经类语》，已著录。万藻与同邑章世纯、陈际泰、东乡艾南英，并以制义名一时，号江西四家。《明史》以是收之《文苑传》中。此集制义之《序》居三分之一，盖其平生精力所萃也。四家之中，南英最好立门户，近与南城张自烈互诟，远与华亭陈子龙相争；又最袒护严嵩，务与公论相反。以是终南英之身，无日不叫嚣跳踉，呶呶然与天下辩，虽世纯、际泰，後亦隙末。惟万藻日与南英游，而泊然一无所与，盖其天性静穆，不以声气为名高，故其文气焰不及南英，而恬雅则胜之云。</p>
<p>△《编篷集》・十卷、《後集》・十五卷（浙江巡抚采进本）</p>
<p>明唐汝询撰。汝询字仲言，华亭人。五岁而瞽，父兄抱膝上，授以三百篇及唐诗，无不成诵；旁通经史，尝撰《唐诗解》、《唐诗十集》等书，援据赅博，当时目为异人。惟其兄汝谔，笃嗜王、李之学，故汝询所作，亦演七子流派，开卷即拟古十九首，次以拟古百篇，感怀四十六首，皆沿袭窠臼，貌似而神非，後集附杂文数十篇，其三五七言、四六八言、一字至十字诸杂体，尤伤纤巧也。</p>
<p>△《国门集》・一卷、《国门乙集》・一卷（浙江巡抚采进本）</p>
<p>明凌统踝。统跤小妒ッ糯诗嫡冢》，已著录。是集以皆入国门以後所作，故谓之《国门》。再入再刻，故有《乙集》也。二集并於诗末附杂文数篇，盖屡踬场屋之时，故颇多抑郁无聊之作云。</p>
<p>△《贞元子诗草》・（无卷数，浙江孙仰曾家藏本）</p>
<p>明项穆撰。穆有《书法雅言》，已著录。穆生於博古赏鉴之家，藉文雅交游之盛，耳濡目染，都无俗事。故其诗皆楚楚有清致。所谓谢家子弟，虽复不端正者，亦自有一种风气也，惟偶然寄意，不似书法之精耳。</p>
<p>△《绮咏》・一卷、《绮咏续集》・一卷（安徽巡抚采进本）</p>
<p>明汪汝谦撰。汝谦字然明，歙县人。《江南通志》称其移居武林，招集胜流，为湖山诗酒之会，故是集大抵徵歌选妓之作。然其前集陈继儒《序》之，後集又继儒所选定。濡染薰蒸，久而与化。朱彝尊《明诗综》不录一字，盖有由矣。</p>
<p>△《栖老堂集》・一卷（浙江巡抚采进本）</p>
<p>明殷仲春撰。仲春字方叔，秀水人。尝慕王绩为人，自号东皋子。隐居教授，又精於医，得钱辄入市买断烂书读之。集首载赋骚，次古今体诗，次引辞赞疏，仅二十馀叶。末有顺治丁酉其孙观国《跋》，称原集诗千馀首，此本仅存什一，今核所作，不出明季山人之派，故其《墓志》，亦陈继儒作也。</p>
<p>△《上生集》・八卷（浙江巡抚采进本）</p>
<p>明秦{慊}撰。{慊}字日上，一字广斋，无锡人，万历中诸生，上生其号也。是集乃崇祯初，其子龈浴⒎凰刊，前四卷为诗，後四卷为文，前有小传，称其长斋绣佛，趺坐焚修，盖耽於禅悦之士。故所作韵语，多近偈颂，文集自寿序、祭文外，亦募缘疏引为多。</p>
<p>△《自娱斋诗集》・二卷（两江总督采进本）</p>
<p>明黄应徵撰。应徵字君求，江都人。天启中诸生，偃蹇不第以卒。其子裒其遗诗，为此集。前有冒愈昌《序》，称取数未多，为体差备，浸假中年亡恙，而晚不苦於无年，所诮岷我约友桑盖颇有微词矣。</p>
<p>△《天启宫中词》・一卷（浙江巡抚采进本）</p>
<p>明陈巫。巫执味牛常熟人。是集前有巍蹲孕颉贰Ｆ涫仿王建“宫词”，杂咏天启轶事，凡一百首，自注亦极详悉，颇足以广异闻。朱彝尊尝录入《明诗综》。其《静志居诗话》述徐昂发之言，以为本秦徵兰撰，稳炼有之。徵兰字楚芳，亦常熟人也。</p>
<p>△《曲涧遗稿》・十五卷（江西巡抚采进本）</p>
<p>明孙奎撰。奎字启文，南城人。生平以讲学为事，故诗文多杂理语，盖非所长。至溺信堪舆之说，反覆辨明，不一而足。其《风水评》一篇，援引营洛卜兆事，及驳朱彦修语，尤为未允矣。</p>
<p>△《赍志斋集》・十卷（浙江孙仰曾家藏本）</p>
<p>明陈泰交撰。泰交有《尚书注考》，已著录。是集中有《自述》一篇，言初字飨孚，更字同倩，号蟑绾＃少时名元侃，字三缄，其後三缄称独著，遂以为号。是集为其子钅宏所刻，凡诗一篇，杂文九卷。泰交尝与修《秀水志》，志文多载集中。诗文俱无以异人。至《优童志》一篇，尤过於放诞风流矣。</p>
<p>△《玩梅亭诗集》・二卷（两江总督采进本）</p>
<p>明柴惟道撰。惟道字允中，号白岩山人，严州人。是集前有原序，而此本阙其末页，遂不知谁作。《序》自称山人，以才不遇，而所抱有以自乐，游公卿间，泊然无所求，乃称其高，然其诗则未成家也。</p>
<p>△《丛桂堂全集》・四卷、《诗集》・四卷（福建巡抚采进本）</p>
<p>明颜廷榘撰。廷榘字范卿，永春人。官岷府右长史，其诗文挥洒千言，颇多率易，其稿亦多散佚，盖不甚经意於是也。国初，其孙尧揆、曾孙镰始搜辑遗篇，编为此集。</p>
<p>△《芜园诗集》・六卷（浙江巡抚采进本）</p>
<p>明葛徵奇撰。徵奇字无奇，号介龛，海宁人。崇祯戊辰进士，官至光禄寺少卿，告归遨游湖山间，故其诗颇有闲弥致。集中多及其家姬是庵。是庵者，徵奇妾李因之字，善画花草禽鸟，亦颇能吟咏，徵奇尝与酬和，其颇伤纤弱，或以此欤？</p>
<p>△《陇首集》・一卷（山东巡抚采进本）</p>
<p>明王与允撰。与允字百斯，山东新城人。崇祯戊辰进士，官至湖广道监察御史，以劾总兵邓觯降补光禄寺署正，明亡，与妻于氏、子士和，同自经。是集乃其巡视陕西茶马时所作，故名《陇首》。其侄士祯编次之，仅诗四十二首，又《劾邓鲆掠疏》一篇，自撰《墓志》一篇，而以“传”及“墓表”、“逸事状”附焉。</p>
<p>△《瑶光阁集》・十三卷（江西巡抚采进本）</p>
<p>明黄端伯撰。端伯有《易疏》，已著录。端伯生平好佛，尝镌私印曰“海岸道人”，取《楞严经》引诸沈冥出於苦海之语，及晚年，磨去印文，改镌“忠孝廉节”四字，终以殉国流芳，可谓不负其志。是集古近体诗二卷，杂文十卷，为僧作者居其大半，其措词如偈、如疏、如禅家语录，非欲以词章名世者，甚至“五经”、“四书”颂，亦以禅语阑入，如《春秋颂》云：“通身手、通身胆，句中有眼定乾坤，识者须从声外凿”云云。盖其性癖如是，其人足重，其学则不可训也。别附《外篇》一卷，李绂《序》谓：其当明季古文大坏之时，独安雅无迂怪之习，惟时时杂佛氏语，因别择编为《外编》，以明其先迷後悟之旨，无使世俗之人以佛溷先生，亦不令学佛者，借先生以张佛云云。亦委曲回护之言耳。</p>
<p>△《涂子一杯水》・五卷（江西巡抚采进本）</p>
<p>明涂伯昌撰。伯昌字子期，南昌人，崇祯庚午举人。是集名《一杯水》者，《自序》云：取澹然无味之义也。集中多杂释、老之说，其《书唐武宗毁佛复僧後》一篇，以三才三教并称，其《格物述》及古本《大学》通序数篇，颇以朱子为非，盖江右之学，多从陆氏，自宋、元已然也，诗多染竟陵末派，惟五言律诗间有可观。</p>
<p>△《敬亭集》・十卷、《补遗》・一卷（两江总督采进本）</p>
<p>明姜霾勺。霾勺秩缗，莱阳人。崇祯辛未进士，授仪真县知县，擢授礼科给事中，以建言，廷杖，谪戍宣州卫。国亡後，流寓苏州，镌私印曰“宣州老兵”，临殁遗命葬宣城，以明帝未有赦命，不敢归也，事迹具《明史》本传。霾缮僖云节著，自得罪流窜後，始学为诗。朱彝尊《静志居诗话》，称其风格一本杜陵，今观所作，大抵才本清刚，气尤激壮，故诗文皆直抒胸臆，自能落落不凡，然纵笔所如，不暇锻炼，故粗犭广之语，亦时时错杂其间，盖性情用事居多也。集本霾伤自定，分《敬亭》、《饣饣乇》二集，其子安节等刊行，乃并合为一，统名《敬亭集》。後有补遗一卷，又霾砷忉幔安节掇拾而成，其《扬州诸子燕集次韵》一首，已见第四卷，乃更收入，殆偶然失检欤？</p>
<p>△《更生吟》・（无卷数，山东巡抚采进本）</p>
<p>明高名衡撰。名衡字平仲，号鹭矶，沂州人。崇祯辛未进士，官至监察御史，以城守功，晋兵部左侍郎。崇祯壬午，大兵破沂州，名衡死之，事迹具《明史》本传，乾隆四十一年，赐谥忠节。是编乃名衡巡按河南时，值李自成攻开封，在围城中所作。自成凡三攻开封，此其初攻解去之时也，前有《自序》，末有其元孙淑曾“跋”，称其生平著述甚夥，屡经兵燹，拾之灰烬之馀者，类多残阙，惟此诗粗备首尾，因抄藏之云云。考《汉书・艺文志・诗赋类》，虽一二篇亦著录，而世传张巡守睢阳作亦仅二篇，是编虽止七言律诗八首，不成卷帙，而忠义之气，凛然简外。今圣朝大公至正，扶植纲常，凡胜国死节之臣，咸邀褒祀，名衡亦在其中，则此零章断简，实千古名教之所寄，谨特存其目，以昭表章之义焉。</p>
<p>△《章格庵遗书》・五卷（福建巡抚采进本）</p>
<p>明章正宸撰。正宸字羽侯，号格庵，晚号“远饿夫”，会稽人。崇祯辛未进士，官至吏科给事中，事迹具《明史》本传。正宸为刘宗周弟子，生平以气节自负，是书所载凡奏疏七十九篇，论著十八首，记传九首，诗赋四十一首，又补遗一首，则远饿夫自传也。正宸於明亡之後，不知所终，遗稿亦多散佚。此本盖其族孙讠卸奘安秀冢补缀成帙云。</p>
<p>△《鹤和篇》・三卷（江苏周厚鲇家藏本）</p>
<p>明闪仲侗撰。仲侗字士觉，永昌人。其仕履未详，考明天启乙丑进士有闪仲俨，官至少詹事，亦永昌人，当即其兄弟。仲侗自称崇祯辛未下第，则亦举於乡矣，然《隳贤ㄖ尽は缇佟分胁辉仄涿，所未详也。是集一卷为杂文，一卷为诗，一卷为制义，皆明末儇佻之派，曰《鹤和篇》者，仲侗时侍其父游吴、越间，故取中孚九二爻词，以名所作也。</p>
<p>△《花王阁稿》・一卷（兵部侍郎纪昀家藏本）</p>
<p>明纪坤撰。坤字厚斋，献县人，崇祯中诸生。是集後有其孙容舒“跋”，称坤少有经世志，久而不遇，乃息意逃禅，晚榜所居曰“花王阁”，盖自伤文章无用，如牡丹之华而不实也。崇祯己卯，尝自编其诗为六卷，殁後尽毁於兵燹，此本为其子钰所重编，盖於败簏中，得藉物残纸，录其可辨识者，仅得一百馀首，非原帙矣。其诗大致学苏轼，而戛戛自造，不循蹊径，惟遭逢乱世，坎Б以终，多感时伤俗之言，故刻露之语为多，含蓄之致较少焉。</p>
<p>△《雅似堂文・集》十卷、《诗集》・三卷（浙江巡抚采进本）</p>
<p>明文德翼撰。德翼有《宋史存》，已著录。德翼人品清逸，而学问未能精邃，所作《佣吹录》之类，大抵以垛欢∥工，故诗文亦未能超诣。</p>
<p>△《文嘻堂诗集》・三卷（浙江巡抚采进本）</p>
<p>明朱芾煌撰。芾煌字子衷，又字玉留，自号“濡须江渔”，无为州人。崇祯甲戌进士，官至兵部武选司郎中。是集大都蒿目时艰，语多感慨，七言律诗中如《秋怀》、《春愁》诸篇，纪明末朝政纷纭乱亡之象，亦可见其大概。末有其孙端跋，称芾煌尝自题四语於诗稿卷首云：“诗须有为而作，文至无心乃传”。又云：“从前各梦事，见我箧中诗”。其生平作诗之旨，具见於是矣。</p>
<p>△《心远堂集》・二十卷（江苏周厚鲇家藏本）</p>
<p>明王永积撰。永积字飨实，无锡人。崇祯甲戌进士，官至兵部职方司员外郎。是编文十四卷，诗六卷，末附诗馀四阕，前後无“序”、“跋”。永积在兵部时，尝以推举迟延事，获谴。今以集中自记观之，盖太监王之心，欲用其弟之仁为浙江总兵官，永积持不肯从，而之心以是中之者也。</p>
<p>△《野获园集》・二卷（江西巡抚采进本）</p>
<p>明欧阳铉撰。铉字子玉，江西龙泉人。崇祯丁丑进士，官休宁县知县，其诗意境颇浅，《自序》谓：“宁淡毋缀，宁洁毋芜，安在今人不如古人”。盖酝酿未深而欲骤语平淡，故所就止此。题曰《野获园》者，谓性耽野趣，其诗半於野得之也。</p>
<p>△《文斋文集》・十一卷（浙江鲍士恭家藏本）</p>
<p>明余祚徵撰。祚徵字符之，永丰人，文斋其号也。崇祯癸未会试副榜，授凤阳府推官。时唐王聿键锢高墙，祚徵待之有礼，及聿键自立，而祚徵已卒，因赠应天府丞，谥曰忠贞。次子危後为僧，名洪瀚，奂其遗文刻之，凡杂文三卷，诗六卷，书启二卷，皆不见所长，惟《请诛刘良佐疏》，载其跋扈之迹极详，为史所不尽载云。</p>
<p>△《汩晕募》・八卷（江西巡抚采进本）</p>
<p>明程士鲲撰。士鲲字天修，号“闵介咱拧保永丰人。崇祯癸未副榜，官至乐平府推官。是集杂文二百馀篇，所纪物产珍异之类，体或同於稗官，其编次体例，亦颇无绪。</p>
<p>△《罗溪阁韵语》・（无卷数，山东巡抚采进本）</p>
<p>明董养河撰。养河字叔会，闽县人。崇祯中，黄道周以钩党下狱，所波累并逮者，有黄文焕等七人，养河其一也。集中《在狱对簿》诸诗，颇有气格，而粗豪则所不免，又多狭斜赠答之作，盖明季士大夫多以风流相尚，养河亦沿其习耳。养河名载《福建通志》，此本卷首题名董卷阿，殆传写之误。至罗溪乃闽中地名，而《通志》乃作罗汉，则《志》误也。中多阙落不可读，亦未分卷，盖残稿仅存，未及校正编次，故错乱如是矣。</p>
<p>△《画响》・（无卷数，浙江巡抚采进本）</p>
<p>明李永昌撰。永昌字周生，自署曰黄海，盖徽州人。林古度为之《序》，则当明末也。其书皆自题所画之作，分为四册，俱五言绝句，而不著题，气韵亦未能潇洒。</p>
<p>△《采菊杂咏》・一卷（江西巡抚采进本）</p>
<p>明马宏道撰。宏道字人伯，号退山，苏州人。是编诗止一十五首，刻於群芳清玩中，毛晋识其後云：五岳山人制治菊月令，故吴下艺菊家颇得三昧，吾友人伯发为诗歌，高平、京兆二谱，收拾锦囊尺幅中。今观其诗，乃明季山人，刻为投贽结社之具者耳。</p>
<p>△《射堂诗钞》・十四卷（浙江巡抚采进本）</p>
<p>明吴梦僮。梦僮衷收祝归安布衣，射堂其所居室也。是集乃其曾孙自岩所编。末附朱大复等趺馐。大复自注：称梦倌昀掀衰，颇有文通之尽，殁後友人检其遗稿，大半散失云云。则知梦僦诗，尽在此编，虽曰“诗钞”，实即其全集矣。胡应麟《甲乙言》极称其《春草诗》十首。闵景贤集明布衣诗，称梦傥明季布衣之冠，未免阿其所好。朱彝尊《静志居诗话》，谓与程嘉燧，政则鲁、卫，风同曹、桧，真二家之定论矣。</p>
<p>△《诚斋文集》・二卷、附《西铭问答》・一卷（安徽巡抚采进本）</p>
<p>明施璜撰。璜字虹玉，休宁人。是编乃所著杂文，皆讲学之语，排斥陆、王，不遗馀力，末附《西铭问答》，别为一卷。盖自马端临《文献通考・西铭注》，已别著录，故璜亦不编入文集中，见郑重之意云。</p>
<p>△《榴馆初函集选》・十二卷（江西巡抚采进本）</p>
<p>明杨思本撰。思本有《笔史》，已著录。是集首为《释道十笺》一卷，中佚二篇，已非完本。其中如《形神篇》云：“君子静对於无，动观诸有，不劳形以坏神之舍，不伤神以竭形之君”诸语，宗旨颇杂於二氏。次为《经国十书》一卷，其《荣气》、《集虚》、《尊神》诸篇，亦同清净之旨。又《续经国十书》一卷，其《化盗篇》言：“盗与民互相消长，有一定之民，而无一定之盗。”《钧俗篇》言：“奢侈之费甚於天辍保皆切明季时事以立言。次为《古疑义》一卷，大抵臆断之语，至谓《西厢》一曲，实具一大公案，世误认为淫词，但观西厢二字，则知王实甫从声色场中、转大法轮云云。尤不可为训。次为《太平三策》，次为文五卷，赋一卷，诗词二卷，皆以藻缋为宗，世俗所谓才子之文也。</p>
<p>△《东江集钞》・九卷、《别集》・一卷（浙江巡抚采进本）</p>
<p>明沈谦撰。谦字去矜，仁和人。崇祯末，杭州有“西陵十子”之称，谦其一也。所著文集数十卷，晚年手自删汰，仅存诗文八卷，杂说一卷，名曰《集钞》。末附填词《南北曲》为别集一卷，大半皆香奁之作。其《杂记》末一条云：“彭金粟在广陵，见余小词，及董文友《蓉渡集》，谓邹程村曰：泥犁中皆若人，故无俗物。（案此盖指宋僧法秀戒黄庭坚，小词诲淫，当入泥犁狱事。）夫韩、秦观、黄庭坚及杨慎辈，皆有郑声，既不足害诸公之品，悠悠冥报，有则共之”云云。其放诞可见矣。</p>
<p>△《弹剑草》・（无卷数，江苏巡抚采进本）</p>
<p>明陈邦仪撰。邦仪字开甫，高安人。崇祯中诸生。是编分为二集，《前集》刻於崇祯庚午，《续集》则崇祯壬午至甲申作也。邦仪生当乱世，奔窜於兵火之间，故所作语多悲楚，然如《闻乱饮酒诗》所云：“今日也饮酒，明日也饮酒，饮得醉时天地宽”云云，殊伤杞锹室病</p>
<p>△《乐府》・一卷（浙江孙仰曾家藏本）</p>
<p>明周道仁撰。道仁字以修，乌程人。所作拟汉、魏乐府凡一百三章，原附於所刊孙一元《太白山人稿》後。《自序》谓，道不师孔、颜，学不则经史，性不本忠孝，法不宪天王，岂伊无才，致讥寡识。其论甚正，其诗则仍摹拟形似而已。盖乐府音节，唐人已不能考矣。</p>
<p>△《王冠九文集》・（无卷数，江西巡抚采进本）</p>
<p>明王业撰。业字蔚上，号冠九，其里贯未详。明末尝为诸生，寻弃去。吴楚材《序》称其所著有《五经释义》、《性理约言》及《文集》八卷。是书仅杂文数十首，不分卷数，其史论诸篇，大抵为明季秕政而发，而文多冗赘。</p>
<p>△《仁节遗稿》・（无卷数，江苏巡抚采进本）</p>
<p>明陶琬撰。琬字稚圭，号别峰，昆山人，崇祯末诸生，明亡，殉节死。是集为其邑人柴源岷所编，其学以佛为宗，诗文多类禅偈，不出李贽、屠隆旧习，而捐生殉国，节概凛然，其殆黄端伯之流欤。</p>
<p>△《七十二候诗》・一卷（浙江孙仰曾家藏本）</p>
<p>明顾德基撰。德基字用晦，常熟人。是集以月令“七十二候”各为七言律诗一首，词旨凡鄙，殆不足观，以古人从无此题，姑存以备一体耳。</p>
<p>△《绣佛斋草》・一卷（两淮盐政采进本）</p>
<p>明冯元鼎妻陈氏撰。陈氏，天台人。年二十馀，夫亡，守节。其诗多幽怨之音。国朝康熙初，其孙刑部侍郎牢刊行之。</p>
<p>△《祝子遗书》・四卷、《附录》・一卷（浙江巡抚采进本）</p>
<p>明祝渊撰。渊字开美，海宁人，崇祯癸酉举人。初，崇祯壬午，刘宗周以劾周延儒下狱，渊与宗周不相识，上书救之。逮治拷掠几殆，卒抗词不挠。既而延儒败，流寇逼京师，始有诏赦出，而城已陷。会吴麟徵殉节死，渊与相善，乃乘间护其丧以归。时马士英乱政，又拟具疏劾之，未及上而南都破，乃函葬其母，自经而死，事迹附见《明史・刘宗周传》。柴绍炳《省轩集》载其始末甚详，乾隆乙未，赐谥忠节。是集为其友陈确，吴蕃昌所编。卷一为《问学录》，卷二为《传习录》，皆与宗周讲学之语。盖渊初上书时，尚未被罪，故得与宗周同舟南归，因而受业。後周延儒欲罗织吴麟徵，乃票严旨，遣缇骑追摄赴京。此皆其上书以後，未逮以前所记也。三卷为奏疏书札，其《劾马士英疏》，仅残稿半篇，以福王时已就擒，而辍笔未竟也。四卷为诗及所记吴麟徵殉节事实及祭文，而终以《自警条规》十六条。附录一卷，则刘宗周疏及所作别渊序、赠渊诗，而以谈迁等所作“小传”缀其後焉。</p>
<p>△《徵古堂类稿》・十八卷（湖北巡抚采进本）</p>
<p>明陈文涛撰。文涛字涛生，广济人。是集凡论六卷，《经解》二卷，《史议》二卷，《子略》一卷，《书序》、《传记》、《志林》各一卷，诗二卷。前有《自序》及《徵古堂书目》，序列生平著述凡七十五卷，谓诸书编辑成帙，赀贫务谬，不能悉以问世，仅梓其略云云。即四卷至十一卷是也。</p>
<p>△《黉中草》・一卷、《蜀中草》・一卷（江苏周厚鲇家藏本）</p>
<p>明董应扬撰。应扬字于廷，武进人，官翰林院待诏。《黉中草》乃其司铎铜陵时所作，《蜀中草》乃其蜀闱分校时所作。《自序》谓，五载署铜，一朝聘蜀是也。其诗寄托颇浅，往往牵率成篇。</p>
<p>△《采芝堂集》・十六卷（浙江巡抚采进本）</p>
<p>明周益祥撰。益祥字履吉，侯官人，崇祯末贡生。所著有《潜颍》、《鹿草》、《摭星》、《锦囊》等集，此乃合编之本，中间《木钺》一卷，杂记时事，意取警世而颇失之俚；诗则有意奇放，纵笔挥洒，不复裁以古法也。</p>
<p>△《西溪百咏》・二卷（浙江巡抚采进本）</p>
<p>明释大善撰。大善号虚闻道人，其始末未详。以其诗考之，盖崇祯初人也。西溪在武林西北钦贤乡，宋高宗欲都其地。後卜迁凤凰山。在南渡时，梵刹甚盛，宋人旧有《西溪百咏》，此复追咏古迹，每题七律一首，凡百首，《拾遗》五首，又附《福胜庵》八咏，《曲水庵》八咏，《梅花十绝》於末。</p>
<p>△《石屋山居诗》・一卷（浙江巡抚采进本）</p>
<p>题曰石屋禅师撰，不著其名。《明史・艺文志》、《浙江通志》，亦不载其目。诗中有“吾家住在裣西”之语，盖明代湖州僧也。是集前为山居各体诗，後附偈颂九十首，首署参学门人至柔编，新安吴明春校正。其诗不脱释家语录之气，不足以接迹吟坛。 






</p></div>
  <div class="adBottom">
    <script src="../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='215925.html' class='pagedaohang'>【上一篇】<i>:卷一百八十一・集部三十四○别集类存目八</i></a></span><span class="tomenu"><a href="sikuquanshuzongmutiyao.html" title="四库全书总目提要" class="returnIndex">【回目录】</a>
</span><span class="toup1"><a href='215923.html' class='pagedaohang'>【下一篇】<i>：卷一百七十九・集部三十二○别集类存目六</i></a></span></div>
  <div class="adBottom">
    <script src="../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../js/foot.js" type="text/javascript"></script>

</body>
</html>
