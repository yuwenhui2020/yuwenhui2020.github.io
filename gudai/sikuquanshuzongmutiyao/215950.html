<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>四库全书总目提要_卷一百五十四・集部七○别集类七</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/sikuquanshuzongmutiyao/215950.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../templets/default/css/p.css" />
<link rel="stylesheet" type="text/css" href="../../templets/default/css/book.css" />
<script src="../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/sikuquanshuzongmutiyao/215950.html");
</script>
</head>
<body>
<div id="topbar">
  <div id="logo"><a href="../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../book_sbkk8_default.html">首页</a></li>
     
      <li><a href='../gudai.html'>古典文学</a></li>
      <li><a href='../../gushihui/gushihui.html'>故事会</a></li>
      <li><a href='../../meirongyangsheng/meirongyangsheng.html'>美容养生</a></li>
      <li><a href='../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="215950.html#" class="bds_more" data-cmd="more">分享到：</a><a href="215950.html#" class="bds_weixin" data-cmd="weixin" title="分享到微信">微信</a><a href="215950.html#" class="bds_qzone" data-cmd="qzone" title="分享到QQ空间">QQ空间</a><a href="215950.html#" class="bds_tsina" data-cmd="tsina" title="分享到新浪微博">新浪微博</a><a href="215950.html#" class="bds_tqq" data-cmd="tqq" title="分享到腾讯微博">腾讯微博</a><a href="215950.html#" class="bds_tqf" data-cmd="tqf" title="分享到腾讯朋友">腾讯朋友</a><a href="215950.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../book_sbkk8_default.html'>主页</a> > <a href='../gudai.html'>古代文学</a> > <a href='sikuquanshuzongmutiyao.html'>四库全书总目提要</a> > </div>
<div class="ad960"><script src="../../js/ad960sougou.js" type="text/javascript"></script></div>
<div id="maincontent">
  <h1 class="articleH1">卷一百五十四・集部七○别集类七</h1>
  <div id="content"><span id="ad328_r">
    <script src="../../js/article.js" type="text/javascript"></script>
    </span><p>





△《东坡全集》・一百十五卷（内府藏本）</p>
<p>宋苏轼撰。轼有《易传》，已著录。案苏辙作轼墓志，称轼所著有《东坡集》四十卷、《後集》二十卷、《奏议》十五卷、《内制》十卷、《外制》三卷、《和陶诗》四卷。晁公武《读书志》、陈振孙《书录解题》所载并同，而别增《应诏集》十卷，合为一编。即世所称“东坡七集”者是也。《宋史・艺文志》则载前後集七十卷。卷数与墓志不合，而又别出《奏议补遗》三卷、《南征集》一卷、《词》一卷、《南省说书》一卷、《别集》四十六卷、《黄州集》二卷、《续集》二卷、《北归集》六卷、《儋耳手泽》一卷。名目颇为丛碎。今考轼集在宋世原非一本。邵博《闻见後录》称：“京师印本《东坡集》，轼自校。其中‘香醪’字误者不更见於他书。殆毁於靖康之乱。”陈振孙所称有杭本、蜀本。又有轼曾孙峤所刊建安本。又有麻沙书坊大全集本。又有张某所刊吉州本。蜀本、建安本无《应诏集》。麻沙本、吉州本兼载《志林》、《杂说》之类，不加考订。而陈鹄《耆旧续闻》则称姑胥居世英刊《东坡全集》，殊有序，又少舛谬，极可赏。是当时以苏州本为最善。而今亦无存。叶盛《水东日记》又云：“邵复孺家有细字小本《东坡大全文集》。松江东日和尚所藏有大本《东坡集》。又有小字大本《东坡集》。”盛所见皆宋代旧刻，而其错互已如此。观《扪虱新话》称：“《叶嘉传》乃其邑人陈元规作。《和贺方回青玉案》词乃华亭姚晋作。集中如《睡乡》、《醉乡记》，鄙俚浅近，决非坡作。今书肆往往增添改换，以求速售，而官不之禁”云云。则轼集风行海内，传刻日多，而紊乱愈甚，固其所矣。然传本虽夥，其体例大要有二。一为分集编订者，乃因轼原本原目而後人稍增益之。即陈振孙所云杭本。当轼无恙之时，已行於世者。至明代江西刻本犹然，而重刻久绝。其一为分类合编者，疑即始於居世英本。宋时所谓《大全集》者，类用此例。迄明而传刻尤多。有七十五卷者，号《东坡先生全集》，载文不载诗，漏略尤甚。有一百十四卷者，号《苏文忠全集》，版稍工而编缉无法。此本乃国朝蔡士英所刊，盖亦据旧刻重订。世所通行，今故用以著录。集首旧有《年谱》一卷，乃宋南海王宗稷所编。邵长蘅、查慎行补注轼诗，称其於作诗岁月，编次多误。以原本所有，今亦并存焉。</p>
<p>△《东坡诗集注》・三十二卷（少詹事陆费墀家藏本）</p>
<p>旧本题宋王十朋撰。十朋有《会稽三赋》，已著录。是集前有赵夔序，称分五十类。此本实止二十九类，盖有所合并。十朋序题百家注。此本所引，数亦不足。则犹杜诗称千家注、韩柳文称五百家注也。其分类颇多颠舛。如《芙蓉城》诗入《古迹》，《虎儿诗》入《咏史》之类，不可殚数。不但以《画鱼歌》入《书画》为查慎行《东坡诗补注》所讥。其注为邵长蘅所掊击者，凡三十八条，至作《正讹》一卷，冠所校施注之首。考十朋《梅溪前集》载序八篇，《後集》载序三篇，独无此序。又有《读苏文》三则，亦无一字及苏诗。《梅溪集》为其子闻诗、闻礼所编，十朋著述，搜辑无遗，不应独漏此序。又赵夔序称：“崇宁间，仆年志於学，逮今三十年，一字一句，推究来历，必欲见其用事之处。顷者赴调京师，继复守官累，与小坡叔党游从至熟。叩其所未知者，叔党亦能为仆言之”云云。考《宋史》载轼知杭州，苏过年十九，其时在元涛辶年间。又称过没时年五十二，则当在宣和五六年间。若从崇宁元年下推三十年，已为绍兴元年，过之没七八年矣。夔安能见过而问之？则并夔序亦出依托。核书中体例，与《杜诗千家注》相同。殆必一时书肆所为，借十朋之名以行耳。然长蘅摘其体例三失，而云中间援引详明，展卷了如者仅仅及半。则疏陋者不过十之五，未可全废。其於施注所阙十二卷，亦云“参酌王注，徵引群书以补之”，则未尝不於此注取材。大抵创始者难工，继事者易密。邵注正王注之讹，查注又摘邵注之误。今观查注亦讹漏尚多。考证之学，不可穷尽，难执一家以废其馀。录存是书，亦足资读苏诗者之旁参也。</p>
<p>△《施注苏诗》・四十二卷、《东坡年谱》・一卷、《王注正讹》・一卷、《苏诗续补遗》・二卷（内府藏本）</p>
<p>宋施元之注。元之字德初，吴兴人。陆游作是书序，但称其官曰司谏。其始末则无可考矣。其同注者为吴郡顾禧，游序所谓“助以顾君景繁之赅洽也”。元之子宿，又为补缀，《书录解题》所谓“其子宿从而推广，且为《年谱》以传於世也”。《吴兴掌故》但言宿推广为《年谱》，不言补注，与《书录解题》不同。今考书中实有宿注，则《吴兴掌故》为漏矣。嘉泰中，宿官馀姚，尝以是书刊版，竟缘是遭论罢。故传本颇稀。世所行者惟王十朋分类注本。康熙乙卯，宋荦官江苏巡抚，始得残本於藏书家。已佚其卷一、卷二、卷五、卷六、卷八、卷九、卷二十三、卷二十六、卷三十五、卷三十六、卷三十九、卷四十。荦属武进邵长蘅补其阙卷。长蘅撰《王注正讹》一卷，又订定王宗稷《年谱》一卷，冠於集首。其注则仅补八卷，以病未能卒业。更倩高邮李必恒续成三十五卷、三十六卷、三十九卷、四十卷。荦又摭拾遗诗为施氏所未收者得四百馀首，别属钱塘冯景注之，重为刊版。乾隆初，又诏内府刊为巾箱本。取携既便，遂衣被弥宏。元之原本，注在各句之下。长蘅病其间隔，乃汇注於篇末。又於原注多所刊削，或失其旧。後查慎行作《苏诗补注》，颇斥其非。亦如长蘅之诋王注。然数百年沉晦之笈，实由荦与长蘅复见於世，遂得以上邀乙夜之观。且剞劂枣梨，寿诸不朽，其功亦何可尽没欤！</p>
<p>△《补注东坡编年诗》・五十卷（通行本）</p>
<p>国朝查慎行撰。慎行有《周易玩辞集解》，已著录。初，宋荦刻《施注苏诗》，急遽成书，颇伤潦草。又旧本霉黯，字迹多难辨识。邵长蘅等惮於寻绎，往往臆改其文。或竟删除以灭迹，并存者亦失其真。慎行是编，凡长蘅等所窜乱者，并勘验原书，一一鹫。又於施注所未及者，悉鄄芍钍橐圆怪。其间编年错乱，及以他诗溷入者，悉考订重编。凡为《正集》四十五卷，又补录帖子词、致语、口号一卷，《遗诗补编》二卷，他集互见诗二卷。别以《年谱》冠前，而以同时倡和散附各诗之後。虽卷帙浩博，不免殛酢Ｈ缢照蕖缎脸蟪日寄轼》诗，轼得而和，必在壬寅。乃亦入之辛丑卷末，则编年有差。《题李白写真》诗，前後文义相属，本为一首，惠洪所说甚明。乃据《声画集》分为二首，则校雠为舛。《渔父词》四首、《醉翁操》一首本皆诗馀。乃列之诗集，则体裁未明。倡和诗中所列曾巩《上元游祥符寺》诗、陈舜俞《送周开祖》诗、杨蟠《北固北高峰塔》诗、张舜民《西征三绝句》，皆与轼渺不相关，乃一概阑入。至於所补诸篇，如《怪石》诗指为遭忧时作，不知《朱子语类》谓二苏居丧无诗文。《鼠须笔》诗本轼子过作，而乃不信《宋文鉴》。《和钱穆父寄弟》诗已见三十一卷，乃全篇复见。《元叹拍炅⒋骸肥即《戏李端叔》诗中四句，已见三十七卷，乃割裂再出。《双井白龙》诗《冷斋夜话》明言非东坡作，乃反云据以补入。甚至李白《山中日夕忽然有怀》诗，亦引为轼作，尤失於检校。如斯之类，皆不免炫博贪多。其所补注，如宋叔达《家听琵琶》诗“梦回犹识归舟”字句，本用“箜篌朱字”事，见《太平广记》，乃惟引“天际识归舟”句。又误谢椅谢灵运。《黄精鹿》诗本画黄精与鹿，乃引雷琛杜谥寺邸贰盎凭汁制鹿茸”事，皆为舛误。又如《纪梦》诗引李白“粲然启玉齿”句，不知先见郭璞《游仙诗》。《游径山》诗引《广异记》“孤懔浇恰庇铮不知先见辛氏《三秦记》。《端午》诗引屈原“饭筒”事，云《初学记》引《齐谐记》，不知《续齐谐记》今本犹载此条。皆为未穷根柢。其他讹漏之处，为近时冯应榴合注本所校补者，亦复不少。然考核地理，订正年月，引据时事，元元本本，无不具有条理。非惟邵注新本所不及，即施注原本亦出其下。现行苏诗之注，以此本居最。区区小失，固不足为之累矣。</p>
<p>△《栾城集》・五十卷、《栾城後集》・二十四卷、《栾城三集》・十卷、《应诏集》・十二卷（内府藏本）</p>
<p>宋苏辙撰。辙有《诗传》，已著录。案晁公武《读书志》、陈振孙《书录解题》载《栾城》诸集卷目，并与今本相同。惟《宋史・艺文志》称《栾城集》八十四卷、《应诏集》十卷、《策论》十卷、《均阳杂著》一卷。焦摺豆史经籍志》则又於《栾城集》外别出《黄门集》七十卷。均与晁、陈二家所纪不合。今考《栾城集》及《後集》、《三集》共得八十四卷，《宋志》盖统举言之。《策论》当即《应诏集》，而误以十二卷为十卷，又复出其目。惟《均阳杂著》未见其书，或後人掇拾遗文，别为编次，而今佚之欤？至咚载《黄门集》，宋以来悉不著录。疑即《栾城集》之别名，卟恢而重载之。《宋志》荒谬，焦志尤多舛驳，均不足据要。当以晁、陈二氏见闻最近者为准也。其《正集》乃为尚书左丞时所辑，皆元桃郧爸作。《後集》则自元叹拍曛脸缒四年所作。《三集》则自崇宁五年至政和元年所作。《应诏集》则所集策论及应试诸作。辙之孙籀撰《栾城遗言》，於平日论文大旨，叙录甚详，而亦颇及其篇目。如《纪辨才塔碑》，则云见《栾城後集》。於《马知节文集跋》、《生日・渔家傲》词诸篇之不在集中者，则并为全录其文，以拾遗补阙。盖集为辙所手定，与东坡诸集出自他人裒辑者不同。故自宋以来，原本相传，未有妄为附益者。特近时重刻甚稀。此本为明代旧刊，尚少讹阙。陆游《老学庵笔记》称，辙在绩溪《赠同官》诗，有“归报仇梅省文字，麦苗含オ欲蚕眠”句，讥均州刻本辄改作“仇香”之非。今此仍作“仇梅”，则所据犹宋时善本矣。</p>
<p>△《山谷内集》・三十卷、《外集》・十四卷、《别集》・二十卷、《词》・一卷、《简尺》・二卷、《年谱》・三卷（安徽巡抚采进本）</p>
<p>宋黄庭坚撰。《年谱》二卷，庭坚孙┿撰。庭坚事迹具《宋史・文苑传》。┿字子耕，从学於朱子。朱子於元讨钊耍诋二苏而不诋庭坚，┿之故也。叶梦得《避暑录话》载黄元明之言曰：“鲁直旧有诗千馀篇，中岁焚三之二。存者无几，故名《焦尾集》。其後稍自喜，以为可传，故复名《敝帚集》。晚岁复刊定，止三百八篇，而不克成。今传於世者尚几千篇”云云。然庭坚所自定者皆已不存。其存者，一曰《内集》，庭坚之甥洪炎所编，即庭坚手定之《内篇》，所谓退听堂本者也。一曰《外集》，李彤所编，所谓邱霾乇菊咭病Ｒ辉弧侗鸺》，即┿所编，所谓内阁抄出宋蜀人所献本者也。《内集》编於建炎二年。《别集》编於淳熙九年。《年谱》则编於庆元五年。盖《外集》继《内集》而编，《别集》继内、外两集而编，《年谱》继《别集》而编。独李彤之编《外集》未著年月。然考《外集》第十四卷《送邓慎思归长沙》诗，“慎”字空格，注云：“今上御名。”是《外集》亦编於孝宗时也。三集皆合诗文同编。後人注释，则惟取其诗。任渊所注之《内集》，即洪炎所编之《内集》。史容所注之《外集》，则与李彤所编次第已多有不同。而李彤编《外集》之大意，犹稍见於史注第一卷《溪上吟》题下。惟史季温所注之《别集》，则与┿所编《别集》大有扌耆拄。此则原本与注本不可相无者矣。又《外集》第十一卷以下四卷，诗凡四百有奇，皆庭坚晚年删去，而李彤附载入者。此则任、史三注本皆未之有。庭坚之诗，得此而後全。又其中有与《年诸》相应者，┿编《年谱》时皆一一分注某年某事之次。而今但据三集检其目，则《年谱》有而本集无。故此四卷尤不可废也。┿之《年谱》，专为考证诗文集而作。故刻全集必当兼刻《年谱》。而近日刻本，或删节《年谱》；或删并卷次；或移易分类，以就各体；或专刻一集，而不及其全。此本刻於明嘉靖中，前有蜀人徐岱序，尚为不失宋本之遗。非外间他刻所及焉。</p>
<p>△《山谷内集注》・二十七卷、《外集注》・十七卷（两淮盐政采进本）、《别集注》・二卷（编修翁方纲家藏本）</p>
<p>宋任渊、史容、史季温所注黄庭坚诗也。任渊所注者《内集》，史容所注者《外集》，其《别集》则容之孙季温所补，以成完书。《内集》一称《正集》。其又称《前集》者，盖《内集》编次成书在《外集》之前，故注家相承，谓《内集》为《前集》耳。《外集》之诗起嘉塘年辛丑，庭坚时年十七。而《内集》之诗起元丰元年戊午，庭坚时年三十四。故《外集》诸诗转在《内集》之前。黄┿所编庭坚《年诸》云：“山谷以史事待罪陈留，偶自编《退听堂诗》，初无意尽去少作。胡直孺少汲建炎初帅洪，井类山谷诗文为《豫章集》。命汝阳朱敦孺、山房李彤编集，而洪炎玉父专其事。遂以‘退听’为断。”史容《外集》序亦云：“山谷自言：欲仿庄周分其诗文为内外篇。意固有在，非欲去此取彼也。”谱又云：“洪氏旧编以《古风》二篇为首，今任渊注本亦云东坡《报山谷书》推重此二诗，故置诸篇首。”是任渊所注《内集》，即洪炎编次之本。史季温《外集》跋云：“细考出处岁月，别行诠次，不复以旧集古律诗为拘。”则所谓《外集》者已非复原次。再考李彤《外集》跋云：“彤闻山谷自巴陵取道通城，入黄龙山，为清禅师遍阅《南昌集》。自有去取，仍改定旧句。彤後得本，用以是正其言非予诗者五十馀篇。彤亦尝见於他人集中，辄以除去。”又云：《前集》内《木之彬彬》诸篇皆山谷晚年删去。其去取据此而已。然季温跋称其大父为增注考订，在嘉定戊辰後，又近十年。则上距庭坚之没，已百有十年。而《外集》原本卷次，至是始经史容更定。则所谓《外集》者，并非庭坚自删之本矣。然则是三集者，皆赖注本以传耳。赵与时《宾退录》尝论渊注《送舅氏野夫之宣城》诗，不得“春网琴高”出典。然注本之善不在字句之细琐，而在於考核出处时事。任注《内集》，史注《外集》，其大纲皆系於目录每条之下。使读者考其岁月，知其遭际，因以推求作诗之本旨。此断非数百年後以意编年者所能为，何可轻也！《外集》有嘉定元年晋陵钱文子序，而《内集》鄱阳许尹序世传抄本皆佚之。惟刘埙《水愦邈稿》载其大略。目录亦多残阙。此本独有尹序全文。且三集目录，犁然皆具，可与注相表里。是亦足为希觏矣。渊字子渊，蜀之新津人。绍兴元年乙丑，以文艺类试有司第一。仕至潼川宪。其称天社者，新津山名也。容字公仪，号芗室居士，青衣人。仕至太中大夫。其孙季温，字子威。举进士。宝讨泄倜厥樯偌唷Ｔㄓ殖⒆《山谷精华录诗赋铭赞》六卷、《杂文》二卷。自序谓节其要而注之。然原本已佚。今所传者出明人伪托。独此注则昔人谓独为其难者，与史氏二注本艺林宝传，无异辞焉。</p>
<p>△《後山集》・二十四卷（副都御史黄登贤家藏本）</p>
<p>宋陈师道撰。师道字履常，一字无己，彭城人。受业曾巩之门。又学诗於黄庭坚。元坛酰以苏轼荐，除棣州教授。後召为秘书省正字。事迹具《宋史・文苑传》。是集为其门人彭城魏衍所编。前有衍记，称“以甲乙丙稿合而校之。得诗四百六十五篇，分为六卷。文一百四十篇，分为十四卷。《诗话》、《谈丛》则各自为集”云云。徐度《却扫编》称“师道吟诗至苦，窜易至多。有不如意则弃稿”。世所传多伪，惟魏衍本为善是也。此本为明马暾所传，而松江赵鸿烈所重刊。凡诗七百六十五篇，编八卷。文一百七十一篇，编九卷。《谈丛》编四卷。《诗话》、《理究》、《长短句》各一卷。又非衍之旧本。方回《瀛奎律髓》称：“谢克家所传有《後山外集》。或後人合并重编欤？”其五言古诗出入郊、岛之间，意所孤诣，殆不可攀。而生硬之处，则未脱江西之习。七言古诗颇学韩愈，亦间似黄庭坚，而颇伤謇直。篇什不多，自知非所长也。五言律诗佳处往往逼杜甫，而间失之僻涩。七言律诗风骨磊落，而间失之太快、太尽。五七言绝句纯为杜甫《遣兴》之格，未合中声。长短句亦自为别调，不甚当行。大抵词不如诗。诗则绝句不如古诗，古诗不如律诗。律诗则七言不如五言。方回论诗，以杜甫为一祖，黄庭坚、陈与义及师道为三宗。推之未免太过。冯班诸人肆意诋排，王士祯至指为钝根。要亦门户之私，非笃论也。其古文在当日殊不擅名。然简严密栗，实不在李翱、孙樵下。殆为欧、苏、曾、王盛名所掩，故世不甚推。弃短取长，固不失为北宋巨手也。</p>
<p>△《後山诗注》・十二卷（浙江巡抚采进本）</p>
<p>宋陈师道撰。任渊注。原本六卷。此本作十二卷，则渊作注时每卷鹞二也。渊生南北宋间，去元讨钊瞬辉丁Ｘ文遗迹，往往而存。即同时所与周旋者，亦一一能知始末。故所注排比年月，钩稽事实，多能得作者本意。然师道诗得自苦吟，运思幽僻，猝不易明。方回号曰知诗，而《瀛奎律髓》载其《九日寄秦观》诗，犹误解末二句。他可知矣。又魏衍作师道集记，称其诗未尝无谓而作，故其言外寄托，亦难以臆揣。如《送郭概四川提刑》诗之“功名何用多，莫为分外虑”；《送杜纯陕西转漕》诗之“谁能留渴须远井”；《赠欧阳础肥之“岁历四三仍此地，家馀五一见今朝”；《观六一堂图书诗》之“历数况有归，敢有贪天功”；《次韵苏轼观月听琴》诗之“信有千丈清，不如一尺浑”；《次韵苏轼劝酒与诗》之“五士三不同，夙纪鸣蝉赋”；《寄苏轼》诗之“功名不朽聊通袖，海道无违具一舟”；《寄张耒》诗之“打鸭起鸳鸯”；《离颍》诗之“丛竹防供爨，池鱼已割鲜”；《送刘主簿》诗之“二父风流皆可继，排禅诋道不须同”；《送王元均》诗之“故国山河开始终”以及《宿深明阁》、《陈州门绝句》、《寄曹州晁大夫》等篇。非渊一一详其本事，今据文读之，有茫不知为何语者。即《钜野诗》之“蒲港”对“莲塘”，俪偶相配，似乎不误，非渊亲见其地，亦不知“港”字当为“巷”也。其中如《寄苏轼》诗之“遥知丹地开黄卷，解记清波没白鸥”二语，盖宋敏求校定杜诗，误改“白鸥没浩荡”句。轼尝论之，见《东坡志林》。故师道借以为讽。渊惟引其《寄弟辙》诗“万里沧波没两鸥”句，则与上句“丹地黄卷”不相应矣。他如“儿生未知父”句，实用孔融诗。“情生一念中”句，实用陈鸿《长恨歌传》。“度越周汉登虞唐”句，“虞唐”颠倒，实用韩愈诗。“孰知诗有验”句，以“熟”为“孰”，实用杜甫诗。而皆遗漏不注。《次韵春怀》诗“尘生鸟迹多”句，“鸟迹”当为“马迹”之讹，而引晋简文“床尘鼠迹”附会之。《斋居》诗“青奴白牯静相宜”句，“牯”字必误，而引“白角簟”附会之。《谒庞籍墓》诗“丛篁侵道更须东”句，“东”字必误，而引《齐民要术》“东家种竹”附会之。至於以“谢客儿”为“客子”、以“龙”为“龙伯”，皆舛谬显然。渊亦绝不纠正。是皆不免於微瑕。据渊自序，其编次先後，亦如所注《山谷集》例，寓《年谱》於目录。今考《和豫章公黄梅》二首注曰：“此篇编次不伦，姑仍其旧。”又於绍圣三年下注曰：“是岁春初，后山当罢颍学，而《离颍》等诗反在卷终，又有未离颍时所作。魏本如此，不欲深加改正。”而於《示三子》诗则注曰：“此篇原在《晁张见过》诗後，今迁於此。”於《雪後黄楼寄负山居士》诗则注曰：“此诗原在《秋怀》前，今迁於此。”於《再次韵苏公示两欧阳五诗》则注曰：“以《东坡集》考之，原在《涉颍》诗後，今迁於此。”则亦有所窜定，非衍之旧。又衍记称师道卒於建中靖国元年，年四十九。此集托始於元丰六年，则师道年已三十一。不应三十岁前都无一诗。观《城南寓居》二首，列於元丰七年，而注曰：“或云熙宁间作。”则渊亦自疑之。《题赵士鞫高轩过图》一首，渊引王立之《诗话》，称作此诗後数月间遂卒。故其後更列送欧阳础㈥硕巳省⑼豕三诗。今考王立之《诗话》，实作“数日无己卒，士鞫赠以百缣。”校其所录情事，作“数日”为是。则小误亦所不免。然援证古今，具有条理，其所得者实多。庄绰《鸡肋编》尝摭师道诗采用俚语者十八条，大致皆渊注所已及。可知其用意之密矣。固与所注《山谷集》均可并传不朽也。</p>
<p>△《宛邱集》・七十六卷（浙江鲍士恭家藏本）</p>
<p>宋张耒撰。耒有《诗说》，已著录。苏轼尝称其文汪洋冲澹，有一唱三叹之音。晚岁诗务平淡效白居易，乐府效张籍。故《瀛奎律髓》载杨万里之言，谓“肥仙诗自然”。肥仙，南宋人称耒之词也。《文献通考》作《柯山集》一百卷。兹集少二十四卷。查慎行注苏轼诗云：“尝见耒诗二首，而今本无之。”考周紫芝《太仓ㄗ米集》有《书谯郡先生文集後》曰：“余顷得《柯山集》十卷於大梁罗仲洪家。已而又得《张龙阁集》三十卷於内相汪彦章家。已而又得《张右史集》七十卷於浙西漕台。而先生之制作於是备矣。今又得《谯郡先生集》一百卷於四川转运副使南阳井公之子晦之。然後知先生之诗文为最多，当犹有网罗之所未尽者。余将尽取数集，削其重复，一其有无。以归於所谓一百卷，以为先生之全书”云云。然则耒之文集，在南宋已非一本。其多寡亦复相悬。此本卷数与紫芝所记四本皆不合，又不知何时何人摭拾残剩所编。宜其阙佚者颇夥。然考胡应麟《笔丛》有曰：“张文潜《柯山集》一百卷，余所得卷仅十三。盖钞合类书以刻，非其旧也。余尝於临安僻巷中见钞本书一十六帙，阅之乃文潜集，卷数正同。明旦访之，则夜来邻火延烧，此书倏煨烬矣。余大怅惋弥月”云云。此本虽不及百卷之完备，然较应麟所云十三卷者，则多已不啻五六倍。亦足见耒著作之大略矣。</p>
<p>△《淮海集》・四十卷、《後集》・六卷、《长短句》・三卷（副都御史黄登贤家藏本）</p>
<p>宋秦观撰。观事迹具《宋史・文苑传》。观与两弟觌、觏皆知名，而观集独传。本传称文丽而思深。《苕溪渔隐丛话》载苏轼荐观於王安石，安石答书，述叶致远之言，以为清新婉丽，有似鲍、谢。敖陶孙《诗评》则谓其诗如时女步春，终伤婉弱。元好问《论诗绝句》因有“女郎诗”之讥。今观其集，少年所作，神锋太俊或有之。概以为靡曼之音，则诋之太甚。吕本中《童蒙训》曰：“少游‘雨砌堕危芳，风棂纳飞絮’之类，李公择以为谢家兄弟不能过也。过岭以後诗，高古严重，自成一家，与旧作不同。”斯公论矣。观《雷州诗》八首，後人误编之《东坡集》中，不能辨别。则安得概目以小石调乎？其古文在当时亦最有名。故陈善《扪虱新话》曰：“吕居仁尝言少游从东坡游，而其文字乃自学西汉。以余观之，少游文格似正，所进策论，颇若刻露，不甚含蓄。若比东坡，不觉望洋而叹。然亦自成一家”云云。亦定评也。王直方《诗话》称观作《赠参寥》诗末句曰：“平康在何处，十里带垂杨。”为孙觉所呵。後编《淮海集》，遂改云“经旬滞酒伴，犹未献长杨”。则此集为观所自定。《文献通考・别集类》载《淮海集》三十卷，又《歌词类》载《淮海集》一卷。《宋史》则作四十卷。今本卷数与《宋史》相同，而多《後集》六卷，《长短句》分为三卷。盖嘉靖中高邮张纟延以黄瓒本及监本重为编次云。</p>
<p>△《济南集》・八卷（永乐大典本）</p>
<p>宋李チ撰。チ有《德隅斋画品》，已著录。《文献通考》载チ《济南集》二十卷，而当时又名曰《月岩集》。周紫芝《太仓ㄗ米集》有《书〈月岩集〉後》一篇，称滑台刘德秀借本於妙香寮，始得见之。则南渡之初，已为罕觏。後遂散佚不传。惟《苏门六君子文粹》中载遗文一卷而已。《永乐大典》修於明初，其时原集尚存，所收颇夥。采掇编缉，十尚得其四五。盖亦仅而得存矣。チ才气横溢，其文章条畅曲折，辩而中理。大略与苏轼相近。故轼称其笔墨澜翻，有飞砂走石之势。李之仪称其如大川东注，昼夜不息，不至於海不止。周紫芝亦云：“自非豪迈英杰之气过人十倍，其发为文词，何以痛快若是。”盖其兀奔放，诚所谓不羁之才。驰骤於秦观、张耒之间，未遽步其後尘也。史又称其善论古今治乱，尝上《忠谏书》、《忠厚论》，又《兵鉴》二万言。今所存《兵法奇正》、《将才》、《将心》诸篇，盖即所上《兵鉴》中之数首。其议论奇伟，尤多可取，固与局促辕下者异焉。案吕本中《紫微诗话》，极称チ《赠汝州太守》诗，而今不见此首。又其《祭苏轼文》所云“皇天后土，鉴一生忠义之心；名山大川，还万古英灵之气”者，当时传诵海内，而亦不见其全篇。则其诗文之湮没者固已不少。其幸而未佚者，固尤足珍矣。</p>
<p>△《参寥子集》・十二卷（兵部侍郎纪昀家藏本）</p>
<p>宋僧道潜撰。道潜，於潜人。苏轼守杭州，卜智果精舍居之。《墨庄漫录》载其本名昙潜，轼为改曰道潜。轼南迁，坐得罪，返初服。建中靖国初，诏复祝洹３缒末，归老江湖，尝赐号妙总大师。国朝吴之振《宋诗钞》云：“《参寥集》杭本多误，采他诗未及与析。”今所传者凡二本。一题三学院法嗣广{宀丐}订，智果院法嗣海惠阅录。前有参寥子小影，即海惠所临。首载陈师道《饯参寥禅师东归序》。次载宋濂、黄谏、乔时敏、张睿卿四序。抄写颇工。一本题法嗣法颖编。卷帙俱同，而叙次迥异。未知孰为杭本。按集中诗有“同法颖韵”者，则法颖本授受有绪，当得其真。惟所载陈师道序，题曰《高僧参寥集序》，与序语颇相乖剌。岂传写者所妄改欤？《冷斋夜话》称：“参寥性褊，憎凡子如雠。”今观其诗，如《湖上二首》之类，颇嫌语少含蓄，足为傲僻寡合之验。然其落落不俗，亦由於此。吴可《藏海诗话》曰：“参寥《细雨》云：‘细怜池上见，清爱竹间闻。’荆公改‘怜’作‘宜’。又‘诗成暮雨边’。秦少游曰‘雨中’、‘雨旁’皆不好，只‘雨边’最妙。又云：‘流水声中弄扇行。’俞清老极爱之。此老诗风流酝藉，诸诗僧皆不及。”韩子苍云：‘若看参寥诗，则惠洪诗不堪看也’云云。盖当时极推重之。曹学俊妒仓历代诗选》惟录其《游鹤林寺》诗一首、《夏日龙井书事》诗一首，以当北宋一家。殆从他书采摭，未见此本欤？</p>
<p>△《宝晋英光集》・八卷（浙江鲍士恭家藏本）</p>
<p>宋米芾撰。芾有《画史》，已著录。其集於南渡之後，业已散佚。绍定壬辰，岳珂官润州时，既葺芾祠，因摭其遗文为一编，并为之序。序中不言卷数，而称《山村集旧》一百卷，今所荟髯涓揭妫未十之一。似即此本。然陈振孙《书录解题》称《宝晋集》十四卷，与此不同。又此本後有张丑跋云：“得於吴宽家。”中间诗文，或注从《英光堂帖》增入，或注从《群玉堂帖》增入。则必非岳珂原本。又有注从《戏鸿堂帖》增入者，则并非吴宽家本。考“宝晋”乃芾斋名，“英光”乃芾堂名。合二名以名一书，古无是例。得无初名《宝晋集》，後人以《英光堂帖》补之，改立此名欤？芾以书画名，而文章亦颇不俗。曾敏行《独醒杂志》载其尝以诗一卷投许冲元云：“芾自会道，言语不袭古人。年三十，为长沙掾，尽焚毁以前所作。平生不录一篇投王公贵人。遇知己索一二篇，则以往。元丰至金陵，识王介甫。过苏州，识苏子瞻。皆不执弟子礼”云云。其自负殊甚，殆犹颠态。然吴可《藏海诗话》引韩驹之言，谓芾诗有恶无凡。岳珂序引《思陵翰墨志》曰：“芾之诗文，语无蹈袭，出风烟之上。觉其词翰同有凌阒气”。（案此条今本《思陵翰墨志》不载。）敏行又记苏轼尝言：“自海南归，舟中闻诸子诵所作古赋，始恨知之之晚。”盖其胸次既高，故吐言天拔。虽不规规绳墨，而气韵自殊也。</p>
<p>△《石门文字禅》・三十卷（内府藏本）</p>
<p>宋僧惠洪撰。惠洪有《冷斋夜话》，已著录。是集为其门人觉慈所编。释氏收入《大藏支那著述》中。此本即释藏所刊也。许ダ《诗话》称其著作似文章巨工，仲殊、参寥辈皆不能及。陈振孙《书录解题》亦谓其文俊伟，不类浮屠氏语。方回《瀛奎律髓》则颇诋讠其之。平心而论，惠洪之失在於求名过急，所作《冷斋夜话》至於假托黄庭坚诗以高自标榜，故颇为当代所讥。又身本缁徒，而好为绮语。《能改斋漫录》记其《上元宿岳麓寺》诗，至有“浪子和尚”之目。要其诗边幅虽狭，而清新有致，出入於苏、黄之间，时时近似。在元獭⑽跄诸人後，亦挺然有以自立。固未可尽排也。集中有寂音自序一篇，述其生平出处甚悉。而晁公武所谓“张商英闻其名，请住峡州天宁寺”者，独不之及。殆其朱崖窜谪，衅肇於斯，故讳而不书耶？盖其牵连钩党，与道潜之累於苏轼同。而商英人品非轼比，惠洪人品亦非道潜之比。特以词藻论之，则与《参寥子集》均足各名一家耳。</p>
<p>△《青山集》・三十卷（浙江巡抚采进本）、《续集》・七卷（编修朱筠家藏本）</p>
<p>宋郭祥正撰。祥正字功父，当涂人。熙宁中举进士。官至汀州通判，摄守漳州。事迹具《宋史》本传。晁公武《读书志》、陈振孙《书录解题》皆载祥正《青山集》三十卷。王士祯《居易录》曰：“郭祥正《青山集》，闽谢氏写本六卷。古诗二卷、近体诗四卷。七言歌行仅二篇，或有阙文。”是士祯所见已为传写残阙之本。此本三十卷，与陈、晁二家所载合，犹完书矣。又《续集》七卷，晁氏、陈氏均不载，《宋史・艺文志》亦不著录。前後无序跋，莫审谁所编次。然核其诗格，确出祥正，非後人所能依托。其中纪述，颇足与史传相参考。如史称祥正致仕後居於姑孰，不复干进。所居有醉吟贰＞弥，起为通判汀州。後知端州，复弃去，家於当涂之青山以卒。今《续集》中有《浪士歌》一首，自序云：“郭子弃官合肥，归姑孰，自号曰醉吟先生。居五年，或者谓其未老可仕，以事荐於上。上即召之，复序於朝，俾监闽汀郡。寻摄守漳南，上复召之。行至半道，闽使者状其罪以闻，遂下吏。留於漳几三年。又自号曰漳南浪士”云云。集中《留漳南》诗甚多，则史所云知端州後复弃官者非也。又《漳南书事》云：“元丰五年秋七月十九日，猛风终夜发，拔木坏庐室。”《新昌吟寄颖叔待制》云：“元瘫寅冬，新昌有狂寇名探，其姓岑，厥初善巫咒”云云。按元丰五年至元淘年丙寅，正合诗序所云“留漳南三年”之数。然则祥正被议下吏在元丰五年，而其得归也在元淘年，而岑探构乱之事，史未及详。则亦漏书也。又《青山集》载《送蒋颖叔待制拜六路都领》诗云：“廊庙之材终大用，愿敷和气及岩幽。”自注云：“予已乞骸，将归旧庐。”《再送颖叔》云：“慵滏魑仓漳迅剑梅子黄时公自归。”自注云：“公屡有佳句，见约同归。”复有《蒙诏许归绝句》二首。其《次韵林辨之长官送别之什》云：“牢落名声谗谤後，支离形影瘴氛馀。从来仕路谁为援，却返家园数自如。”以此数诗合之《续集・浪士歌》之所自序，其再出一节，事迹始备。可以补本传之阙。惟史称祥正以上书谀颂安石，反为安石所挤，坐是偃蹇以终。而《续集》内有《熙宁口号》五首，末云“百姓命悬三尺法，千秋谁恤两端情。近闻崇尚刑名学，陛下之心乃好生”云云。殊不似推荐安石者。《青山集》有《奠王荆公坟》三首云：“大手曾将元鼎调，龙沈鹤去事寥寥。”又云：“平昔偏蒙爱小诗，如今吟就谁复知”云云。又不似见排於安石者。其是非自相矛盾。盖述知己之感，所以自明依附之因；刺新法之非，所以隐报摈斥之憾。小人褊躁，忽合忽离，往往如是。不必以前後异词疑也。其诗好用仙佛语，或偶伤拉杂。而才气纵横，吐言天拔。史称其母梦李白而生。陆游《入蜀记》亦称祥正少时，诗句俊逸，前辈或许为太白後身。又称青山太白祠以祥正侑食。盖因其诗格相近，从而附会。然亦足见其文章惊迈，时似青莲，故当时有此品目也。其人至不足道，而其集犹传，厥有由欤？考《东坡集》有《郭祥正家醉画竹石壁上，郭作诗为谢，且遗二古铜剑》一首。王十朋《东坡集注》又有祥正《观东坡画雪有感》诗二首。《青山集》俱失载，而《续集》亦无之。疑不免有所散佚。然较比谢氏之本，则完备多矣。</p>
<p>△《画墁集》・八卷（永乐大典本）</p>
<p>宋张舜民撰。舜民有《画墁录》，已著录。舜民为人忠厚质直，慷慨喜论事。叶梦得《岩下放言》称其尚气节而不为名。北宋人物中殆难多数。其初从高遵裕西征灵夏，无功而还。舜民作诗有“灵州城下千枝柳，总被官军斫作薪”及“白骨似沙沙似雪，将军休上望乡台”之句。为转运判官李蔡所奏，谪监郴州酒税。其後起为台官，浸至通显。而议论雄迈，气不少衰。崇宁初，又以谢表讥谤坐贬。晁公武称其文豪纵有理致，最刻意於诗。晚作乐府百馀篇。自序云：“年逾耳顺，方敢言诗。百世之後，必有知音者。”其自矜重如此。周紫芝《太仓ㄗ米集》有《书舜民集後》一篇，称世所歌《东坡南迁词》“回首夕阳红尽处，应是长安”二语，乃舜民过岳阳楼作。又舜民《题庾楼》诗有“万里秋风吹鬓洌百年人事倚阑干”之句，世或载之《东坡集》中。盖由其笔意豪健，与苏轼相近，故後人不能辨别，往往误入轼集也。《文献通考》载舜民《画墁集》一百卷、《奏议》十卷。周紫芝谓政和七八年间，京师鬻书者忽印是集。售者至填塞衢巷，事喧复禁如初。而南渡後又有临川雕本《浮休全集》。盖其著作在当日，极为世重。而自明以来，久佚不传。惟《永乐大典》尚间载之。计其篇什，虽不及什之一二。然零玑断璧，倍觉可珍。谨奂排比，鹞八卷，用存崖略。其《郴行录》乃谪监酒税时纪行之书，体例颇与欧阳修《于役志》相似。於山川古迹，往往足资考证。今亦并附集末焉。</p>
<p>△《陶山集》・十四卷（永乐大典本）</p>
<p>宋陆佃撰。佃有《埤雅》，已著录。此集据《书录解题》本二十卷。岁久散佚。今以《永乐大典》所载，裒为十四卷。盖仅存十之七矣。佃本受学於王安石，故《埤雅》及《尔雅新义》（案《尔雅新义》久佚，今散见《永乐大典》中，讹脱断烂殆不可读。）多宗《字说》。然新法之议，独与安石争。後竟入元痰臣。安石之没，佃在金陵，为文祭之，推崇颇过。然但叙师友渊源，而无一字及国政。元坛酰预修《神宗实录》，亦颇为安石讳。数与史官辨争，坐是外补。然徽宗初召还复用，佃乃欲参用元叹扇耍复与时宰龃龉而罢。盖其初误从安石游，故牵於旧恩，文字之间，不能不有所假借。至於事关国计，则毅然不以私废公，亦可谓刚直有守者矣。佃既以新法忤安石，不复问以政事，惟以经术任之。神宗命详定郊庙礼文，佃实主其议。今集中所载诸篇是也。其他文字，勘以史传所纪，亦皆相符。惟《元丰大裘议》，集称佃为集贤校理。史乃称同列皆侍从，佃独以光禄丞居其间。当为《宋史》之讹。又佃绍圣初落职知泰州，故到任谢表有“海陵善地，淮甸近州”语。史乃称知秦州，亦为字误。殆修《宋史》时其集已不甚显欤！佃所著有《礼象》诸书，当时以知礼名。集中若《元丰大裘议》诸篇，大抵宗王而黜郑。理有可通，不妨各伸其说。惟其中自出新意，穿凿附会者。如以特牲馈食礼饣喜爨在西壁，主妇视饣喜爨於西堂下，为在庙外。引《尔雅》门侧之堂谓之塾，饣喜爨在庙门外之西堂下，今以《仪礼》考之，《燕礼》曰：“小臣师一人在东堂下。”《大射仪》曰：“宾之弓矢与中筹丰皆止於东堂下。宾之矢则以授矢人於西堂下。”《公食大夫礼》曰：“小臣东堂下。”《士丧礼》曰：“馔於东堂下。”《既夕礼》曰：“设於於东堂下。”《少牢馈食礼》曰：“司宫溉豆笾勺爵觚觯几洗於东堂下。”凡此诸条，俱未有以东西堂为东西塾之堂者。《士冠礼》曰：“具馈于西塾。”《聘礼》曰：“摈者退负东塾而立。”又曰：“摈者退负东塾。”又曰：“出门西面於东塾南。”《士丧礼》曰：“卜人及执ㄡ者在塾西。”《士虞礼》曰：“七俎在西塾之西。”《特牲馈食礼》曰：“筮人取俎於西塾。”凡此诸条，俱未有称东西塾为东西堂者。又《士冠礼》曰：“枚壁。”《士昏礼》曰：“退枚壁。”亦无以为在庙门外者。佃之说殊为牵合。佃又谓北堂有北壁。考《大射仪》：“工人士与梓人升下自北阶。”注曰：“位在北堂下。”既有北阶，明知其无北壁。佃弗及考详，而轻诋贾疏，亦为未允。至谓“裼袭”之“袭”从“龙”，“龙衣为袭”，则又附和《字说》而为之。尤无足深诘矣。方回《瀛奎律髓》称胡宿与佃诗格相似。宿诗传者稍多，佃诗则不概见。惟《诗林万选》载其《送人之润州》一首，《瀛奎律髓》载其《赠别吴兴太守中父学士》一首，《能改斋漫录》载其《韩子华挽诗》一联而已。今考《永乐大典》所载，篇什颇夥。大抵与宿并以七言近体见长，故回云然。厥後佃之孙游以诗鸣於南宋，与尤袤、杨万里、范成大并称。虽得法於茶山曾几，然亦喜作近体。家学渊源，殆亦有所自来矣。</p>
<p>△《倚松老人集》・二卷（两淮马裕家藏本）</p>
<p>宋饶节撰。节字德操，抚州人。尝为曾布客。後与布书论新法不合，乃祝湮浮屠。更名如璧，挂锡灵隐。晚主襄阳之天宁寺。尝作偈云：“闲携经卷倚松立，试问客从何处来？”遂号倚松道人。集中诗大半为僧後所作。吕本中《紫微诗话》称其萧散似潘估稀Ｂ接巍独涎К繁始恰芬喑莆当时诗僧第一。《宋史・艺文志》载《倚松集》十四卷。今止存抄本二卷，末有“庆元己未校官黄汝嘉重刊”一行。盖犹沿宋刻之旧。又今所传本与谢怠⒑驹二集行款相同。卷首标目下俱别题“江西诗派”四字，与他诗集不同。或即宋人所编《江西诗派集》一百三十七卷内之三种。旧本残阙，後人析出单行欤？</p>
<p>△《长兴集》・十九卷（浙江巡抚采进本）</p>
<p>宋沈括撰。括有《梦溪笔谈》，已著录。陈振孙《书录解题》载括集四十一卷。南宋高布尝合沈辽、沈遘二集刻於括苍，题曰《吴兴三沈集》。此本卷末题“从事郎处州司理参军高布重校”一行。盖即括苍所刻本也。括博闻强记，一时罕有其匹。所作《笔谈》，於天文、算数、音律、医卜之术，皆能发明考证，洞悉源流。而在当时乃不甚以文章著。然学有根柢，所作亦宏赡淹雅，具有典则。其四六表启，尤凝重不佻，有古作者之遗范。惜流传既久，篇帙脱佚。阙卷一至卷十二。又阙卷三十一。又阙卷三十三至四十一。共二十二卷。勘验诸本，亦皆相同。知断烂蠹蚀，已非一日。《宋文鉴》及《侯笄嗦肌分钍樵乩ㄊ什颇多，而集中乃无一首。又史称括为河北西路察访使，条上三十一事，皆报可。其他建白甚众，而集中亦无《奏颉芬幻拧８墙栽阢诰碇中矣。又案三沈之中以括集列遘集之後，实则行辈括为长。《书录解题》曰：“括於文通为叔（案文通，沈遘之字也），而年少於文通。世传文通常称括叔。今四朝史本传以为从弟者非也。文通之父扶，扶之父同，括之父曰周，皆以进士起家，官皆至太常少卿。王荆公志周与文通墓，及文通弟辽志其伯父振之墓可考”云云。其辨证甚明。元修《宋史》，仍以括为遘之从弟，殊为乖误。今据陈氏之说，附正其失。用以见《宋史》疏舛，不足尽为典据焉。</p>
<p>△《西塘集》・十卷（浙江鲍士恭家藏本）</p>
<p>宋郑侠撰。侠字介夫，福清人。治平四年进士。神宗时调光州司法参军，入京监安上门。以抗疏极论新法之害，发马递上《流民图》。复劾吕惠卿奸状。谪英州编管。徽宗初，除监潭州南岳庙而卒。事迹具《宋史》本传。其集本二十卷。明季重刊，叶向高更为删汰。存奏疏、杂文八卷，诗一卷。附本传、谥议、祠记等为一卷。具见向高所作序中。盖已刊除大半，非复宋本之旧。然如《景定建康志》载侠劾吕惠卿论西夏事，及上《君子小人事业图》诸疏，今俱不存。则向高之去取亦未为至当矣。王士祯《居易录》称其文似石介，而无其怒张叫呶之习。古诗在白居易、孟郊之间。今观其集，良如所说，惜横遭芟郑旧帙遂亡，竟不得而全见之。是则前明隆、万以来轻改古书之弊也。</p>
<p>△《愠脖唷贰な卷（浙江巡抚采进本）</p>
<p>宋沈辽撰。辽字泶铮钱塘人。遘之弟也。用兄任监寿州酒税。熙宁初为审官西院主簿。久之以太常寺奉礼郎摄华亭县。坐事流永州。更徙池州，筑室齐山，自号愠玻遂不复起。事迹具《宋史》本传。辽墓志称所著《愠脖唷范十卷。今此本乃宋高布载入《吴兴三沈集》者，所存只十卷。《文献通考》所载卷数亦同。殆布校刊之时，已有所合并欤？又集中《海天寥寥禾黍秋》一首，此本题曰《初闻鹤唳》。而徐硕《至元嘉禾志》乃作《题干山圆智寺》。又《门箴》一首，《至元嘉禾志》作《华亭县门箴》，且有跋语两行。均与此乖互不合。或当时尚有别本，故所据互有异同也。辽文章豪放奇丽，无尘俗龌龊之气，而尤长於歌诗。王安石尝赠以“风流谢安石，潇洒陶渊明”之句。而安石子⒁嘣啤扒叭绽兰炎鳎渊明知不如”。皆以柴桑格调为比，其倾倒可谓甚至。然辽诗实主於生峭，与陶诗蹊迳颇不相类。观其生平，屡与黄庭坚酬和，而庭坚亦称其“能转古语为我家物”。知为豫章之别派，非彭泽之支流矣。</p>
<p>△《景迂生集》・二十卷（两淮马裕家藏本）</p>
<p>宋晁说之撰。说之有《儒言》，已著录。说之博极群籍，尤长经术。著书数十种，靖康中兵燹不存。其孙子健访辑遗文，编为一十二卷，又续广为二十卷。前三卷为奏议。四卷至九卷为诗。十卷为《易元星纪谱》。十一卷为《易规》十一篇，又《尧典》、《中气》、《中星》、《洪范》小传各一篇，诗序论四篇。十二卷为《中庸》传及《读史》数篇。十三卷即《儒言》。十四卷为杂著。十五卷为书。十六卷为记。十七卷为序。十八卷为後记。十九、二十卷为传、墓表、志铭、祭文。其中辨证经史，多极精当。《星纪谱》乃取司马光《元历》、邵雍《元图》而合谱之，以七十二候、六十四卦相配而成。盖潜虚之流也。陈振孙《书录解题》曰：“刘硭沽⒛怪荆景迂所撰，见《学易集》後。”此集无之，计其佚者多矣。此本当即陈氏所见，而讹误颇甚。《洪范》小传及十七卷序文内兼有脱简。又有别本，题曰《嵩山集》，所录诗文均与此本相合，讹阙之处亦同。盖一书而两名，今附著於此，不复别存其目云。</p>
<p>△《鸡肋集》・七十卷（两淮马裕家藏本）</p>
<p>宋晁补之撰。补之字无咎，钜野人。元丰间举进士。试开封及礼部别院皆第一。元讨谐校书郎。绍圣末落职，监信州酒税。大观中起知泗州，卒於官。後入元痰臣。事迹具《宋史・文苑传》。初，苏轼通判杭州，补之年甫十七。随父端友宰杭州之新城。轼见所作《钱塘七述》，大为称赏。由是知名。後与黄庭坚、张耒、秦观声价相埒。耒尝言：“补之自少为文，即能追补屈、宋、班、扬，下逮韩愈、柳宗元之作。促驾力鞭，务与之齐而後已。”胡仔《苕溪渔隐丛话》亦称：“余观《鸡肋集》，古乐府是其所长，辞格俊逸可喜。”今观其集，古文波澜壮阔，与苏氏父子相驰骤。诸体诗俱风骨高骞，一往俊迈。并驾於张、秦之间，亦未知孰为先後。世传苏门六君子。《文粹》仅录其文之体近程试者数十篇。《避暑漫抄》仅称其《芳仪曲》一篇。皆不足以尽补之也。此本为明崇祯乙亥苏州顾凝远依宋版重刊。前有元叹拍瓴怪自序，後有绍兴七年其弟谦之跋。序称“裒而藏之，谓之《鸡肋集》”。跋则称“宣和以前，世莫敢传。今所得者古赋、骚词四十有三，古律诗六百三十有二，表启、杂文六百九十有三。自捐馆舍，迨今二十八年，始得编次为七十卷”云云。盖其稿为元讨胁怪自葺。虽有集名，尚非定本。後谦之乃裒合编次，续成此帙。故中有元桃葬崴作，与补之原序年月多不相应云。 






</p></div>
  <div class="adBottom">
    <script src="../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='215951.html' class='pagedaohang'>【上一篇】<i>:卷一百五十五・集部八○别集类八</i></a></span><span class="tomenu"><a href="sikuquanshuzongmutiyao.html" title="四库全书总目提要" class="returnIndex">【回目录】</a>
</span><span class="toup1"><a href='215949.html' class='pagedaohang'>【下一篇】<i>：卷一百五十三・集部六○别集类六</i></a></span></div>
  <div class="adBottom">
    <script src="../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../js/foot.js" type="text/javascript"></script>

</body>
</html>
