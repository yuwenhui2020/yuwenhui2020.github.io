<?xml version="1.0" encoding="gb2312"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=gb2312" />
<title>四库全书总目提要_卷一百二十五・子部三十五○杂家类存目二</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<script src="../../js/dm.js" type="text/javascript"></script>
<link href="../../css/wap2011.css" rel="stylesheet" type="text/css" />
<script src="http://apps.bdimg.com/libs/jquery/2.1.4/jquery.min.js"></script>
</head>
<body class="body">
<div class="mtop"> <a href="../../m_sbkk8_default.html" class="mindex"><img src="http://m.sbkk8.com/images/mindex.png" alt="回主页" /></a>
  <div class="mTitle"><a href="../../m_sbkk8_default.html" class="htitle1">天涯知识库</a> ・ <a href="sikuquanshuzongmutiyao_2.html">四库全书总目提要</a></i></div>
  <span class="mmenu" id="mmenu"><img src="http://m.sbkk8.com/images/mmenu.png" alt="目录" /></span> </div>
<div class="mnav" id="mnav"> <a href="../../m_sbkk8_default.html" targent="_blank">首页</a> <a href="../../zuowen/zuowen_2.html" targent="_blank">作文</a> <a href="../gudai_2.html" targent="_blank">古代文学</a> <a href="../../jiankangbaojian/jiankangbaojian.html" targent="_blank">健康保健</a> <a href="../../jiankangyinshi/jiankangyinshi_2.html" targent="_blank">健康饮食</a> <a href="../../xiandai/xiandai.html" targent="_blank">现代小说</a> <a href="../../gushihui/gushihui_2.html" targent="_blank">故事会</a> <a href="../../waiguo/waiguo_2.html" targent="_blank">外国文学</a> <a href="../../shenghuochangshi/shenghuochangshi.html" targent="_blank">生活常识</a> <a href="../../meirongyangsheng/meirongyangsheng_2.html" targent="_blank">美容知识</a> <a href="../../lishigushi/lishigushi_2.html" targent="_blank">历史故事</a> <a href="http://m.sbkk8.com/wangluoxiaoshuo/" targent="_blank">网络小说</a> <a href="../../juqingjianjie/juqingjianjie.html" targent="_blank">剧情简介</a> <a href="../../wangmingdaquan/wangmingdaquan.html" targent="_blank">网名大全</a> <a href="../../shuoshuo/shuoshuo.html" targent="_blank">说说大全</a> <a href="../../caipudaquan/caipudaquan.html" targent="_blank">菜谱大全</a>  </div>
<div class="search searchtop">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01 content02">
  <script src="../../js/pic.js" type="text/javascript"></script>
</div>
<div class="daohang"><strong>位置:</strong><a href='http://3g.sbkk8.com/'></a> > <a href='../gudai_2.html'>古代文学</a> > <a href='sikuquanshuzongmutiyao_2.html'>四库全书总目提要</a> > </div>
<div class="kind">
  <h1 class="h11">卷一百二十五・子部三十五○杂家类存目二</h1>
</div>
<div class="articleContent"> <p>





△《识仁编》・二卷（两江总督采进本） </p>
<p>明罗汝芳撰。其门人杨起元编。名以识仁者，盖取程子为学须先识仁之语也。然是书皆提唱禅宗，恣为幻杳之论，特假借程子以为名耳。 </p>
<p>△《古言》・二卷（浙江范懋柱家天一阁藏本） </p>
<p>明郑晓撰。晓有《禹贡图说》，已著录。晓清直端谅，号为名臣，其人足以自传。此编则随笔成文，议论时有偏僻，引据亦不免疏舛。如谓公孙弘胜司马光，谓王安石远过韩、范、富、欧，谓王通胜董仲舒，谓柳宗元胜韩愈，谓张子胜程子，甚至谓尧、舜非生知安行，皆务为高论而不近理。又谓佛言空，道家言虚，儒言太极，只一个空圈，为学只要还此本体。谓吾儒格致诚正工夫与佛、老无甚异，但二家不归於修身，谓老佛、莫可系绊，天理完固。又欲以老子、周子、文中子别为三子，其他如前劫、後劫无不毁之天地，岂有不亡之国，不败之家，不死之身云云。提唱二氏之说，不一而足，尤不可为训。至於以《竹书》纪伊尹事误为《逸周书》，以《大禹谟》为《今文尚书》之类，小小笔误，又不足言矣。</p>
<p>△《浑然子》・一卷（浙江鲍士恭家藏本） </p>
<p>明张褡。案《明史》有两张瘢一在列传第八十者，字习之，潼川人。正德辛未进士，官户科给事中。以疏争大礼谪戍。此张裨诹写九十八，字子仪，柳州卫籍，马平人。嘉靖癸丑进士，授刑部主事。以疏劾严嵩下诏狱，谪戍都匀。隆庆初起为吏部主事，官至刑部右侍郎。是书凡十八篇，曰神游论，曰田说，曰樵问，曰将，曰明心，曰士贵，曰体用论，曰兴废，曰祸福，曰忠孝，曰变化，曰穷理，曰求知，曰弭盗，曰用材，曰强弱，曰臣道，曰高洁。皆设为主客问答，旁引曲证，以推明事物之理。大抵规仿刘基《郁离子》也。 </p>
<p>△《经子臆解》・一卷（两淮盐政采进本） </p>
<p>明王世懋撰。世懋有《却金传》，已著录。是编凡解《易》二条，解《论语》二条，解《孟子》三条，解《老子》一条。大抵自以己意推衍，无所考证发明，不脱明人语录之习。 </p>
<p>（案：陆德明《经典释文》兼及《老子》、《庄子》而古来著录皆入经解，以其考订音训，始末兼该，汉以来诸儒旧学，藉是以传。二子附录其中，存而不论可也。世懋是编，虽亦解《周易》、四书，然不过偶拈数则，特笔记之流，不足以言经义。又参以道家之言，是有德明之过而无其功，不能与之并论矣。今入之《杂家类》中，从其实也。） </p>
<p>△《望崖录》・二卷（两淮盐政采进本） </p>
<p>明王世懋撰。是书内篇一卷，皆谈佛理。自称以三教归一，与林兆恩、屠隆所见相同。盖明中叶以後士大夫之所见，大抵如斯。外篇一卷，记师事昙阳子事，尤为怪谬。 </p>
<p>△《澹思子》・一卷（两淮盐政采进本） </p>
<p>明王世懋撰。是编乃其讲学之书，多浸淫於二氏。盖万历以後，士大夫操此论者十之九也。至谓孟子所以不及孔子者为性善二字，则益横矣。 </p>
<p>△《内外篇》・二卷（安徽巡抚采进本） </p>
<p>明周宏祖撰。宏祖字少鲁，麻城人。嘉靖己未进士，官至南京光禄寺卿。事迹具《明史》本传。是编内篇所论皆性命道德事，多剽窃老、庄之旨。外篇则自天文、地理、钱稀⒓妆皆各有论，然皆略涉藩篱，不能得其精要也。 </p>
<p>△《文雅社约》・一卷、《附录》・一卷（两淮马裕家藏本） </p>
<p>明沈鲤撰。鲤字仲化，归德人。嘉靖乙丑进士，官至文渊阁大学士。谥文端。事迹具《明史》本传。鲤里中有文雅台，相传即矍相之圃，鲤与里人修举社饮之礼，以礼法相约。凡书札、宴会、称呼、揖让、交际、冠服、闲家、御下、田宅、器用、劝义、明微、冠婚、丧祭、身检、心检十六条，附录社仓约、义学约、族田约、劝施迂谈、垂涕衷言、乡射约、笃亲会、墓享仪、沈氏祠堂生忌单、女训约言十篇。刻本题为社约下卷。然沈氏祠堂生忌之类，非可约之一社者。前有鲤自序，称总十六类，百六十三款，则十篇显为附录，为其後人所误合明矣。《明史》称鲤念时侈，因稽典制，自冠婚丧祭以及酬酢往来，率定为中制，颁示天下。盖救奢崇朴，鲤之本志，此书犹是意也。中多失於太略太俭，不合古礼者。盖事取易行，义主救弊，不无矫枉过直耳。 </p>
<p>△《脉望》・八卷（内府藏本） </p>
<p>明赵台鼎撰。台鼎字长元，自号丹华洞主，内江人，大学士贞吉之子也。其书杂论三教，於道藏尤为详悉。故名以《脉望》，自比於书内蠹鱼三食神仙之字。然陈因相袭，未能独抽奇秘也。 </p>
<p>△《庭帏杂录》・二卷（编修程晋芳家藏本） </p>
<p>明嘉善袁衷等录其父母之训，而钱晓所订定者也。衷父参坡生五子，长即衷，次曰襄，曰裳，曰表，曰衮。表尝举於乡，衮游文徵明之门，能以文学世其家。晓婚於袁氏，故删定而为之跋云。 </p>
<p>△《甘露园长书》・六卷、《短书》・十一卷（江西巡抚采进本） </p>
<p>明陈汝凶。汝凶植容，高安人。嘉靖中由贡生官建阳县训导。是编前有自序云，文之有首尾，稍纡徐曲折者，为长书。其边幅稍狭，辞不加纯缘，若语录、说家之类者，为短书。题曰甘露园，从所居也。长书於经史及古今人物各为论一篇，大约多纵横之辞，持论亦多纰缪。如论宋和议，谓李通归附，韩常、王镇、崔庆辈乞降，皆乌珠阴指使之，而岳飞不悟，偶以班师，故不舆尸返耳。又斥胡铨封事为欲使其君为无父无母之人。又论张巡遮蔽江淮，食人以守，死不为功。至力为王安石辨冤作史谤一十九条，其中如辨安石排滕甫、贬吕公著皆引《东轩笔录》以证之。考魏泰为曾布妇弟，倾险无行，所作《东轩笔录》与《碧泓濉罚皆党邪丑正，颠倒是非，可据以为公论乎？《短书》尤议论多而考证少，亦间记时事，大致失之佻巧，已开屠隆、陈继儒等小品风气。其论入定苦行诸条，则全入於外道。更笃信轮回之说，历引古事以证，且谓刘基为北斗六星，王守仁为南安上座，殊属荒渺不经。至谓尝至法闼录阿罗汉像，一一如旧相识，一僧在旁知其意，谓尔原此会中人，遂悟平生因缘云云，尤恍惚不足诘。初，其从子兵部侍郎邦瞻取短书汰其十一刊行，後其同里刘愿人以邦瞻所删过甚，又据原本增刊之。愿人刻书凡例曰：司马公刻短书，删有十之一。余细细求之，大都司马公胆较小耳。其胆之小，以官之大也云云。可谓悍然无忌矣。 </p>
<p>△《海蠡编》・二卷（浙江巡抚采进本） </p>
<p>明袁士瑜撰。士瑜号七泽，公安人。即宗道、宏道、中道之父也。其书大旨以儒、释二家同源异派，或援释疏孔，或证孔於释。谓濂、洛诸儒於圣人书诠释妙畅，如樽注海，是篇如蠡注海，故名《海蠡编》。开卷释明德，谓明德即是良知，德即是明，不可以明更求於明，朱子注为虚灵不昧最妙。又谓善何以曰至，住於恶固非至善，住於善亦非至善，善恶两边俱不倚，是何境界，所谓至善也。但起心动念，便不是止。起心动念，不属善边，便属恶边，便不是至善。息机忘见，便是止於至善。皆本释氏之虚寂，与无善无恶之说而曼衍之，盖沿姚江末流而变本加厉者耳。 </p>
<p>△《槐亭漫录》・（无卷数，湖北巡抚采进本） </p>
<p>明严尧黻撰。尧黻字汝仪，号槐亭，朝邑人。官房县主簿。是书凡十一篇，曰明玄，曰太极，曰天文，曰地理，曰时令，曰人物，曰性命，曰鬼神，曰文史，曰杂著，曰拒邪。前有嘉靖甲辰自序，谓是录皆经传格言，师友绪论。然钞撮旧文，参以肤谈，不足称穷理格物之功。 </p>
<p>△《东水质疑》・六卷（两江总督采进本） </p>
<p>明胡衮撰。衮字补之，自号味菜山人，鄱阳人。嘉靖中官台州教授。东水者，其所居也。前四卷皆史论，起周讫宋。後二卷皆读书题记，自《左传》、《国语》以暨诸子、诸集，起周讫明。前有小引，自谓於诸生讲论之暇，笔之以备考订。然持论疏浅，不免为儿粗学也。 </p>
<p>△《宵练匣》・十卷（浙江巡抚采进本） </p>
<p>明朱得之撰。得之自号参玄子，乌程人，一云靖江人。是书凡分三编。曰稽山承语，纪其闻於师者也。曰烹芹漫语，纪其闻於友者也。曰印古心语，纪其验於经典而有得於心者也。皆提唱心学，阳儒阴释。其曰《宵练匣》者，案《列子》，宵练，剑名，昼则见影不见光，夜则见光不见形，触物而不觉，喻其析理之入微，不在名象间也。曰匣者，理寓於书，如剑藏於匣也。即其名之不衷，而书可想见矣。 </p>
<p>△《意见》・一卷（浙江巡抚采进本） </p>
<p>明陈于陛撰。案明嘉隆时有两陈于陛，一为曲周人，嘉靖己未进士，官至南京户部尚书。一为南充人，大学士以勤之子，隆庆戊辰进士，官至文渊阁大学士。此书自署曰玉垒，玉垒在蜀，则南充陈于陛也。事迹具《明史》本传。是书乃其蚣牵每段各立标题。其立教、立物诸条，极驳王守仁之说，盖以笃实为本者。而出处一条，天意一条，造物所福一条，天道一条，则纯为黄、老之谈。至於老、庄一条，更直露出本旨矣。用人一条，颇涉於植党树援。元史一条，尤偏驳。孝宗世庙一条，称成化之浊乱，武宗之放纵，非当时臣子所宜言。且宪宗谓之浊乱，似亦稍过当也。 </p>
<p>△《艺圃琳琅》・四卷（浙江汪汝栗家藏本） </p>
<p>明蒋以忠撰。以忠字孝甫，常熟人。隆庆戊辰进士，官至广平府知府。此书因何景明大复论门目太狭，推而广之，自从化至殖业，凡八十二篇。以忠为长乐令时尝刊行之，诸生林大桂为之集注。及守广平时，复令训导何锦删订前注，而属永平令张可久重刻。所论皆类集古人成语，而以己意联络之。词多排偶，大旨与类书相似，但稍变其体例耳。 </p>
<p>△《笔麈》・十八卷（两江总督采进本） </p>
<p>明于慎行撰。慎行有《读史漫录》，已著录。此编乃其退居铣巧街惺彼著。凡分三十五类，所纪多明代故典，亦颇及杂记。 </p>
<p>△《问辨牍》・四卷、《续问辨牍》・四卷（浙江巡抚采进本） </p>
<p>明管志道撰。志道有《孟义订测》，已著录。是书萃其平日与人讲学之书，合为一编，曰《问辨牍》，取问以辨之之义也。志道之学，出於罗汝芳。原本先乖，末流弥甚。放荡恣肆，显唱禅宗，较泰州、龙为尤甚。其答王塘南书，谓孔、颜真是即心是佛，即经世是出世，与文殊之智，普贤之行，两不相违。其宗旨可见矣。虽为儒言，实则佛教，今附之杂家类焉。 </p>
<p>△《从先维俗议》・五卷（江苏巡抚采进本） </p>
<p>明管志道撰。是书多论往来交接之礼。其四、五卷皆讲学之语，理杂二氏，且明立三教主宾之说。并谓敦化通於性海，川流通於行海，经世之中有出世，是孔子与佛同道。又云，达摩安心，了不可得之宗。孔门七十二贤，靡不得其大意，至遵此实际，则惟颜子一人，而曾子启手足时曾及之。其附会尤甚。盖心学盛行，而儒、墨混而为一，是亦明季之通病矣。 </p>
<p>△《无甚高论》・七卷（编修励守谦家藏本） </p>
<p>明赵鸿赐撰。鸿赐字承元，桐城人，嘉靖中副都御史钅弋之子也。此书杂引佛经及释子语录，而以圣贤之经传互相辨证，大旨以援墨入儒为主。 </p>
<p>△《何之子》・一卷（浙江巡抚采进本） </p>
<p>明周宏礻龠撰。宏礻龠字元孚，麻城人。万历甲戌进士，官至尚宝司少卿。事迹附见《明史・李沂传》。是编乃其初谪代州州判时所作。汝南吴同春序，称其语似《关尹子》。然九流竞起，虽多以怪谲为宗，要无不可寻文索解。宏礻龠此书，乃以常词故为涩体。其命名之义，似取《礼记》伥伥何之之语，已为好异。至如书中太虚奚无，无以无无无，无无无则无无，无无则虚，虚虚则实，实实则极，极极则易，易易则始诸语，殆至不可句读，则尤为无取矣。 </p>
<p>△《鸿苞》・四十八卷（浙江巡抚采进本） </p>
<p>明屠隆撰。隆字长卿，鄞县人。万历丁丑进士，官至礼部仪制司主事。《明史・文苑传》附载《徐渭传》中。此书乃隆晚年所著，其言放诞而驳杂，又并所为杂文案牍同编入之，体例尤为儿础４笾嫉㈧抖氏之学，引而加於儒者之上。谓周公、孔子大而化之之谓圣，老子、释迦圣不可知之谓神。儒者言道之当然，佛氏言道之所以然。盖李贽之流亚也。 </p>
<p>△《证学编》・四卷、附《证学论策》・一卷（两江总督采进本） </p>
<p>明杨起元撰。起元字贞复，广东归善人。万历丁丑进士，官至吏部左侍郎。谥文懿。《明史・儒林传》附载《王畿传》末。称其清修窨浣冢而其学不讳禅。是编载尺牍语录及杂文，附论策数首，大抵讲学之语，故以证学为名。观其论佛仙云，秦、汉以远，不复知道为何物，而佛之教能守其心性之法。及至达摩西来，单传直指，儒生学士从此悟入，然後稍接孔脉云云。其授儒入墨，诬诞实甚。艾南英尝作文待序曰：盖自摘取良知之说，而士稍异学矣。然予观其书不过师友讲论，立教明宗而已，未尝以入制举业也。其徒龙、绪山阐明其师之说，而又过焉，亦未尝以入制举业也。然则谁为之始欤？吾姑为隐其姓名，而又详乙注其文，使学者知以宗门之糟粕为举业之俑者，自斯人始云云。顾炎武《日知录》尝考南英所乙注者，即起元文也。然则起元变乱先儒，其流毒且及於经义矣。 </p>
<p>△《因明子》・（无卷数，浙江巡抚采进本） </p>
<p>明张恒撰。恒字伯常，嘉定人。万历庚辰进士，官至太常寺少卿。是书於儒、释之辨言之甚力。屡提幽明二义，以佛法为幽教，圣道为明教。书名因明，当取於此书中多借古人之言为作转语。笔墨间有轻隽自喜之意，故其理多参语录，其格则颇近清谈。 </p>
<p>△《进修录》・三卷（江西巡抚采进本） </p>
<p>明冯渠撰。渠字谦川，江西新城人。万历癸未进士。是书全规仿《论语》之文，复仿《论语》分为二十篇。盖又王通《中说》之重亻台也。 </p>
<p>△《三一子》・（无卷数，检讨萧芝家藏本） </p>
<p>明程德良撰。德良字凝之，号懔，忝稳恕Ｍ蚶癸未进士，官崇信县知县。《忝蜗刂尽吩厮著有《不波馆正续集》、《白莲氵片代豆日抄》、《明文览》诸书，今皆不传，传者惟此书。前有自序，谓是书作於宰崇信时。若三才一人焉，则吾岂敢？若三不朽而居一焉，则亦不敢。第次三篇，而名曰《三一子》。三篇以立德、立功、立言为序，其大旨亦欲合儒、释而一之。 </p>
<p>△《微言》・四卷、附《说书随笔》・一卷（浙江巡抚采进本） </p>
<p>明詹在泮编。在泮字定斋，衢州人。万历癸未进士。是编采辑明代讲学语录，王守仁、王畿、罗汝芳三家合为一卷，良知家之宗主也。又杂录诸儒之言为一卷，良知家之支派也。其非良知家言而亦割裂剿缀者，援儒入墨之术也。末为《说书随笔》一卷，则在泮所自著。要其宗旨，总借儒言以阐禅理耳。 </p>
<p>△《宗一圣论》・二卷（安徽巡抚采进本） </p>
<p>明吴应宾撰。应宾字尚之，桐城人。万历丙戌进士，官翰林院编修。以目眚告归。《江南通志》称其著《宗一圣论》十篇。今考上卷为性善篇、致知上篇、致知下篇、养气篇、孝慈篇，下卷为知人篇、乐善篇、述志篇，凡八篇，则《通志》之言误也。其书阐发性命，多入禅宗。 </p>
<p>△《祈嗣真诠》・（无卷数，浙江鲍士恭家藏本） </p>
<p>明袁黄撰。黄有《皇都水利》，已著录。黄持功过格甚谨，乡里称为愿人。是书分改过、积善、聚精、养气、存神、和室、知时、成胎、治病、祈祷十门。杂引常言俚语及医方果报之事，颇为芜杂。 </p>
<p>△《支谈》・三卷（两江总督采进本） </p>
<p>明焦咦。哂小兑左堋罚已著录。是书主於三教归一，而并欲阴驾佛、老於孔子之上。此姚江末流之极弊，并其本旨失之者。虽亦讲学之言，不复以儒家论之，亦不复以儒理责之矣。 </p>
<p>△《焦弱侯问答》・一卷（浙江巡抚采进本） </p>
<p>明焦咦，潘曾侗唷｜呤耿定向而友李贽。於贽之习气沾染尤深，二人相率而为狂禅。贽至於诋孔子，而咭嘀磷鸪缪睢⒛，与孟子为难。虽天地之大无所不有，然不应妄诞至此也。曾赌俗菏翱讨，以教新郑之士子，可以见明季风气矣。 </p>
<p>△《丛语》・十二卷（浙江巡抚采进本） </p>
<p>明吴炯撰。炯字晋明，华亭人。万历己丑进士，官杭州府推官。是书成於万历癸巳，初无门目，故李时英序但称上编、下编。此本乃其门人孙汝学重为排次，刻於南京。始分为十七类，其学亦出於姚江，而不甚取其末流之狂肆。至於论处世之道，谓相安於无事为上。又云为善亦须顾虑。虽激於时事而言，然已参入黄、老矣。 </p>
<p>△《环碧斋小言》・一卷（两江总督采进本） </p>
<p>明祝世禄撰。世禄字无功，江西德兴人。万历己丑进士，官至尚宝司卿。是书纯以禅门之说附合儒理。如云中本无物，执亦非我。又云圣人空空，鄙夫亦空空，故虚而能受。又云贤者之学从意立根，圣人之学从无意立根。又云许行、白圭、陈仲子、杨朱、墨翟皆有意於圣人之学而不悟几希。又云有善之善与恶对，无善之善善不足以名之。又云或问所存者神，曰神识不生，如空如水。问所过者化，曰雁过长空，影落寒水。又云禅那才下一语，便恐下语为尘，连忙下一语扫之。又恐扫尘一语复为尘，连忙又下一语扫扫尘语。宗门尤为陡绝。弩之机，剑之锋，无容拟议。六经原自无尘，而自为扫尘语亦不少。既已曰识曰知，又曰不识不知；既已曰再思，曰九思，曰千虑，曰百忧，又曰何思何虑，至吾有知乎哉，无知也。应口即扫，何其迅速。自训诂之学兴，引葫芦之缠，凿混沌之穷，起人种种见解，而圣人当下指趣反为晦蚀，快句以钝，空句以填，於是高明者为之攒眉扼腕，不难叛孔氏而皈依佛氏矣云云。观其所言，盖姚江、龙溪之末流也。</p>
<p>△《时习新知》・六卷（山东巡抚采进本） </p>
<p>明郝敬撰。敬有《周易正解》，已著录。是书旧名《知言》，敬於万历壬辰官永嘉时自为之序。後改今名，复於万历己未及崇祯戊辰为自序二首。几初篇三卷，中篇二卷，後篇一卷，阅三十年而成。自序谓早岁出入佛、老，中年依傍理学，垂老途穷，乃输心大道。书中於周子《太极图说》、张子《正蒙》、邵子《皇极经世》及二程子、朱子无不肆言诋斥。谓宋儒设许多教门，主静持敬，操存省察，致知穷理，专内疏外，举体遗用，为浮屠之学。又谓世儒先知後行，以格物为穷理，以闻见为致知，皆非。是即王守仁知行合一，致知格物之说。然既借姚江之学以攻宋儒，而又斥良知为空虚，以攻姚江，亦可谓工於变幻者矣。</p>
<p>△《西行草》・一卷（浙江孙仰曾家藏本） </p>
<p>明曾伟芳撰。伟芳字君彦，号沧岩，惠安人。万历己丑进士，官至兵部武选司员外郎，谪宾州州判，天启中赠布政使司参议。是书皆其杂著笔记之文，即谪宾州时舟中所作。凡论学二十二章，论君道五章，论臣道七章，论治九章，杂论四十五章，而杂文十二首附焉。大旨以王守仁之学为主。 </p>
<p>△《传家迂言》・一卷（江西巡抚采进本） </p>
<p>明贺应保撰。应保字宏任，号正予，永新人。是编凡十四篇皆其家训。多参引古事以示劝戒，然颇谈果报之说。 </p>
<p>△《迂议》・一卷（江西巡抚采进本） </p>
<p>明贺应保撰。是编多评论古事，盖随笔蚣侵文。持论颇笃实，而别无新意。</p>
<p>△《迂亿》・四卷（江西巡抚采进本） </p>
<p>明贺应保撰。是编与所作《迂议》体例相近，盖随得一编，即各立一名，实则正续集尔。第一卷皆解四书，其说以心学为主，故多与朱子龃龉。馀三卷多考证史事及经史文句，如《五代史》韩通无传，《孟浩然集》有送孟郊诗之类，颇袭旧说。亦有失於详检者，如论大事不须卜一条曰，又如卜郊，苟三卜不吉，可不郊耶？不知《春秋》固有三卜郊不从，犹三望也。又谓宇文虚中偶迕金人被杀，不知虚中以谋劫金主而死，元好问《中州集》载之甚详，非偶迕也。 </p>
<p>△《其发编》・四卷（山西巡抚采进本） </p>
<p>明曹于汴撰。于汴字自梁，安邑人。万历壬辰进士，官至左都御史。事迹具《明史・本传》。是编乃为淮安推官时讲学安定祠内，与门人问答之语。其持论多涉玄妙。如谭大礼问无我相之语，儒与禅宗将无同。于汴答云，若天地万物一一联属於我，斯无我相矣。然天地万物亦无相也。以相观天地，则如彼其大矣。以相观万物，则如彼其众矣。安能联属於我？故幻相非真，真相亦非真，而无相者为真。夫堕禅者非也，避禅者亦非也。无真而未尝无真，无幻而未尝无幻，无天地万物而未尝无天地万物。裁成辅相，种种现成，乌在其禅与不禅云云。是坐儒者之皋比，而演释迦之经咒，则何不披缁而开方丈也。 </p>
<p>△《尽心编》・一卷、《证语》二卷、《海鸥居日识》二卷（山东巡抚采进本） </p>
<p>明陈伯友撰。伯友字中怡，济宁州人。万历辛丑进士，官至太常寺卿。是书取《孟子》尽心之义，其说为心统性仁，其要在悟。悟由於耻与愤，加以操存涵养扩充，则心无不尽矣。故前列为总图、分图，後各为之论。大抵沿良知之学而参入禅机。其《证语》二卷则牵引宋儒之言，以附会其说。《海鸥居日识》上卷多论世事，反稍切实。然谓佛生尧、舜之时，则所就不在孔子下。佛生孔子之时，则所就不在颜、曾下。又谓吾儒心性透悟，则肢节皆灵。又谓一贯如水迸荷叶，散为万珠。盖即晦堂和尚以闻木樨香证圣人无隐之义。下卷或为骈句，或如偈语，或如诗话，在彼法颇具聪明，而於圣贤本旨，则愈失愈远矣。 </p>
<p>△《寅阳十二论》・二卷（浙江巡抚采进本） </p>
<p>明叶秉敬撰。秉敬有《字孪》，已著录。是编分十二篇，曰太极，曰仁孝，曰性善，曰工夫，曰勉强，曰学问，曰资质，曰知行，曰理欲，曰好恶，曰零总，曰独并。其说喜为新奇，而理多不惬。 </p>
<p>△《剩言》・十四卷（浙江巡抚采进本） </p>
<p>明戴君恩撰。君恩字忠甫，澧州人。万历癸丑进士，官至四川兵备副使。是编凡内篇十一卷，外篇三卷，乃君恩家居时所著，其学出於姚江。至外篇谓孔子近禅，孟子近道，真可谓援儒入墨矣。 </p>
<p>△《宏山集》・四卷（山东巡抚采进本） </p>
<p>明张後觉撰。後觉字志人，号宏山，茌平人。官华阴县训导。尝受业於尤时熙。《明史・儒林传》附载《时熙传》末。其学源出姚江，推阐弥深，而弥堕禅趣。是集凡教言一卷，语录一卷，皆其门人赵维新所编。第三卷为後觉所作志铭一篇，诗三篇，书五篇。第四卷附录传志之类，教言语录皆冥恍惚之谈，动称颜山农，其宗旨可见。诗文皆不入格，尤不谙体例。如为其父作志，题曰明故先考府君墓志铭。夫明者当时帝王国号也，明故先考是谁之先考乎？ </p>
<p>△《感述录》・六卷、《续录》・四卷（山东巡抚采进本） </p>
<p>明赵维新撰。维新字素衷，茌平人。官长山县教谕。《明史・儒林传》附载《尤时熙传》末。以维新师张後觉，源出时熙故也。此二录即维新感其师之言而述之，故曰《感述》。前录皆记後觉讲授四书之义，《续录》前二卷皆自述讲学之旨，第三卷为诗文，第四卷则附录维新行略及张元忭、孙钅广诸人评语也。师弟所述，无非禅机，而转相神圣，以为不传之秘。盖姚江立说之初，亦不料其末流至此矣。 </p>
<p>△《治平言》・二卷（江西巡抚采进本） </p>
<p>明曾大奇撰。大奇字端甫，泰和人，明神宗之末，万事丛脞，门户之祸大起。大奇是书分经世、主术、辅臣、明法、责成、富国、赋役、兵制、养兵、庙算、马政、言路、资格、核举、听讼、宦竖十六议，而辅臣议分为二篇，凡十七篇。其体例指陈时弊，略仿贾谊《新书》，而文格则多近苏氏《策论》。然论弊则明，而论所以救弊之道则往往参以书生之见。知其一而不知其二云。 </p>
<p>△《论学绪言》・六卷（江西巡抚采进本） </p>
<p>明邹士元撰。士元字志尹，吉水人。是书首载邹元标序，万历时人也。其论学大抵以陈献章、王守仁为宗，而立论多堕於虚无。如与欧南野书云，未发已发分不得先後，时时用吾灵明照察，则私欲客气纤毫容他住脚不得。又与刘一斋书云，吾性之灵乃先天太极未生之时无始之真也，吾气之灵乃後天阴阳交合有生之初赋畀之精也。又与邹东廓书云，真机不息，莫非物也；人情物理，莫非虚也。其大旨略可见矣。 </p>
<p>△《林全子集》・四十卷（安徽巡抚采进本） </p>
<p>明林兆恩撰。兆恩字懋勋，号龙江，又号子谷子，又称三教先生，莆田人。生平立说，欲合三教为一，悠谬殆不足与辨。至称梦中见孔子，授以鲁论微旨，尤为诞妄。是编乃其门人涂元辅汇刻。分元、亨、利、贞四集，每集十册，皆猖狂无忌之谈。谢肇氵制《文海披沙》曰：吾闽莆阳林兆恩，亦自博学能文，能以艮背之法治病。其门人传之者不得其学，徒以上章降魔捉鬼为事，俨然巫矣。纵日捉百鬼何益？况从其教者日盛，奸伪诈盗，无所不有，恐他日一方之患，不下黄巾、白莲也。肇氵制为兆恩乡人，其言如此。而顾大韶《炳烛斋集》有《林三教集序》，乃盛推之，谬矣。 </p>
<p>△《韦弦佩》・（无卷数，浙江巡抚采进本） </p>
<p>明屠本蹲。本队小睹鲋泻４硎琛罚已著录。是书凡四篇，一曰处方，二曰艾观，三曰药镜，四曰莶　４笾家郧樾允扔之偏为疾病，以清净忍耐之法为医药。後视履一篇，亦谨身寡过之意。然语多近鄙。 </p>
<p>△《纪闻类编》・四卷（浙江鲍士恭家藏本） </p>
<p>明窦文照撰。文照字子明，秀水人。万历中官光禄寺典簿。其书每卷分六类，亦格言之流。朱国祚跋甚称其孝行。盖以其人重之，其言则未能免俗也。</p>
<p>△《虞精集》・八卷（江西巡抚采进本） </p>
<p>明周伯耕撰。伯耕字更生，莆田人。是书盖杂家者流。其曰虞精，盖取虞人猎百禽之精意也。前有李维祯序，称原书正续共百馀篇，莆田知县郭如ウ为刻其四十七篇。此本实五十三篇，殆刻版时续入四篇，序则未改也。其书篇各立名，柚故事以成文，欲以博丽见长，而襞积之痕不化。盖借文以隶事，而非用事以成文，故往往堆砌拥肿，不能运掉。维祯序称其文格与陆贾《新语》、王符《潜夫论》、荀悦《申鉴》、徐弧吨新邸贰⒘踣俊度宋镏尽废嗨啤＝窨计湮模实与数书不类。晋、宋以後，以俪偶为子书者，惟葛洪《抱朴子》外篇，刘昼《新论》有是体裁。伯耕此书，盖规无二家而不成耳。 </p>
<p>△《听心斋客问》・一卷（浙江鲍士恭家藏本） </p>
<p>旧题庐山山人万尚父撰，不详其履贯。书中大旨皆宗尚二氏之学，谓一切声色，弗以耳听而以心听。设为客问，亦弗以言答而以心答也。大抵近俞琬《席上腐谈》，而所言荒渺，尤多纰缪之词。 </p>
<p>△《王氏二书选要》・十一卷（江西巡抚采进本） </p>
<p>明王贞善撰。贞善字如性，泰和人。是编为邹元标所选定。凡静谈五卷。前四卷皆其语录，分十篇，各摘篇首二字为名。第五卷附杂文五篇。其《象山学辨辨》，则为霍韬《象山学辨》而作。盖贞善为陆九渊乡人，故持论以陆氏为宗也。又读史法戒六卷，前三卷为法言，後三卷为戒言，皆纪古人言行之有关劝惩者。前有元标序，其名为《王氏二书选要》，亦元标所题也。 </p>
<p>△《文园漫语》・一卷（浙江吴玉墀家藏本） </p>
<p>旧本题程希尧撰。不著时代，亦不详其始末。书中诗韵更定一条，称我朝洪武正韵，则明人也。其大旨合儒、禅而一之，谓佛法皆从儒出，较明末尊佛抑儒者其说更巧。然朝三暮四，朝四暮三，同一变幻伎俩也。所考论天文诸条，纯以臆断，如谓地形之大去天不远，其谬可知。至於龟鸨诸解，更为鄙俚矣。</p>
<p>△《辨学遗牍》・一卷（两江总督采进本） </p>
<p>明利玛窦撰。利玛窦有《乾坤体义》，已著录。是编乃其与虞淳熙论释氏书，及辨莲池和尚《竹窗三笔》攻击天主之说也。利玛窦力排释氏，故学佛者起而相争，利玛窦又反唇相诘，各持一悠谬荒唐之说，以较胜负於不可究诘之地，不知佛教可辟，非天主教所可辟；天主教可辟，又非佛教所可辟。均所谓同浴而讥裸裎耳。 </p>
<p>△《二十五言》・一卷（浙江巡抚采进本） </p>
<p>明利玛窦撰。西洋人之入中国自利玛窦始，西洋教法传中国亦自此二十五条始。大旨多剽窃释氏，而文词尤拙。盖西方之教惟有佛书，欧罗巴人取其意而变幻之，犹未能甚离其本。厥後既入中国，习见儒书，则因缘假借以文其说，乃渐至蔓衍支离，不可究诘，自以为超出三教上矣。附存其目，庶可知彼教之初，所见不过如是也。 </p>
<p>△《天主实义》・二卷（两江总督采进本） </p>
<p>明利玛窦撰。是书成於万历癸卯，凡八篇。首篇论天主始制天地万物而主宰安养之。二篇解释世人错认天主。三篇论人魂不灭，大异禽兽。四篇辨释鬼神及人魂异，论天下万物不可谓之一体。五篇排辨轮回六道戒杀生之谬，而明斋素之意在於正志。六篇解释意不可灭，并论死後必有天堂地狱之赏罚。七篇论人性本善，并述天主门士之学。八篇总举泰西俗尚，而论其传道之士所以不娶之意，并释天主降生西土来由。大旨主於使人尊信天主，以行其教。知儒教之不可攻，则附会六经中上帝之说以合於天主，而特攻释氏以求胜。然天堂、地狱之说与轮回之说相去无几，特小变释氏之说，而本原则一耳。 </p>
<p>△《畸人十篇》・二卷、附《西琴曲意》・一卷（两江总督采进本） </p>
<p>明利玛窦撰。是书成於万历戊申。凡十篇，皆设为问答以申彼教之说。一谓人寿既过，误犹为有。二谓人於今世惟侨寓耳。三谓常念死候，利行为祥。四谓常念死候，备死後审。五谓君子希言而欲无言。六谓斋素正旨非由戒杀。七谓自省自责，无为为尤。八谓善恶之报在身之後。九谓妄询未来，自速身凶。十谓富而贪吝，苦於贫窭。其言宏肆博辨，颇足动听。大抵掇释氏生死无常、罪福不爽之说，而不取其轮回、戒杀不娶之说，以附会於儒理，使人猝不可攻。较所作《天主实义》纯涉支离荒诞者，立说较巧。以佛书比之，《天主实义》犹其礼忏，此则犹其谈禅也。末附《西琴曲义》八章，乃万历庚子利玛窦觐京师所献，皆译以华言，非其本旨。惟曲意仅存。以其旨与《十论》相发明，故附录书末焉。</p>
<p>△《交友论》・一卷（两江总督采进本） </p>
<p>明利玛窦撰。万历己亥利玛窦游南昌，与建安王论友道，因著是编以献。其言不甚荒悖，然多为利害而言，醇驳参半。如云友者过誉之害，大於雠者过訾之害，此中理者也。又云多有密友，便无密友，此洞悉物情者也。至云视其人之友如林，则知其德之盛；视其人之友落落如晨星，则知其德之薄；是导天下以滥交矣。又云二人为友，不应一富一贫，是止知有通财之义，而不知古礼惟小功同财，不概诸朋友，一相友而即同财，是使富者爱无差等，而贫者且以利合，又岂中庸之道乎？王肯堂《郁冈斋笔麈》曰：利君遗余《交友论》一编，有味哉其言之也。使其素熟於中土语言文字，当不止是。乃稍删润著於篇，则此书为肯堂所点窜矣。</p>
<p>△《七克》・七卷（两江总督采进本） </p>
<p>明西洋人庞迪我撰。书成於万历甲辰。其说以天主所禁，罪宗凡七，一谓骄傲，二谓嫉妒，三谓悭吝，四谓忿怒，五谓迷饮食，六谓迷色，七谓懈惰於善。迪我因作此书，发明其义，一曰伏傲，二曰平妒，三曰解贪，四曰熄忿，五曰塞饕，六曰坊淫，七曰策怠。其言出於儒、墨之间，就所论之一事言之，不为无理；而皆归本敬事天主以求福，则其谬在宗旨，不在词说也。其论保守童身一条，载或人难以人俱守贞不婚，人类将灭，乃答以傥世人俱守贞，人类将灭，天主必有以处之，何烦过虑。其词已遁。又谓生人之类有生必有灭，亦始终成毁之常，若得以此终，以此毁，幸甚大愿。则又词穷理屈，不觉遁於释氏矣，尚何辟佛之云乎？ </p>
<p>△《西学凡》・一卷、附录《唐大秦寺碑》・一篇（两江总督采进本） </p>
<p>明西洋人艾儒略撰。儒略有《职方外纪》，已著录。是书成於天启癸亥，《天学初函》之第一种也。所述皆其国建学育才之法，凡分六科。所谓勒铎理加者，文科也。斐录所费亚者，理科也。默第济纳者，医科也。勒义斯者，法科也。加诺搦斯者，教科也。陡禄日亚者，道科也。其教授各有次第，大抵从文入理，而理为之纲。文科如中国之小学，理科则如中国之大学，医科、法科、教科者，皆其事业，道科则在彼法中所谓尽性致命之极也。其致力亦以格物穷理为本，以明体达用为功，与儒学次序略似。特所格之物皆器数之末，而所穷之理又支离神怪而不可诘，是所以为异学耳。末附唐碑一篇，明其教之久入中国。碑称贞观十二年大秦国阿罗本远将经像，来献上京，即於义宁坊敕造大秦寺一所，度僧二十一人云云。考《西溪丛语》，载唐贞观五年有传法穆护何禄将ビ教诣阙闻奏。敕令长安崇化坊立ビ寺，号大秦寺，又名波斯寺。至天宝四年七月，敕波斯经教出自大秦传习而来，久行中国，爰初建寺，因以为名，将以示人，必循其本，其两京波斯寺并宜改为大秦寺，天下诸州郡有者准此。《册府元龟》载，开元七年吐火罗国王上表献解天文人大慕眨智慧幽深，问无不知。伏乞天恩唤取，问诸教法。知其人有如此之艺能，请置一法堂，依本教供养。段成式《酉阳杂俎》载，孝亿国界三千馀里，举俗事ビ，不识佛法，有ビ祠三千馀所。又载德建国乌浒河中有火ビ祠，相传其神本自波斯国乘神通来，因立ビ祠。祠内无像，於大屋下置小庐舍，向西。人向东礼神，有一铜马，国人言自天而下。据此数说，则西洋人即所谓波斯，天主即所谓ビ神。中国具有纪载，不但有此碑可证。又杜预注《左传》次睢之社曰：睢受汴，东经陈留、梁、谯、彭城入泗，此水次有ビ神，皆社祠之。顾野王《玉篇》亦有ビ字，音呵怜切，注为ビ神。徐铉据以增入《说文》。宋敏求《东京记》载，宁远坊有ビ神庙。注曰：四夷朝贡图云，康国有神名ビ，毕国有火ビ祠，或曰石勒时立此。是ビ教其来已久，亦不始於唐。岳珂《呈史》记番禺海獠，其最豪者蒲姓，号白番人，本占城之贵人。留中国以通往来之货，屋室侈靡逾制，性尚鬼而好洁，平居终日相与膜拜祈福，有堂焉以祀。如中国之佛，而实无像设。称谓聱牙，亦莫能晓，竟不知为何神。有碑高袤数丈，上皆刻异书如篆籀。是为像主，拜者皆向之。是ビ教至宋之末年，尚由贾舶达广州。而利玛窦之初来，乃诧为亘古未睹。艾儒略作此书，既援唐碑以自证，则其为ビ教更无疑义。乃无一人援古事以抉其源流，遂使蔓延於海内。盖万历以来，士大夫大抵讲心学，刻语录，即尽一生之能事，故不能徵实考古，以遏邪说之流行也。</p>
<p>△《灵言蠡勺》・二卷（两江总督采进本） </p>
<p>明西洋人毕方济撰，而徐光启编录之。书成於天启甲子，皆论亚尼玛之学。亚尼玛者，华言灵性也，凡四篇。一论亚尼玛之体，二论亚尼玛之能，三论亚尼玛之尊，四论亚尼玛所同美好之情，而总归於敬事天主以求福。其实即释氏觉性之说，而巧为敷衍耳。明之季年，心学盛行，西士慧黠，因摭佛经而变幻之，以投时好。其说骤行，盖由於此。所谓物必先腐而後虫生，非尽持论之巧也。</p>
<p>△《空际格致》・二卷（直隶总督采进本） </p>
<p>明西洋人高一志撰。西法以火、气、水、土为四大元行，而以中国五行兼用金、木为非，一志因作此书以畅其说。然其窥测天文，不能废五星也。天地自然之气，而欲以强词夺之，乌可得乎？适成其妄而已矣。 </p>
<p>△《寰有铨》・六卷（浙江汪启淑家藏本） </p>
<p>明西洋人浦汛际撰。书亦成於天启中。其论皆宗天主。又有圜满纯体不坏等十五篇，总以阐明彼法。 </p>
<p>（案：欧罗巴人天文推算之密，工匠制作之巧，实逾前古；其议论夸诈迂怪，亦为异端之尤。国朝节取其技能，而禁传其学术，具存深意。其书本不足登《册府》之编，然如《寰有诠》之类，《明史・艺文志》中已列其名，削而不论，转虑惑诬，故著於录而辟斥之。又《明史》载其书於道家，今考所言兼剽三教之理，而又举三教全排之，变幻支离，莫可究诘，真杂学也，故存其目於杂家焉。）</p>
<p>△《苍崖子》・（无卷数，浙江巡抚采进本） </p>
<p>明朱健撰。健字子强，进贤人。天启辛酉举人。是书凡十篇，曰大气，曰广化，曰达命，曰质情，曰裁理，曰挈真，曰善学，曰习境，曰简制，曰镜治，皆题曰内篇。前有其弟徽序，云外篇专於商订今古，杂考物类。而内篇则自天地造化性命之精微，阴阳律历之广博，间及於古今成败，人事得丧，盖略以备矣。然则尚有外篇也。其文裳自恣，而时时参以排偶，仅仿佛伪《子华子》。明鲁重民辑《子史类语》，收入是书，乃称其文沉郁古奥，绝似魏、晋。未免标榜之词矣。 </p>
<p>△《爨下语》・二卷（浙江巡抚采进本） </p>
<p>明张复撰。复字子远，休宁人。其书黄虞稷《千顷堂书目》作四卷。此本止分上下二卷，每条俱以偶语联比成文，颇似格言而多杂以委巷之语。前有天启壬戌陈继儒序，知为继儒一流人矣。 </p>
<p>△《尚纟行∮铩贰と卷（浙江巡抚采进本） </p>
<p>明姚张斌撰。张斌号尚纟校亦号纟猩，金人。天启乙丑进士。是编皆其杂著笔记，多论人情世事，所见颇粗。而自序乃上援孔子，亦云妄矣。</p>
<p>△《垂训朴语》・一卷（浙江巡抚采进本） </p>
<p>明陈其德撰。其德字太华，桐乡人。据卷中灾荒纪事，称生於万历初年，而作记於崇祯十四、十五年，则明末之人。自序称苜蓿多年，则尝为学官也。是书皆劝善格言，附以遗诗十首。卷首题同里後学编校，而特秩テ涿，末喻何故。</p>
<p>△《狂夫之言》・三卷、《续狂夫之言》・二卷（浙江孙仰曾家藏本） </p>
<p>明陈继儒撰。继儒有《邵康节外纪》，已著录。此书曰《狂夫之言》者，用汉晁错传语也。书中杂论古今得失，才辨亦颇纵横，而见地多失之偏矫。如谓佛家能养鳏寡孤独，殊不免故为异论。至於指颜子端居不动为以身讽孔子，左邱明《春秋内传》非有意於发明孔子，则尤为臆见矣。 </p>
<p>△《安得长者言》・一卷（浙江孙仰曾家藏本） </p>
<p>明陈继儒撰。安得长者之言句，本《汉书・龚遂传》语，继儒取以名其书。自序云，少从四方名贤游，有闻辄录，使异日子孙躬耕之暇，粗识数行字者，读之了了。盖亦语录之类。然圣贤以言立训，本出自然，有意雕镌，便非心得。张鞅跋谓其於热闹中下一冷语，冷淡中下一热语。宗尚如此，宜其於布帛菽粟之旨去之益远也。 </p>
<p>△《睿养图说》・（无卷数，浙江巡抚采进本） </p>
<p>明杨观光撰。观光，招远人。崇祯戊辰进士，官至少詹事。是书乃其为赞善时所进。以唐六典载东宫官制，赞善掌侍从翼养之事，故以睿养之道，演为三图，一曰养性图，二曰养气图，三曰养体图，每图各系一说。末附凡例数条，以明奇耦方圆不同之故。其说养性，则首重良知，养气则专言夜气，养体则推阐太极。反复演说，皆舍实践而谈微妙，非启迪引翼之道也。 </p>
<p>△《寻乐编》・一卷（浙江巡抚采进本） </p>
<p>明毛元淳撰。元淳字还朴，一字婴中，松阳人。崇祯癸酉岁贡生。是编乃其所撰语录。序称慕周茂叔寻孔、颜乐处，遇会心辄便记录，故以寻乐名编。然意旨颇为浅近，自称素性读陈眉公书则跃然喜，读李卓吾书则怫然不悦，非有意爱憎，乃气味自有同异。盖所见与继儒相近，故著作亦复似之云。 </p>
<p>△《补计然子》・一卷（江苏周厚鲇家藏本） </p>
<p>明董汉策撰。汉策字帷儒，乌程人。是书成於崇祯壬午。杂取《左》、《国》、《吴越春秋》诸书为之，凡四十篇，又叙略一篇。大旨以句践之复伯，起衰激怠，事在人自为之，盖借以为晏安之戒。自云是书为寓言，又云释愤之作，是也。考《文献通考》载范子《计然》十五卷，今其书不传，故《汉策》补之。然不伪托於古书，贤於姚士凇鹅读曜印贰⑼醴昴辍短炻桓笸馐贰芬载褪燮壅叨嘁印</p>
<p>△《蔬斋陀铩贰に木恚ㄕ憬巡抚采进本） </p>
<p>明沈大洽撰。大洽号愚公，又号雪樵，杭州人。是书卷首吴之鲸序，称武林高士坊有梅花屋，明圣湖有读书舫，表忠观右有蔬斋，法华山有万竹庐，愚公随意偃息云云。盖亦赵饭狻⒊录倘逯类。前一卷皆随笔小品，不儒不释，强作清言，不出明季山人之窠臼。後二卷为诗。末为自作小传，亦当时纤佻之体。其曰陀镎撸脱滴隐，盖故取僻字以窃附《[1234]书》、《极书》之例耳。</p>
<p>△《激书》・（无卷数，江西巡抚采进本） </p>
<p>明贺贻孙撰。贻孙有《诗触》，已著录。是书凡三十三篇。以《激书》名者，自云深感夫激我者成我之德，故记而述之。所述皆愤世嫉俗之谈，多证以近事。或举古事，易其姓名，借以立议，若《太平广记》贵公子炼炭之类；或因古语而推阐之，如苏轼书孟德事之类。其文称心而谈，有纵横曼衍之意，而句或伤於冗赘，字或伤於纤丽，盖学《庄子》而不成者，其大旨则黄、老家言也。 </p>
<p>△《真如子醒言》・九卷（两江总督采进本） </p>
<p>明王化隆撰。化隆自号真如子，广汉人。由贡生官主簿。其书分天道、地道、人道、懋修、订学、钩玄、彝典、齐治、均平九篇，篇各分章，皆设为问答。其文颇博丽宏肆，规仿《淮南》、《夜凇分钭印Ｈ焕聿蛔愣轧茁，其辞又多用奇字，如《亢仓子》之例，则亦金玉其外而已。 </p>
<p>△《养生弗佛二论》・一卷（两江总督采进本） </p>
<p>明魏大成撰。大成字时夫，柏乡人。其养生论以平情为祛病之本，而深明医之不足恃。其弗佛论则明儒理以辟释也，持论颇不诡於正。然养生论称圣有心而无为，无为则能平情，情平总归无情，所以长生久视，则辟佛而转入黄、老矣。故退而列之杂家类焉。 </p>
<p>△《枕流日颉贰ひ痪恚ㄕ憬巡抚采进本） </p>
<p>不著撰人名氏。观其中引明薛蟆⒉糖濉⑽庥脲鍪拢则明中叶以後人矣。前有自题，称偶有会心，即述诸楮，不伦不次，或佛或儒。今观所录诸条，大抵格言之类。至於说志字之义，以为从士从心，不知志字上本从[1234]，知为不学人矣。 </p>
<p>△《息斋藏书》・十二卷（山西巡抚采进本） </p>
<p>国朝裴希度撰。希度字晋卿，号中罚阳曲人。崇祯甲戌进士，官监察御史。入国朝官至太常寺少卿。是书第一卷曰儒经撮要，第二卷曰道统中一经，第三、四、五卷曰四子丹元，第六卷曰学镜约，第七卷曰心圣直指，第八、九、十卷曰嘉言存略，第十一卷曰公馀证可，第十二卷曰麈谭摘，皆讲学之言，中间多与蔚州魏象枢书问辨论。卷首凡例，谓自一卷至十卷皆古先圣贤之前言往行，间出臆见，以发摅其底蕴。十一卷之证可，十二卷之麈谭摘，则同人之书札往来，与夫坐谭有涉名教者。今核是编，其中四子丹元，举濂溪、明道、象山、阳明而不及朱子，其生平宗主，已可概见。至道统中一经，多以二氏之言互证，亦未免於杂也。 </p>
<p>△《衡书》・三卷（浙江巡抚采进本） </p>
<p>国朝唐大陶撰。大陶字铸采，夔州人。书中自称官长子时事。盖尝为长子县知县也。是书凡核儒、仁师、五行、审知、利才、释孟、受任、抑尊、权实、贱隶、贞隐、明悌、富国十三篇，大抵学庄、列之寓言。如核儒篇称冉有为鲁将，与齐兵战败，季孙欲诛之，惧而奔楚。子贡游说吴越，反为鲁召兵，国几亡。朱子进正心诚意之说，金人闻风而遁，遂恢复中原，并削平西夏。皆故缪其事实，以资嘲戏。盖大陶生於明末，故其书多有激之谈也。 </p>
<p>△《新妇谱》・一卷（江西巡抚采进本） </p>
<p>国朝陆圻撰。圻字丽京，号讲山，钱塘人。顺治中贡生。其书皆详论为妇承顺之道，凡五十九条。乃其嫁女之时，作以授之者，故多通俗之语。自序谓傅氏有《理县谱》，今世无其书。所见惟《时人治谱》一帙，京邸授官者，率不可阙。故仿其例，亦名之为谱云。 </p>
<p>△《格物问答》・三卷（浙江巡抚采进本） </p>
<p>国朝毛先舒撰。先舒有《声韵丛说》，已著录。此书为《思古堂全集》十四种之一。大旨主王守仁之说，以格物为格去物欲，力斥朱子穷理之非。然王守仁初为是说，特高明之过，流入释氏耳。先舒乃毅然谓三教本一，二氏为儒之根本。且称此论既确，决定无疑，恪欲专一守此以为自修自证之学。盖明季心学之流弊，深中乎人心如此，此固非守仁所及料者矣。 </p>
<p>△《螺峰说录》・一卷（浙江巡抚采进本） </p>
<p>国朝毛先舒撰。大旨调停於儒、禅之间。谓圣人之学深入於无生死，故其说曰格物欲者完性命，完性命者了生死。曰尽伦常者完性命，完性命者了生死。格物欲语与考亭异，尽伦常语与佛氏异云云。盖欲以佛立教，而恐儒者以蔑伦攻之，故巧立是说以弥缝其阙也。 </p>
<p>△《圣学真语》・二卷（浙江汪汝栗家藏本） </p>
<p>国朝毛先舒撰。先舒既著《匡林问答》诸书，复约其指归以为是编。其学虽出刘宗周，然宗周传良知之说而主於慎独，故持论笃实。先舒传良知之说乃流於幻支离，无语非禅，而又自以为非禅。所谓姚江末流，愈失愈远，弥巧而弥离其宗者也。 </p>
<p>△《潜斋处语》・一卷（陕西巡抚采进本） </p>
<p>国朝杨庆撰。庆有《古韵叶音》，已著录。是书分二十四门。大旨欲仿宋儒语录而所见颇浅。其驳陈淳论鬼神一条，以曾於梦中亲见《抱朴子》葛洪，具有灵验为证。夫淳以为必无鬼神，固宋儒主持过甚之论。然庆所云祈祷感应之说，亦非知鬼神之理者也。 </p>
<p>△《蒙训》・一卷（陕西巡抚采进本） </p>
<p>国朝杨庆撰。是编凡十九门，皆采摭古人之言，而大旨出袁黄《功过格》，杂以二氏福田之说。动辄称引鬼神，所谓有为而为，非儒者之本旨也。 </p>
<p>△《理学就正言》・十卷（浙江巡抚采进本） </p>
<p>国朝祝文彦撰。文彦字方文，海宁人。自称受学於刘宗周。然所论主於儒道同源，合孔、老而一之，似非宗周慎独之旨也。 </p>
<p>△《圣学大成》・（无卷数，浙江范懋柱家天一阁藏本） </p>
<p>国朝孙锺瑞编。锺瑞字子麟，嘉兴人。是编杂抄明人语录，始自曹端，终於金铉，共八十五人。大旨以朱、陆、罗、王各分党与，酿为门户之争，欲以调停之说解两派之纷，其意本善。然两派判如水火，言人人殊，诟争固为私心，竟合而一之，莫明谁是，後学将何所适从？此所谓子莫执中者也。所引皆讲学之语，当列於儒家。以其中杨起元辈俨然自号比邱者亦厕简牍，则其流不一矣。故改录之於杂家，从其实焉。 </p>
<p>△《拳拳录》・二卷（江西巡抚采进本） </p>
<p>国朝李衷灿撰。衷灿号梅村，含山人。官荆门州知州。其学出鹿善继孙奇逢。是书分内、外二篇。内篇讲学，以见性为宗。外篇以阴符为卫道、卫仁之书，谓朱子晚岁自悔早年训诂章句之非。皆沿袭姚江宗旨，去其师说犹不甚远。云不为俗情所染，方能说法度人，光明藏中，孰非游戏，淫坊酒肆，遍历道场，丝竹管弦，皆谈般若。则定兴、容城之学均无此论矣。 </p>
<p>△《颜巷录》・一卷（江西巡抚采进本） </p>
<p>国朝李衷灿撰。是书多记前言往行，其大旨归於淡泊。盖成於衷灿罢官之後，故以颜巷名编，然往往杂於二氏之学。如载九宫隐咒寝魂之法，又云真儒始能彻佛之巅，真禅始能窥儒之岸，其宗旨可见矣。 </p>
<p>△《晚闻篇》・一卷（江西巡抚采进本） </p>
<p>国朝李衷灿撰。是书摘录宋周、程五子以下至国朝孙奇逢、魏裔介、成性诸人之语，大旨在抑朱而尊陆。末附祖乩二条。南华十二条，更显然入二氏之谈矣。</p>
<p>△《柏乡魏氏传家录》・二卷、附《家约》・一卷（直隶总督采进本） </p>
<p>国朝魏裔介撰。裔介有《孝经注义》，已著录。是编皆训导子孙之词，多讲举业。後附《家约》一卷，凡十事。大旨主於谨身守法，保全富贵。盖其为大学士时作也。 </p>
<p>△《劝世恒言》・一卷（直隶总督采进本） </p>
<p>题曰时人近本，昆林删订。昆林者，魏裔介之别号也。凡四十八条，意主化导下愚，是以多陈因果，然皆杂用骈偶之词。以文论则不工，以示俚俗又不能解，未免两无所取矣。 </p>
<p>△《万世太平书》・十卷（内府藏本） </p>
<p>国朝劳大舆撰。大舆有《瓯江逸志》，已著录。是书皆杂缀先儒绪论。其曰《万世太平书》者，考周密《癸辛杂识续集》载，道学诸儒，自称为生民立极，为天地立心，为万世开太平，为前圣继绝学。命名之义，当取是语云。 </p>
<p>△《龙岩子集》・十二卷（两江总督采进本） </p>
<p>国朝李丕则撰。丕则自号龙岩山人，曲沃人。顺治乙未进士，官金县知县。是书乃其自编语录。首列天地万物一体图，为其讲学宗旨。书中议论，务为奇创。如云鹅湖之会，紫阳毫未有悟，直诋朱子为强项。又云余每不乐与天地合其德等语，加一与字，是天地与己为二，遂欲窜改经文。可谓果於自用。乃亟称明《一统志》、《月令广义》为无所不备，尤不可解也。 </p>
<p>△《唾居随录》・四卷（江西巡抚采进本） </p>
<p>国朝张贞生撰。贞生有《玉山遗响》，已著录。是编乃其家居之时，於玉山下葺颓垣为唾居，随意会所至，或披阅有得，陆续笔记成帙，故名曰《随录》。凡九百八十三则，皆讲学之语，持论颇为平正，多切近人情，而失之太繁，遂枝叶多於根柢。又多为对偶长联，犹沿明季陈继儒等小品之习。 </p>
<p>△《图书秘典一隅解》・一卷（河南巡抚采进本） </p>
<p>国朝张沐撰，其子Ｗ。《秘典》者，沐之书。一隅解者，Ｖ注也。沐有《周易疏略》，已著录。Ｊ寺奈聪辍Ｊ鞘榍拔扌蛭模而列汤斌、毛（案：毛即毛奇龄之原名）书二首。其说以天下事物之数起於一，而其要在集神明。如云闻见之知，月也。神明之知，日也。毛浜变之知，星也。肌肤痛痒之知，辰也。其知皆神明也，而不可谓即神明。其说实本姚江之良知，而变化其语。至Ｖ注，则守其父说而玄虚弥甚。如云一旦跃起，正容端坐，息心以集神明。又云圣人在上，蔽目塞耳，敛手并足，端居深宫，而家国天下治，神明而已。尧、舜、周、孔以来，有是枯寂之学乎？至典之为训，说文谓从册在几上，尊阁之也。五帝之书，乃有是称，沐以自名，不免於僭。至《灵兰秘典》，乃《黄帝・素问篇》名，方技家依托之文，更不应以名儒书矣。 </p>
<p>△《潜书》・四卷（浙江巡抚采进本） </p>
<p>国朝唐甄撰。甄字铸万，达州人，侨寓苏州。顺治庚子举人。官长子县知县。宋李觏先有《潜书》，今见《盱江集》中。甄此书偶同其名，凡分上、下二篇，而上篇下篇又各析为二，凡九十七目。大略仿《论衡》之体，自心性、治术，以至处世淑身之理，无不具列。甄与魏禧友善，故其文格颇相类。然所载多据当时见闻，及友朋酬对之语。其尊孟篇颇诋伊川。法王、虚受、知行三篇，又力崇良知之学，皆未为醇粹。 </p>
<p>△《五伦懿范》・八卷（两淮马裕家藏本） </p>
<p>旧本题曰天台鹿门子撰，不著名氏。前有康熙五年自序一篇，又有康熙十年四明山人鹤控子序一篇，亦不知何许人。其书以五伦为纲，而各分子目。一目为论一篇，反复申劝戒之旨。词多浅易，盖意求通俗也。 </p>
<p>△《天方典礼择要解》・二十卷（两江总督采进本） </p>
<p>国朝刘智撰。智字介濂，江宁人，回回裔也。尝搜取彼国经典七十种，译为《天方礼经》。後以卷帙浩繁，复撮其要为此书。首为原教、真宰、识认、谛言四卷，次为五功四卷。五功者，念真、礼真、斋戒、捐课、朝觐也。次为潇胍痪恚次为五典四卷，言五伦之事，次为民常四卷，次为娶礼、婚礼、丧礼，而附以归正仪。每事详为解释，以自尊其教。回回教本僻谬，而智颇习儒书，乃杂援经义以文其说，其文亦颇雅赡。然根柢先非，巧为文饰无益也。 </p>
<p>△《进善集》・（无卷数，江西巡抚采进本） </p>
<p>国朝张天柱撰。天柱字孟高，号擎罚秀水人。康熙丙申，天柱寄迹南京，见风俗奢汰，因为是书。共三十篇，总题为持身要则。惟编末略览古昔、近观天地二篇别署进善宝书，其中如保身禁忌、功过格之类皆附入焉。大意在箴砭世俗侈靡之失，而归之於三教清净。谓清净者儒之髓，佛之原，道之宗。又谓佛继三王、周、孔，有功於後世。三王、周、孔为盛世之佛。其立意未始不善，而立言则悖谬甚矣。 </p>
<p>△《懿言日录》・一卷、《二录》・一卷、《续录》・一卷、《别录》・一卷、附《礼闱分校日记》・一卷、《七规》・一卷（江苏巡抚采进本） </p>
<p>国朝王飞撰。飞字素岩，昆山人。康熙壬戌进士，官翰林院编修。是书编年成帙。《日录》始康熙庚申，终丁丑。《二录》始戊寅，终壬寅。《续录》始雍正癸卯终丁未。多讲学之语，亦兼及杂事。大旨尊程、朱，攻陆、王。谓孙奇逢初守程、朱甚笃，自鹿善继诱以文成，讲习遂复异趣，所遇非人，固其不幸云云。案鹿善继之在明季，力赴杨、左之难，触涎娑不辞，洎大兵攻定兴，死守孤城，力竭授命。为人如是，亦可无愧於圣贤。而飞不论人品之醇疵，但论学术之同异，至以非人诋之，程、朱所传，恐不如是。至《别录》一卷，纯言修炼之术，称为真仙所传。又称佛言应生无所住心，是无上妙义，能见得无住之心，便可超凡云云，纯为二氏之学。其《礼闱分校日记》一卷，乃康熙乙丑为同考官时所作。《七规》一卷，则其邀讲学诸人结会，每一会静坐七昼夜，以验心学者也。 </p>
<p>△《方斋补庄》・（无卷数，江苏巡抚采进本） </p>
<p>国朝方正瑗撰。正瑗字引除，号方斋，桐城人。康熙庚子举人，官至陕西潼商道。是书以《庄子》背驰圣道，故即其内篇之目而补其所未及论者。盖欲明孔之全，正庄之偏，反庄之肆，以归学庄者於醇也。然庄子之书，汪洋恣肆，本不附托圣人以立言，此乃一一与之辨难，殊为赘设。至反《南华经》之名而别名《西华经》，尤为不必矣。 </p>
<p>△《公馀笔记》・二卷（江西巡抚采进本） </p>
<p>国朝张文炳撰。文炳有《易象数钩深图》，已著录。此书乃其讲学之语。凡八十一篇，各立篇名。其大意欲仿《通书》，故其自序谓官浙江安吉州州判时，尝奉檄校刊。钦定《朱子全书》，御纂《周易折中》，得益窥圣学之始终，全体大用，多所发明。然其学以无为宗，已全流於佛氏。又多杂以丹经之语，亦为不醇。 </p>
<p>△《容膝居集杂录》・六卷（浙江巡抚采进本） </p>
<p>国朝葛芝撰。芝字龙仙，昆山人。是书所载，类多格言，若所云心本无欲，欲者非心之类。其学盖颇杂於禅。卷首有芝自序，不著年月。而中引魏禧、徐枋语，知为近时人作矣。 </p>
<p>△《苕西问答》・一卷（浙江巡抚采进本） </p>
<p>国朝吴学孔录其师罗为赓讲学语也。为赓号西溪，南充人。康熙中官乌程县知县。尝颜其书室曰古小学，与门人讲论其中。学孔录其问答而附以与人论学之书。其大旨出於陆、王，而体例则全如禅宗机锋。 </p>
<p>△《续笺山房集略》・十八卷（兵部员外郎丁田树家藏本） </p>
<p>国朝郑道明撰。道明字希濂，号松冈，怀宁人。乾隆丙辰副榜贡生。是编皆其读书蚣侵文。卷一曰理气解略，卷二至卷四曰四书解略，卷五曰四书徵略，卷六至卷八曰四书疏略，卷九曰洪范解略，卷十曰春秋解略，卷十一至十四曰经史解略，卷十五曰明史论略，卷十六十七曰明史纲目述略，卷十八曰葬仪记略、节烈记略。其学尺尺寸寸，摹仿宋儒，惟恐有一毫不似。在乡塾老儒之中，亦可谓笃志者矣。 </p>
<p>△《颐沸难浴贰ひ痪恚ㄉ蕉巡抚采进本） </p>
<p>国朝乔大凯撰。大凯有《周易观澜》，已著录。是编乃其笔记之文，多所论辨，而颇近拘迂。 </p>
<p>△《圣学逢源录》・十八卷（安徽巡抚采进本） </p>
<p>国朝金维嘉撰。维嘉号潜川，休宁人。是书每卷为一类，每类以六字标题。既以逢源录为名，而每卷之首又别题深造篇第几字，未喻其例。其书为讲学而作，然大旨参杂以佛、老。 </p>
<p>──右“杂家类”杂学之属，一百八十四部，七百五十卷，内十三部无卷数，皆附《存目》。 






</p> </div>
<ul class="pagelist">
  <span class="todown1"><a href='215980_2.html' class='pagedaohang'>【上一篇】<i>:卷一百二十六・子部三十六○杂家类存目三</i></a></span><span class="tomenu"><a href="sikuquanshuzongmutiyao_2.html" title="四库全书总目提要" class="returnIndex">【回目录】</a>
</span><span class="toup1"><a href='215978_2.html' class='pagedaohang'>【下一篇】<i>：卷一百二十四・子部三十四○杂家类存目一</i></a></span>
</ul>
<div class="content01">
  <script src="../../js/bottom.js" type="text/javascript"></script>
</div>
<div class="kind">
  <h2>推荐阅读</h2>
</div>
<div class="index_list">

<a href="../sidawenxuemingzhu/sidawenxuemingzhu_2.html" target="_blank">四大文学名著<i>></i></a>

<a href="../tangshi/tangshi_2.html" target="_blank">唐诗<i>></i></a>

<a href="../songci/songci_2.html" target="_blank">宋词<i>></i></a>

<a href="../zhuzibaijia/zhuzibaijia_2.html" target="_blank">诸子百家<i>></i></a>

<a href="../shishu/shishu_2.html" target="_blank">史书<i>></i></a>

<a href="../gudaiyishu/gudaiyishu_2.html" target="_blank">古代医书<i>></i></a>

<a href="../fujingdaquan/fujingdaquan_2.html" target="_blank">佛经大全<i>></i></a>

<a href="../mengxue/mengxue_2.html" target="_blank">蒙学<i>></i></a>

<a href="../yijingshuji/yijingshuji_2.html" target="_blank">易经书籍<i>></i></a>

<a href="../gudaibingshu/gudaibingshu_2.html" target="_blank">古代兵书<i>></i></a>

</div>
<div class="content01">
  <script src="../../js/image3.js" type="text/javascript"></script>
</div>
<div class="kind">
  <h2>阅读分类导航</h2>
</div>
<div class="bot"> <a href="../sidawenxuemingzhu/sidawenxuemingzhu_2.html" targent="_blank">四大文学名著</a><a href="../tangshi/tangshi_2.html" targent="_blank">唐诗</a><a href="../songci/songci_2.html" targent="_blank">宋词</a><a href="../zhuzibaijia/zhuzibaijia_2.html" targent="_blank">诸子百家</a><a href="../shishu/shishu_2.html" targent="_blank">史书</a><a href="../gudaiyishu/gudaiyishu_2.html" targent="_blank">古代医书</a><a href="../fujingdaquan/fujingdaquan_2.html" targent="_blank">佛经大全</a><a href="../mengxue/mengxue_2.html" targent="_blank">蒙学</a><a href="../yijingshuji/yijingshuji_2.html" targent="_blank">易经书籍</a><a href="../gudaibingshu/gudaibingshu_2.html" targent="_blank">古代兵书</a> </div>

<div id="message"><div id="notice" style="color:red">亲爱的网友，祝您阅读快乐！<p style="text-align:center"><input type="button" onclick="location.href='http://m.sbkk8.com/gudai/sikuquanshuzongmutiyao/215979.html'" class="btn" value="点击继续访问"><br></p></div></div><script type="text/javascript">$("#message").hide();</script>

<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="../../book_sbkk8_default.html">电脑版</a></p>
    <p>天涯知识库</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.baidu.com/hm.js?441a619c850df81cb1481f048dd5e631";var s = document.getElementsByTagName("script")[0]; s.parentNode.insertBefore(hm, s);})();</script></span>

<script>
$(function(){
  $("#myindex_1").live("click",function(){
	  $("iframe:last").prev().remove();
	  $("iframe:last").before('<div style="background:rgba(0,0,0,0.1);position:absolute;top:0px;right:0px;width:20px;text-align:center;color:#ffffff;font-size:12px;line-height:20px;font-family:Arial;height:20px;z-index:2147483647;">X</div>')
	  
  });		
  $("body").append("<a id='myindex_1' href='215979_2.html#'></a>");;
  $("#myindex_1").click();
}) 	
</script>
</body>
</html>