<?xml version="1.0" encoding="gb2312"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=gb2312" />
<title>四库全书总目提要_卷一百六十八・集部二十一○别集类二十一</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<script src="/js/dm.js" type="text/javascript"></script>
<link href="/css/wap2011.css" rel="stylesheet" type="text/css" />
<script src="http://apps.bdimg.com/libs/jquery/2.1.4/jquery.min.js"></script>
</head>
<body class="body">
<div class="mtop"> <a href="/" class="mindex"><img src="/images/mindex.png" alt="回主页" /></a>
  <div class="mTitle"><a href="/" class="htitle1">天涯知识库</a> ・ <a href="/gudai/sikuquanshuzongmutiyao/">四库全书总目提要</a></i></div>
  <span class="mmenu" id="mmenu"><img src="/images/mmenu.png" alt="目录" /></span> </div>
<div class="mnav" id="mnav"> <a href="/" targent="_blank">首页</a> <a href="/zuowen/" targent="_blank">作文</a> <a href="/gudai/" targent="_blank">古代文学</a> <a href="/jiankangbaojian/" targent="_blank">健康保健</a> <a href="/jiankangyinshi/" targent="_blank">健康饮食</a> <a href="/xiandai/" targent="_blank">现代小说</a> <a href="/gushihui/" targent="_blank">故事会</a> <a href="/waiguo/" targent="_blank">外国文学</a> <a href="/shenghuochangshi/" targent="_blank">生活常识</a> <a href="/meirongyangsheng/" targent="_blank">美容知识</a> <a href="/lishigushi/" targent="_blank">历史故事</a> <a href="/wangluoxiaoshuo/" targent="_blank">网络小说</a> <a href="/juqingjianjie/" targent="_blank">剧情简介</a> <a href="/wangmingdaquan/" targent="_blank">网名大全</a> <a href="/shuoshuo/" targent="_blank">说说大全</a> <a href="/caipudaquan/" targent="_blank">菜谱大全</a>  </div>
<div class="search searchtop">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01 content02">
  <script src="/js/pic.js" type="text/javascript"></script>
</div>
<div class="daohang"><strong>位置:</strong><a href='http://3g.sbkk8.com/'></a> > <a href='/gudai/'>古代文学</a> > <a href='/gudai/sikuquanshuzongmutiyao/'>四库全书总目提要</a> > </div>
<div class="kind">
  <h1 class="h11">卷一百六十八・集部二十一○别集类二十一</h1>
</div>
<div class="articleContent"> <p>





△《梅花道人遗墨》・二卷（浙江鲍士恭家藏本）</p>
<p>元吴镇撰。镇字仲圭，自号梅花道人，嘉兴人。《嘉兴志》称其卒於明洪武中。考镇自书墓碣，称生於至元十七年庚辰，卒於至正十四年甲午。则未尝入明，《志》为舛误。又陈继儒《梅花庵集》，称镇自题墓碣为“梅花和尚之塔”。後扎木扬喇勒智所至椎冢燔椁，独镇之墓疑为僧塔，遂舍去。考扎木扬喇勒智发宋陵在至元甲申、乙酉之间，《元史》与《癸辛杂识》所记并同。是时镇方五六岁，安有预题墓碣之事。此好事者因镇明於易数，故神其说而未思岁月之颠舛。继儒摭以为说，亦疏谬也。镇以画传，初不以文章见重。而抗怀孤往，穷饿不移。胸次既高，吐属自能拔俗。旧无专集。此本题曰《遗墨》，乃其乡人钱┺苁疤饣之作，荟髯涑杀唷Ｆ渲腥纭短庵袷》“阴凉生砚池，叶叶秋可数。东华客梦醒，一片江南雨”一篇。考镇杜门高隐，终於魏塘，足迹未至京师，不应有“东华客梦”之句。核以高士奇《江村销夏录》，乃知为鲜于枢诗，镇偶书之，非其自作，└俏粗详审。又镇画深自矜重，不肯轻为人作。後来假名求售，赝迹颇多，亦往往有庸俗画贾伪为题识。如题画《骷髅》之《沁园春》词。无论历代画家从无画及骷髅之事，即词中“漏泄元阳，爹娘搬贩，至今未休”诸句，鄙俚荒谬，亦决非镇之所为。又如嘉禾八景之《酒泉子》词。词既温，其《序》末乃称梅花道人镇顿首。偶自作画，为谁顿首耶？即题竹佚句之“我亦有亭深竹里，也思归去听秋声”，“亦”字、“也”字重叠而用，镇亦不应昧於字义如此。凡斯之类，┙砸焕编载，未免失於决择。然伪本虽多，真迹亦在，披沙简金，往往见宝。要未可以糅杂之故，一例废斥之矣。</p>
<p>△《玩斋集》・十卷、《拾遗》・一卷（两淮马裕家藏本）</p>
<p>元贡师泰撰。师泰字泰甫，宣城人。以国子生中江浙乡试。除泰和州判官，荐充应奉翰林文字。出为绍兴府推官。复入翰林，迁宣文阁授经郎。至正十四年擢吏部侍郎，除浙江都水庸田使。寻拜礼部尚书，调平江路总管。张士诚据吴，避之海上，江浙行省丞相承制授参知政事。二十年改户部尚书，命督海运。二十二年召为秘书卿，道卒。事迹具《元史》本传。明嘉靖中，李默作是集《跋》云：“予在宣州，诸生贡安国者，为言其先世礼部公流寓海宁时，自名其里曰小桃源。元命既革，宋学士景濂尝过之，公为置酒饮。夜分乃起，就卧仰药而毙。”顾嗣立《元百家诗选》，则据其门人朱钅遂所作《纪年录》，及揭ι所作墓志，载至正十六年正月，张士诚陷平江，公抱印隐居吴淞江上，主钓台山长吴景文家，易姓名为端木氏，号戾契子、Ａ３Ａ３翁，二十六年卒於海宁寓舍。证《默跋》所纪之诬。案《明史・宋濂传》，濂乞假归省在至正二十五年乙巳。师泰没於至正二十二年壬寅，其时濂无由至海宁。且太祖称吴王在至正二十四年甲辰，称吴元年在二十七年丁未，元顺帝北趋上都在二十八年戊申七月，是为洪武元年。师泰既没於壬寅，尚在元亡前六年，何以称“元命既革”。此其後人之饰词，欲附於王熘节，殊非事实。嗣立疑之当矣。师泰所著有《友迂集》，余阙序之；《玩斋集》，黄氵晋序之；《东轩集》，程文序之；又有《[B104]Ａ４集》、《闽南集》见於李国凤之《序》。其门人谢肃、刘钦类为一篇，总名曰《玩斋集》，今未之见。明天顺间，宁国守会稽沈性重加奂，得诗文六百五十三首，厘为十卷，又《补遗》一卷，其年谱之类别为一卷附之，是为今本。师泰本以政事传，而少承其父奎家学，又从吴澄受业，复与虞集、揭邓褂危故文章亦具有源本。其在元末，足以凌厉一时。诗格尤为高雅，虞、杨、范、揭之後，可谓挺然晚秀矣。集中《题陶渊明五柳图》绝句，《明诗别裁集》以为燕王篡位之後，建文旧臣江右袁敬所作，并记敬所本末甚详。今考明孙原礼所撰《元音》，成於洪武甲子，张中达为之刊版在建文辛巳，均在逊国以前，而收入是诗，题为师泰所作，则为师泰之诗误附会於敬所，非敬所之诗误窜入师泰集中明矣。</p>
<p>△《羽庭集》・六卷（永乐大典本）</p>
<p>元刘仁本撰。仁本字德元，天台人。以进士乙科历官温州路总管，江浙行省左右司郎中。时方国珍据有温、台，招延诸郡士大夫，仁本入其幕中，参预谋议。国珍岁治海舟，输江淮之粟於大都，仁本实司其事。其所署省郎官，盖即元所授。故集中诸作，大都感慨阽危，眷怀王室。其从国珍，盖欲借其力以有为，徐图兴复，亦如罗隐之仕吴越，实心不忘唐。观其《赠李员外自集庆回河南诗》云：“汉兵早已定中华，孙述犹鸣井底蛙。”於明祖显然指斥，其志可知。厥後国珍兵败，仁本就擒，抗节不挠，至鞭背溃烂而死。则仁本终始元人，未尝一日入明。《永乐大典》题曰“国朝刘仁本”，非其实也。仁本学问淹雅，工於吟咏，多与赵ㄈ、谢理、朱右等唱和。尝治兵馀姚，作雩咏亭於龙泉左麓，仿佛兰亭景物。集一时文士，修禊赋诗，自为之序。其文虽不见於集中，而石刻今日犹存。文采风流，可以想见。故所作皆清隽绝俗，不染尘氛。其序记诸篇，述方国珍与察罕通使，及岁漕大都诸事，多记传所不载，亦可补史阙。原本久佚，谨就《永乐大典》所载，以类编次，厘为诗四卷、文二卷。仍改题曰“元刘仁本”，以存其真焉。</p>
<p>△《不系舟渔集》・十五卷、附录一卷（两淮马裕家藏本）</p>
<p>元陈高撰。高字子上，温州平阳人。至正十四年进士。授庆元路录事。未三年，辄自免去。平阳陷，弃妻子往来闽、浙间，自号“不系舟渔者”。至正十六年，浮海过山东，谒河南王库库特穆尔於怀庆，密论江南虚实。库库特穆尔欲官之，会疾作卒。盖当国祚阽危，犹力谋匡复。明太祖称王保保真男子（即库库特穆尔）。如高者，事虽不就，其志亦不愧王保保矣。不但诗之足传也。明洪武初，苏伯衡访其遗集，厘定成编，题曰《子上存稿》。此本题《不系舟渔集》，不知何人所改，文格颇雅洁。诗惟七言古体不擅场，绝句亦不甚经意。其五言古体，源出陶潜；近体律诗，格从杜甫。面目稍别，而神思不远，亦元季之铮铮者矣。元又有嘉定僧祖柏，其诗亦名《不系舟集》，见顾嗣立《元诗选》。集中有《题倪瓒芝秀图诗》，盖与高同时，然其诗不及高远甚。今未见其本。以集名相乱，附著其异於此，庶来者无疑焉。</p>
<p>△《居竹轩集》・四卷（浙江鲍士恭家藏本）</p>
<p>元成廷肿。廷肿衷常，一字元章，又字礼执，扬州人。好学不求仕进，惟以吟咏自娱。奉母居市廛，植竹庭院间，颇有山林意趣。因扁其燕息之所曰“居竹轩”。晚遭世乱，避地吴中，踪迹多在松江。故集中有《欲卜居海上》之作。後竟没於慵洌其年盖已七十馀矣。此集乃其友郜肃、刘钦搜辑遗稿所刊也。廷钟牒佣张翥为忘年交，其诗音律体制，多得法於翥，而声价亦与翥相亚。观诗中所载酬答者，如杨维祯、危素、杨基、李黼、余阙、张雨、倪瓒，皆一代胜流。而黼与阙之忠义，瓒之孤僻，尤非标榜声气之辈。其倾倒於廷郑必有所以取之矣。刘钦称廷帧拔逖晕褡匀唬不事雕刿。七言律最为工深，合唐人之体”。今观其七言古诗，亦颇遒丽。惟五言古诗竟无一篇，似不应全卷遗佚。或自知此体不擅长，遂不复作，亦如宋无之《翠寒集》欤。</p>
<p>△《句曲外史集》・三卷、《补遗》・三卷、《集外诗》・一卷（浙江鲍士恭家藏本）</p>
<p>元张雨撰。雨有《元品录》，已著录。其平生诗文，尝手录成帙，然当时未及刊版。故零缣断素，赏鉴家多传其墨迹，而集则无传。明成化间，姚绶始购得其稿。嘉靖甲午，陈应符始厘为三卷，校雠付刊，而以刘基所作墓志、姚绶所作小传附之。崇祯中，常熟毛晋复取乌程闵元衢所录佚诗，为《补遗》三卷，附以同时酬赠之作。晋又与甥冯武搜得雨《集外诗》若干首，续刻於後。仍以徐世达原《序》冠於简端者，即此本也。雨诗文豪迈洒落，体格遒上。早年及识赵孟ぽ，晚年犹及见倪瓒、顾阿瑛、杨维桢，中间如虞集、范亨、袁桷、黄氵晋诸人，皆以方外之交，深相投契。故耳濡目染，具有典型。虽托迹黄冠，而谈艺之家位置於文士之列，不复以异教视之，厥有由矣。</p>
<p>△《侨吴集》・十二卷（两淮马裕家藏本）</p>
<p>元郑元套。元逃小端觳杂录》，已著录。元碳冶舅觳，徙於钱塘。而流寓平江凡四十年，为时最久，故其集名以“侨吴”。实则杭州所作亦在其内，盖从其多者言之也。集本其晚年所定，以授谢徽。今此本後有弘治丙辰《张习跋》，乃称元瘫居小端觳山人集》，与《侨吴集》多繁芜重出。因通录之，得诗文之精纯者，并为十二卷，仍名《侨吴集》，用梓以传。则此本为习所重订，非元淌直嘀本矣。凡文六卷、诗六卷。其中《与张德常书》，有“仆赞郡无补，尝移崂睢敝语，而苏大年所作墓志、卢熊《苏州府志》皆称元桃源蟾荐，两为校官，不言尝为他职，与元淌寺牟缓稀Ｆ翊人所作，失於标注耶？其文颇疏宕有气，诗亦苍古。盖元躺於至元之末，犹及见咸淳遗老。中间又得见虞集诸人，得其绪论。末年所与游者，亦皆顾阿瑛、倪瓒、张雨之流。互相薰染，其气韵不同，固亦有自来矣。</p>
<p>△《咏物诗》・一卷（浙江鲍士恭家藏本）</p>
<p>元谢宗可撰。宗可自称金陵人，其始末无考。相传为元人，故顾嗣立《元百家诗选》录是编於《戊集》之末，亦不知其当何代也。昔屈原颂橘、荀况赋蚕，咏物之作，萌芽於是，然特赋家流耳。汉武之《天马》，班固之《白雉》、《宝鼎》，亦皆因事抒文，非主於刻画一物。其托物寄怀，见於诗篇者，蔡邕《咏庭前石榴》，其始见也。沿及六朝，此风渐盛。王融、谢抑烈猿和相高，而大致多主於隶事。唐宋两朝，则作者蔚起，不可以屈指计矣。其特出者，杜甫之比兴深微，苏轼、黄庭坚之譬喻奇巧，皆挺出众流。其馀则唐尚形容，宋参议论，而寄情寓讽，旁见侧出於其中，其大较也。中间如雍鹭鸶、崔鸳鸯、郑鹧鸪，各以摹写之工，得名当世。而宋代谢蝴蝶等，遂一题衍至百首，但以得句相夸，不必缘情而作。於是别岐为诗家小品，而咏物之变极矣。宗可此编，凡一百六首，皆七言律诗。如不咏燕蝶而咏睡燕睡蝶，不咏雁莺而咏雁字莺梭。其标题亦皆纤仄，盖沿雍陶诸人之波，而弥趋新巧。瞿宗吉《归田诗话》曰：“谢宗可百咏诗，世多传诵。除《走马灯》、《莲叶舟》、《混堂》、《睡燕》数篇，难得全首佳者。”其说信然。然四诗亦非高作。顾嗣立录其四十首，又摘其警句二十联。其中如《笔阵》之“怒卷龙蛇阄砥，长驱风雨鬼神惊”，则伤於粗豪；《螳螂簪》之“鬓雪冷侵霜斧落，洧愕脱勾渖芽铡保则伤於凑砌。特以格调虽卑，才思尚艳，诗教广大，宜无所不有。元人旧帙，姑存之备一体耳。《归田诗话》又曰：“曩见邱彦能诵宗可《卖花声诗》一诗，百咏中不载。盖性既喜此一格，则随事成吟，非作此一集而绝笔。”彦能所诵，殆出於此集既成之後欤。</p>
<p>△《鹿皮子集》・四卷（两淮马裕家藏本）</p>
<p>元陈樵撰。樵字居采，婺州东阳人。至正中，遭乱不仕，遁居┯谷。每衣鹿皮，因自号鹿皮子。考所作《北山别业诗》三十八首，备水石花竹之趣，则亦顾阿瑛、倪瓒之流，非穷乡苦寒之士也。郑善夫《经世要言》称其经学为独到。然所称神所知者谓之智，实慈湖之绪馀，而姚江之先导。论其所长，当仍在文章。是集题曰“卢联子友编”。其古赋落落有奇气。诗古体五言胜七言，近体七言胜五言。大抵七言古体学温庭筠，以幽艳为宗；七言近体学陆龟蒙，而雕削往往太甚。如“春在地中常不死，月行天尽又飞来”之类，则伤於粗俗；“诗无獭髓痕犹在，梦有鸾胶断若何”之类，则伤於纤巧。顾嗣立《元诗选》乃标为佳句，列於小传之内，殊失别裁。又古诗用韵，多以真、谆、臻、侵同用，沿吴或《韵补》之谬注，殊乖古法。近体多以支、脂、之、微、齐通押，盖亦误信吴或之说。夫诗各有体裁，韵亦各有界限。既僻於复古，自可竟作古诗，何必更作今体。既作今体，而又不用今韵，则驴非驴，马非马，龟兹王所谓骡矣。是皆贤智之过，亦不必曲为樵讳也。</p>
<p>△《林外野言》・二卷（浙江鲍士恭家藏本）</p>
<p>元郭翼撰。翼有《雪履斋笔记》，已著录。翼学问博洽，既老不得志，偃蹇学官，惟刻意於诗古文。尝自号东郭生，又称野翁，而名所著集曰《林外野言》。今所传本凡二卷，附《与顾仲瑛书》一篇。考《玉山名胜》及《乾坤清气》诸集所录翼诗，不见此集者尚多。又如《题刘龙洲墓道》、《道士游武当》诸诗，又皆别见吕诚集。疑或後人重编，故多所舛漏，未必即翼手定之稿也。翼从杨维桢游，诗颇近其流派。其间如《望夫石》、《精卫词》诸篇，皆用铁崖乐府体，尤为酷似。要其笔力挺劲，绝无懦响，在元季诗人中可谓矫然特出者矣。</p>
<p>△《傲轩吟稿》・一卷（浙江鲍士恭家藏本）</p>
<p>元胡天游撰。天游名乘龙，以字行，号松竹主人，又号傲轩，岳州平江人。当元季之乱，隐居不仕。邑人艾科为作传，称“使天假其年，遇明太祖，必为刘基、宋濂”则没於顺帝末年也。其集兵燹之馀，仅存十一。传称其七岁能诗，已具作者风力，名籍籍一时，视伯生、子昂，不输一筹。今观所作，大都悲壮激烈，而颇病粗豪。非惟未足抗虞集，亦未足以敌赵孟ぽ，传所称者殊过。然长歌慷慨之中，能发乎情，止乎礼义，身处末季，哮先幌爰太平，犹有诗人忠厚之遗。其在元季，要亦不失为作者也。集中《陌上花诗小序》，误以钱Α为梁元帝，颇为乖舛。盖兴酣落笔，记忆偶疏。庾信“桂华”之语，误读《汉书》；王维“垂杨”之句，讹解《庄子》。取其大端，则小疵可略，论古人者正不在寻章摘句间矣。</p>
<p>△《师山文集》・八卷、《遗文》・五卷、《附录》・一卷（安徽巡抚采进本）</p>
<p>元郑玉撰。玉有《春秋阙疑》，已著录。是编《文集》八卷，前有至正丁亥《程文序》。又有至正庚寅玉《自序》，盖即玉所自编。惟《序》称“名曰《馀力稿》，以见吾学之不专於文词”，则集名似後人追改。然《王诵颉芳啊堆钍科姘稀芬呀猿啤妒ι郊》，则初刻时已改名矣。《遗文》五卷，不知何人所编。程敏政跋玉《钓台诗卷》，称其裔孙虬装潢成册。张骏《和敏政诗跋》，亦称玉裔孙鲸虬，皆能诗。其或出虬等之手欤。《附录》一卷，则当时酬赠诗文，及後人题咏也。玉《自序》谓：“韩、柳、欧、苏涂天下之耳目，置斯民於无闻见之地。道之不明，文章障之；道之不行，文章尼之。”其《与洪君实书》，又力诋唐皇甫，其言殊妄。汪克宽作玉行状，称其文“以正大刚直之气，发为雄浑警拔之词。感慨顿挫，简洁纯粹。然纪事朴实，不为雕镂锻炼，跌宕怪神之作。出入马迁、班固，而根之以六经之至理”。其推尊亦太过。然玉学术本醇，克宽所谓大抵主於明正道，扶世教者，其论不诬。其文皆雅洁不支，欧阳玄所谓严而有法者（案玄此语亦见克宽志中），亦为不愧。其《送葛子熙序》，称：“陆子之质高明，故好简易。朱子之质笃实，故好邃密。所入之途有不同，及其至也，三纲五常、仁义道德岂有不同者哉？况同是尧、舜，同非桀、纣；同尊周、孔，同排释、老；同以天理为公，同以人欲为私。大本达道，无有不同者。学者不求其所以同，惟求其所以异，此岂善学圣贤者哉？”又《与汪真卿书》，称：“朱子尽取群贤之书，析其同异，归之至当。使吾道在宇宙如青天白日，万象灿然，莫不毕见。然自是以来，三尺之童，即谈忠恕。目未识丁，亦闻性与天道。一变而为口耳之弊。盖古人之学，以所到之深浅为所见之高下，所言皆实事。今人之学，所见虽远而皆空言。此岂朱子毕尽精微以教世之意哉？”其言皆辨别真伪，洞见症结，无讲学家门户之见。知其授命成仁，扌耆拄名教，不自剽窃语录中来矣。</p>
<p>△《友石山人遗稿》・一卷（编修汪如藻家藏本）</p>
<p>元王翰撰。翰字用文，其先西夏人。元初从下江淮，授领兵千户，镇庐州，因家焉。翰少袭爵，有能名，累迁江西、福建行省郎中。陈友定留居幕府，表授潮州路总管，兼督循、梅、惠三州。友定败，浮海抵交趾，不果。屏居永福之观猎山，著黄冠服者十一年。洪武间辟书再至，翰以幼子酝衅涔嗜宋夂＃遂自引决。翰本将家子，志匡时难，不幸遭宗邦颠沛，其慷慨激烈之气，往往托之声诗。故虽篇什无多，而沈郁顿挫，凛然足见其志节。如《题画葵花》云：“怜渠自是无情物，犹解倾心向太阳。”《送陈仲实还潮阳》云：“归去故人如有问，春山从此蕨薇多。”《大都憔悴行吟》，不忘故国。其《绝命诗》云：“昔在潮阳我欲死，崇嗣如丝我无子。彼时我死作忠臣，覆祀绝宗良可耻。今年辟书亲到门，丁男屋下三人存。寸刃在手顾不惜，一死了却君亲恩。”盖翰於死生之际，明决如此，亦可见其志之素定也。顾嗣立《元诗选》仅载翰诗二十七首。此本乃其子运辑，凡诸体诗八十四首。前有《陈仲述序》。後附志铭表词等七篇，皆吴海所作也。</p>
<p>△《闻过斋集》・八卷（两淮盐政采进本）</p>
<p>元吴海撰。海字朝宗，闽县人。至正末，遭逢兵乱，绝意仕进。明洪武初，守臣欲荐诸朝，力辞得免。既而徵诸史局，亦力辞不赴。事迹具《明史・隐逸传》。是集为其门人王运编。初，海与永福王翰善。元亡之後，海以翰尝仕元，劝以死节。而自抚其遗抚，教之成立，即允且病！妒贰烦破湮摹把险典雅，一归诸理”。又载海尝言“杨、墨、释、老，圣道之贼；管、商、申、韩，治道之贼；稗官、野乘，正史之贼；支词、艳说，文章之贼。上之人宜敕通经大臣，会诸儒定其品目，颁之天下。民间非此不得辄藏，坊肆不得辄鬻”云云。虽持论少狭，非古人兼资博考之义。然其宗旨之正，亦於此可见矣。其题曰“闻过斋”者，海平生虚怀乐善，有规过者，欣然立改，尝以“闻过”名其斋，砸蛞悦其集云。</p>
<p>△《学言诗稿》・六卷（江西巡抚采进本）</p>
<p>元吴当撰。当字伯尚，崇仁人，澄之孙也。以荫授万亿四库照磨。荐为国子助教，预修《宋》、《辽》、《金》三史。除翰林修撰，累迁直学士。江南兵起，拜江西肃政廉访使，左迁抚州路总管。旋罢归，後复擢江西行省参知政事。未上官而陈友谅已陷江西，遂Т迹不出。友谅遣人召之，当坚卧，以死自誓。舁床载送江州，拘留一年，终不屈。友谅灭，乃免。洪武初，复迫致之。见太祖，长揖不拜，竟得放归。隐居吉水之谷坪，完节以终。所著有《周礼纂言》，今已佚。惟此集存。原本九卷，明崇仁知县新安叶良贵所刊。此本六卷，则国朝临川李绂重刊所并也。澄於元代，致位通显，号曰大儒。然实宋咸淳乡贡士。出处之间，犹不免责备於贤者。当不受僭窃之辟，则高於张宪诸人。乃天下已定，仍不降礼於万乘，尤在杨维桢诸人上。盖死生久付之度外，其不为谢枋得者，特天幸耳。有元遗老，当其最矫矫乎。其诗风格遒健，忠义之气，凛凛如生，亦元季之翘楚。顾嗣立《元百家诗》仅摭其《浔阳舟中诗》三首，《送樊秀才诗》一首，附澄《草庐集》末。其殆未见此本欤？</p>
<p>△《北郭集》・六卷、《补遗》・一卷（浙江鲍士恭家藏本）</p>
<p>元许恕撰。恕字如心，江阴人。至正中荐授澄江书院山长，旋弃去。会天下已乱，乃遁迹卖药於海上，与山僧野人为侣。善自晦匿，罕相识者，故徵召不及。至洪武甲寅乃卒。是集其子礼部主事节所辑。《范馀庆跋》，称其後张简编为七卷，今考定原本为六卷。是今本六卷乃其原数。顾嗣立《元诗选》云“所著《北郭集》十卷”，或“十”字“七”字字画相近而误欤。集中每卷之首皆题五七言古一行，其实乃古体近体杂编，殊不可解，疑或传录者所妄加。《补遗》卷内附录其子节诗六首、孙辂诗二首、又许穆诗二首，许闶一首，则其族孙裔所续入也。恕诗格力颇遒，往往意境沉郁，而音节高朗，无元季靡靡之音。近体颇似陈与义，或其所宗法者在《简斋集》耶。中多愁苦之词。然如《偶成诗》之“一迳豆苗绿，独行溪水西。繁露坠丛竹，新流涨芳堤。偶与樵者语，忽闻幽鸟啼”云云，亦未尝不胰磺逶丁８窃夥晟ヂ遥故哀怨独深，有不能率其恬夷之素者矣。</p>
<p>△《玉笥集》・十卷（浙江鲍士恭家藏本）</p>
<p>元张宪撰。宪字思廉，山阴人。家玉笥山，因以为号。少负才不羁。晚为张士诚所招。署太尉府参谋，稍迁枢密院都事。元亡後，变姓名，寄食僧寺以没。《明史・文苑传》附载《陶宗仪传》末。然二人出处不同，非气类也。是集卷首有同时杨维桢、周砥、戴良及成化初安成刘钅于四《序》，又孙大雅《玉笥生传》一篇、杨基《玉笥生传书後》一篇。其平生事状，尚略具梗概。宪早岁入元都所作《红骝马歌》、《酬海一沤》诸篇，皆在集中，奇气郁勃，颇有志於功名。後从淮张之招，非其本愿。故其《枕上感兴诗》云：“拓疆良在念，择木讵忘印＜伍喙叹帽В忠愤欲谁展。”盖初同王粲之依刘，晚类韦庄之仕蜀，亦自知所托非人，而贫贱衔恩，不能自拔。读其词，可以知其志矣。宪学诗於杨维桢，维桢许其独能古乐府。今集中乐府《琴操》凡五卷，皆颇得维桢之体。其他感时怀古诸作，类多磊落肮脏，豪气坌涌。诗末间附评语，盖亦维桢所点定云。</p>
<p>△《青村遗稿》・一卷（浙江巡抚采进本）</p>
<p>元金涓撰。涓字德原，义乌人。本姓刘，先世避吴越王钱Α嫌名，改为金氏。尝受经於许谦，又学文章於黄氵晋。尝为虞集、柳贯所知，交荐於朝，皆辞不赴。明初州郡辟召，亦坚拒不起，竟教授乡里以终。所著有《湖西》、《青村》二集，共四十卷，兵燹不存。嘉靖中，其六世孙魁始掇拾散亡，编为此本。魁子江始刊版印行。以所存无几，非涓手定之原集，故题曰《遗稿》。涓於宋濂、王宋同学，恕对涓诗》有“惜哉承平世，遗此磊落姿”句，颇嗟其沉晦。而涓《送李子威之金陵诗》云：“若见潜溪宋夫子，勿云江汉有扁舟”，乃深虑其荐达，志趣颇高。然其诗则不出江湖旧派，摹写山林，篇篇一律，殊未为超诣。观集中有《钱塘行在》一篇，以元统、至正间人，何至指钱塘为行在？知由耽玩宋末诸集，以习熟而误沿旧语矣。特以托意萧闲，不待矫语清高，自无俗韵。又恬於仕宦，疏散寡营，亦无所怨尤，故品格终在江湖诗上耳。诗道关乎性情，此亦一证矣。</p>
<p>△《丁鹤年集》・一卷（直隶总督采进本）</p>
<p>元丁鹤年撰。鹤年字亦曰鹤年，盖用孟浩然字浩然例也。色目人。本世家子。遭乱不求仕宦，笃尚志操，兼以孝闻。乌斯道、戴良为作传，皆以申屠蟠拟之。元亡避地四明，後归老武昌山中。《明史・文苑传》附见《戴良传》末。其诗本名《海巢集》。此本题《丁鹤年先生集》，不知何人所编。末附有鹤年长兄浙东佥事都元帅吉雅摩迪音诗九首、次兄翰林应奉阿里沙诗三首，又鹤年表兄樊川吴惟善诗五首，亦不知何人所续入也。鹤年既绝意於功名，惟覃思吟咏，故所得颇深。尤长於五七言近体，往往沉郁顿挫，逼近古人，无元季纤靡之习。至顺帝北狩以後，兴亡之感，一托於诗。悱恻缠绵，眷眷然不忘故国。瞿宗吉《归田诗话》所称“行踪不异枭东徙，心事惟随雁北飞”句，及《逃禅室与苏生话旧》一篇，可以知其素志。宗吉又称其《梧竹轩诗》，谓其时作者已满卷，此诗一出，皆为敛衽。今考其诗中二联、堆砌无味，徒以起二句用凤凰事，以“栖梧桐”、“食竹实”关合；末二句用蔡邕事，以“焦尾桐”、“柯亭竹”关合，颇为工巧耳。以是求鹤年之诗，失之远矣。</p>
<p>△《贞素斋集》・八卷、《附录》・一卷、《北庄遗稿》・一卷（浙江鲍士恭家藏本）</p>
<p>元舒ν撰。ν字道原，绩溪人。至元丁丑，江东宪使辟为贵池教谕。秩满调丹徒。至正庚寅，转台州路儒学正。以道梗不赴，归隐山中。明兴，屡召不出，名所居曰贞素斋，著自守之志也。所著有《古淡稿》、《华阳集》，今皆不传。此本乃嘉靖中其曾孙旭、玄孙孔昭等所辑，绩溪知县遂宁赵春所刊。其文章颇有法律。诗则纵横排宕，不尚纤巧织组之习。七言古体尤为擅场。卷首有ν《自序》及自作小传，均以陶潜自比。而其文乃多颂明功德。盖元纲失驭，海水群飞，有德者兴，人归天与，原无所容其怨尤。特遗老孤臣，义存故主，自抱其区区之志耳。ν不忘旧国之恩，为出处之正；不掩新朝之美，亦是非之公。固未可与剧秦美新一例而论也。《附录》一卷，载俞希鲁、唐仲实等所作铭记数篇。《北庄遗稿》一卷，则ν弟远逊遗诗，亦孔昭等所采入。今并仍其旧录之焉。</p>
<p>△《一山文集》・九卷（两淮马裕家藏本）</p>
<p>元李继本撰。继本名延兴，以字行，东安人，占籍北平。登至正十七年进士。授太常奉礼，兼翰林检讨。考其代雄县知县所作《祷雨文》，内称“洪武二十七年”，则其人明初尚存矣。此集前有《李敏序》，称为其子方曙、方煦所辑。而景泰中《黎公颖序》则曰其孙容城教谕伸所编。意其父子相继为之欤。朱彝尊《明诗综》勐拮畋福独未录是集。殆以未仕於明，故与杨维桢诸人一例不载。顾嗣立《元百家诗选》亦未收入。则疑流传颇少，嗣立偶未见也。其诗文俊伟疏达，能不失前人规范。长歌纵横磊落，尤为擅场。中有学李白不成，流为卢仝、马异格调者。好奇之弊，其失不免犭广而野。然愈於翦红刻翠，以词为诗者多矣。</p>
<p>△《江月松风集》・十二卷（山东巡抚采进本）</p>
<p>元钱惟善撰。惟善字思复，自号心白道人，钱塘人。领至正元年乡荐，官至儒学副提举。张士诚据吴，退隐吴江之筒川，又移居华亭。明洪武初卒。惟善初应乡试时，题曰《罗刹江赋》。锁院三千人，不知所出。独惟善引枚乘《七发》，证钱塘之曲江即罗刹江，大为主司所称，由是知名。其作《西湖竹枝词》，乃称断桥曰段家桥，为瞿宗范所讥，并见瞿宗吉《归田诗话》。然考证之疏密与吟咏之工拙，各自一事，不以地理之偶误，病及其诗也。其集在明不甚显，故焦摺豆史经籍志》收元人诗集颇夥，而惟善所作不著录。其传於世者，惟赖良《大雅集》所录诗九首而已。此本初为惟善手书真迹，藏於练川陆氏家。後归嘉兴曹溶，康熙中金侃於溶家抄得。又以甫里许氏藏本较其异同，始行於世。顾嗣立《元诗选》所录，即据此本采入者也。前有《陈旅序》，称其“妥们妪ぃ娓娓乎有唐人之流风”，品题颇当。又有至元五年淳安《夏溥序》，以宋末四灵指为晚唐之人，纰谬殊甚。今惟录《旅序》以弁首，《溥序》则削不载焉。</p>
<p>△《龟巢集》・十七卷（编修汪如藻家藏本）</p>
<p>元谢应芳撰。应芳有《思贤录》，已著录。《集》一卷为赋，二卷至五卷为诗，六卷至十一卷为杂文，十二卷为诗馀，十三卷至十五卷又为杂文，十六卷、十七卷又为诗。编次颇为无绪，疑後人传写，乱其旧第。抑或本为前集十二卷，後集五卷，一则先诗而後文，一则先文而後诗。传写误并为一集，故参错如是也。史称其诗文雅丽酝藉。今集中诗颇雅洁，文则多应酬之作。然其中如《上周郎中论五事启》、《上奉使宣抚书》、《与王氏诸子书》、《上周参政正风俗书》、《上何太守书》、《上武进樊大尹书》、《与林掌谕请建先贤祠书》，皆有关於国计民生，人心风俗，非徒以笔墨为物役者。史称其年益高，学行益邵，达官缙绅过郡者，必访其庐。应芳布衣韦带，与之抗礼。议论必关世教，切民隐，盖不诬焉。</p>
<p>△《石初集》・十卷、《附录》・一卷（浙江鲍士恭家藏本）</p>
<p>元周霆震撰。霆震字亨远，安成人。以先世居石门田西，自号“石田子初”，省其文则曰“石初”。早年刻意学问，多从宋诸遗老游，得其绪论。延讨行锌凭俜ǎ再试不售，遂杜门专意诗古文。是集为庐陵晏璧所编，集後行状志铭之属，亦璧所附也。霆震生於前至元二十九年壬辰，卒於明洪武十二年己未，年八十有八。亲见元代之盛，又亲见元代之亡。故其诗忧时伤乱，感愤至深。如《二月十六日青兵逼城》、《古金城谣》、《李浔阳死节歌》、《兵前鼓》、《农谣》、《杜鹃行》、《过玉成砦》、《关城曲》、《郡城高》、《人食人》、《延平龙剑歌》、《寇至杂咏》、《寇自北来》、《军中苦乐谣》、《宿州歌》诸篇，并叙述乱离，沉痛酸楚，使异代尚如见其情状。昔汪元量《水慵》，论者以为宋末之诗史。霆震此集，其亦元末之诗史欤。</p>
<p>△《山窗馀稿》・一卷（浙江鲍士恭家藏本）</p>
<p>元甘复撰。复字克敬，馀干人。其诗源出於张翥。虽不及翥之才力富健，诸体兼备，而风怀澄澹，意境胰弧Ｎ逖怨盘澹绰有韦、柳之遗。其格韵乃似在翥上。盖才有所偏长，诣有所独至也。元亡之後，遁迹以终。著作散佚，仅存手墨於同里赵石蒲家，凡文数十篇、诗十余首。明成化中，石蒲之孙琥始为缮录开雕，复见於世。虽零篇断简，所剩无多。而诗格文笔，一一高洁。疑复当日自择其最得意者，手录此帙，故篇篇率有可观。转胜於珠砾杂陈，务盈卷帙，徒供覆瓿者矣。顾嗣立《元诗选》称琥刻是编，刘宪为序。此本仅有《琥跋》，不载《宪序》，盖刊版散失之後，辗转传抄佚之矣。然复集自足传，亦不以序之有无为轻重也。</p>
<p>△《梧溪集》・七卷（浙江鲍士恭家藏本）</p>
<p>元王逢撰。逢字原吉，自称席帽山人，江阴人。当至正间被荐不就，避地吴淞江，筑室上海之乌泾。谜攀暇菸猓东南之士咸为之用。逢独高蹈远引。及洪武初，徵召甚迫，又以老疾辞。《明史・文苑传》附载於《戴良传》中，以二人皆义不负元者也。逢少学诗於陈汉卿，得虞集之传。才气宏敞，而不失谨严。集中载宋、元之际忠孝节义之事甚备。每作小序以标其崖略，足补史传所未及，盖其微意所寓也。是诗传本差稀，王士祯属其乡人杨名时访得明末江阴老儒周荣起手录本，乃盛传於世。荣起号砚农，究心六书，毛晋汲古阁刊版，多其所校，盖亦好古之士云。</p>
<p>△《吾吾类稿》・三卷（永乐大典本）</p>
<p>元吴皋传。皋《元史》无传，志乘亦失载其姓名。独《永乐大典》各韵中颇采录其诗文，题作《吴舜举吾吾类稿》。又别收胡居敬等原序二篇，略具行履。知其为临川人，乃宋丞相吴潜诸孙。早游吴手门，尝官临江路儒学教授。元亡後抗志不出，Т迹以终。而不著其名。惟王圻《续文献通考》载有吴皋《吾吾类稿》之目，而集中祝文亦有“皋忝游宦”语。知皋为其名，舜举乃其字也。皋工於韵语，所作大都以朴澹为主，不涉元末佻巧纤靡之习。诗中纪年，多有庚寅、壬辰及癸卯、甲辰等岁名。时值至正之季，盗贼纵横，目击艰危，每深忧愤。如《和刘闻廷拟古十章》，反覆於国步将倾，藩维弛节。而继之以“堂堂浔阳守，重义知所本”云云。特表李黼之忠烈，以激厉当时。其志有可悯者。虽其骨格未坚，尚不能抗行古作者，而缠绵悱恻，要不失变雅之遗意焉。集佚已久。顾嗣立《元诗选》勐拮罟悖亦阙而不载。今从《永乐大典》裒辑，共得诗一百二十馀首，厘为三卷。其杂文十馀首，亦附於後备考核焉。</p>
<p>△《樵愣莱》・六卷（浙江鲍士恭家藏本）</p>
<p>元叶容撰。容字景南，金华人。志行高洁。结庐城山东隅，名其地曰愣ィ自号愣ヌ烀瘛Ｊ羌乃其孙雍所编。前有《自序》，谓“薪桂老而闵礁吆，音调古而岩谷绝响，故名曰《樵愣莱》”。《序》凡二篇，皆题至正甲午。而集中多载入明诗，且後篇乃明兴後语。疑原本後篇未著年月，传写者误以前篇年月补入也。顾嗣立《元诗选》载：“叶樵闳荩字伯恺，洪武中登进士，官行人司副，免归。”案集中《挽琳荆山上人》云：“大德庚子春，生我及此公。”以年计之，当洪武戊申，景南年六十有九矣。其《独乐歌》云：“屈指今年七十五。”集中诗皆高旷之言，绝无及仕宦者。袁布政凯《序》云：“使先生後生数年，际我朝之明盛，与一时俊拢并列庶职，其事业必有可观。惜其不然，而徒於言语文字间见之，其志不亦可哀乎？”《袁序》作於成化间，不应有误。《元诗选》所引，未知何所据也。又《震泽编》载，东山叶容字伯昂，尝以乡贡为和靖书院山长，则又一同名姓者耳云云，其辨甚明。案太学题名碑，建文庚辰科有叶容，亦金华人。庚辰为建文三年，革除以後称洪武三十三年。《元诗选》所引，当必因此而讹，嗣立特未之详考也。其诗写闲适之怀，颇有流於颓唐者。而胸次超然，殊有自得之趣。天机所到，固不必以绳削求矣。</p>
<p>△《桐山老农文集》・四卷（浙江范懋柱家天一阁藏本）</p>
<p>元鲁贞撰。贞字起元，自号桐山老农，开化人。集中《万青轩记》自称曲阜人，盖曲阜其祖贯也。是集凡文三卷、诗一卷。凡元代所作，皆题至正年号。其入明以後，惟题甲子，殆亦栗里之遗意。诗不出元末之格，且间有累句，殊非所长。其文亦闻见颇狭，或失考正。如《武安王庙记・迎神词》中有“兰佩下兮桂旗扬，乘赤兔兮从周仓”句。考周仓之名不见史传，是直以委巷俚语镌刻金石，殊乖大雅。然人品既高，胸怀夷旷，一切尘容俗状，无由入其笔端。故称臆而谈，自饶清韵，譬诸深山幽谷，老柏苍松，虽不中绳规，而天然有出尘之意。其故正不在语言文字间矣。</p>
<p>△《静思集》・十卷（浙江鲍士恭家藏本）</p>
<p>元郭钰撰。钰字彦章，吉水人。《江西通志》称其元末遭乱，隐居不仕。明初以茂才徵，辞疾不就。集首有洪武二年庐陵《罗大已序》，亦称其“有经济，能自守”。今案集中有“辛亥秋诏举秀才，余以耳聋足撸县司逼迫非情，因成短句一诗”。辛亥为洪武四年，又在作《序》後二年，则所谓能自守者信矣。又《癸丑首正诗》中有“盲废倦题新甲子，醉来谩说旧山川。贞元朝士今谁在，东郭先生每自怜”之句。是其不忘故国，抗迹行吟，志操可以概见。又有《乙卯新元六十生辰诗》，则其入明已八年矣。迹其生平，大抵转侧兵戈，流离道路。目击时事阽危之状，故见诸吟咏者每多愁苦之词。如《悲庐陵》、《悲武昌》诸篇，慷慨激昂，於元末盗贼残破郡邑事实，言之确凿，尤足裨史传之阙。其遗集本藏於家。嘉靖间，罗洪先始为序而传之。而其孙廷诏等不知编次之法，前後舛错，殊无义例。以行世既久，今亦姑仍其旧录之云尔。</p>
<p>△《九灵山房集》・三十卷、《补编》・二卷（两江总督采进本）</p>
<p>元戴良撰。良字叔能，浦江人。尝学文於柳贯、黄氵晋、吴莱，学诗於余阙。《明史・文苑传》，明太祖初定金华时用为学正，良弃官逃去。至正辛丑，顺帝用荐者言，授淮南江北等处行中书省儒学提举。後至吴中依张士诚。知士诚不足与谋，挈家浮海至胶州，欲间道归库库军。库库即世所称王保保，百战以图恢复者也。会道梗不达，侨居昌乐。洪武六年南还，变姓名隐四明山。十五年，徵入京，欲官之，以老疾辞。太祖怒，羁留不释，次年四月卒於京师，然迄未食明禄也。良世居金华九灵山下，故自号九灵山人。其集曰《山居稿》，曰《吴游稿》，曰《鄞游稿》，曰《越游稿》。后跋又云：“集外有《和陶诗》一卷。”今检集中，《越游稿》内已有《和陶诗》一卷。而其门人赵友同所作墓志亦云“《和陶诗》一卷、《九灵集》三十卷，不在集目之内”。或本别有《和陶诗》一卷，而为後人合并於集中者，未可知也。良诗风骨高秀，迥出一时。卷怀宗国，慷慨激烈，发为吟咏，多磊落抑塞之音。故其《自赞》谓“歌黍离麦秀之诗，咏剩水残山之句”。苏伯衡赞其画像。亦谓“其跋涉道途，如子房之报韩；其彷徨山泽，如正则之自放”云。</p>
<p>△《氵栾京杂咏》・一卷（浙江鲍士恭家藏本）</p>
<p>元杨允孚撰。允孚字和吉，吉水人。其始末未详。惟集後《罗大已跋》称：“杨君以布衣ゎ被，岁走万里，穷西北之胜。凡山川、物产、典章、风俗，无不以咏歌记之。”则允孚似未登仕版者。然第四十九首注称：“每汤羊一膳具数十六，餐馀必赐左右大臣，日以为常，予尝职赐，故悉其详”云云。则亦顺帝时尚食供奉之官，非游士矣。又末数首中，一则曰“宫监何年百念消，冠簪惊见髻萧萧。挑灯细说前朝事，客子朱颜一夕凋”，一则曰“强欲浇愁酒一卮，解鞍闲看古祠碑。居庸千载兴亡事，惟有中天月色知”，一则曰“试将往事记从头，老鬓征衫总是愁。天上人间今又昔，氵栾河珍重水长流”，则是集盖作於入明之後。故《罗大已序》有“兵燹所过，莽为邱墟，回视曩游，慨然永叹”语也。其诗凡一百八首，题曰《百咏》，盖举成数。其曰“氵栾京”者，以氵栾河迳上都城南，故元时亦有此称。诗中所记元一代避暑行幸之典，多史所未详。其诗下自注，亦皆赅悉。盖其体本王建宫词，而故宫禾黍之感，则与孟元老之《东京梦华录》、吴自牧之《梦粱录》、周密之《武林旧事》同一用意矣。</p>
<p>△《阊艏》・十卷（浙江鲍士恭家藏本）</p>
<p>元李祁撰。祁字一初，别号希蘧，茶陵人。元统元年进士。除应奉翰林文字，改授婺源州同知。迁江浙儒学副提举，以母忧解职。会天下已乱，遂隐永新山中。元亡，自称不二心老人，年七十馀乃卒。祁为诗，冲融和平，自合节度。文章亦雅洁有法。其初登第也，元制以汉人、南人为左榜，蒙古、色目人为右榜。（案元制尚右，故《元史・梁增传》称谕安南以新朝尚右之礼，蒙古、色目人为右榜以此。）祁为左榜第二人，其右榜第三人则余阙也。後阙死节，而祁独转侧兵戈间。尝为阙序《青阳集》，以“不得乘一障，效死如廷心”为恨。又称“世之贪生畏死，甘就屈辱，尤灰悦婺渴尤苏撸斯文之丧，益扫地尽矣”。盖与阙虽出处稍殊，死生各异，而其哮瞎手鳎义不负元，则大节如一。昔宋理宗宝趟哪臧竦梦奶煜槲状元，又得陆秀夫、谢枋得二人。是榜得李黼为状元，而又得祁与阙二人。黼不愧文天祥，阙不愧陆秀夫，而祁亦不愧谢枋得。是二榜者，後先辉映，亦可云科名之盛事矣。初，明兵至永新，祁中刃僵道左，千户俞子茂询知为祁，舁归礼待之。虽幸不死，然洪武中徵召旧儒，祁独力拒不起。子茂重其为人。祁没之後，子茂为刻其遗集十卷，至弘治间，其五世从孙东阳，搜辑遗稿，属吉安守顾天锡重锓，即此本也。国朝康熙中，广州释大汕复以意删削，并为四卷。然大汕虽号方外，实权利之流，其学识不足以知祁，去取深为未当。故今仍以原本著录，存其真焉。</p>
<p>△《南湖集》・七卷（浙江鲍士恭家藏本）</p>
<p>元贡性之撰。性之字友初。《归田诗话》作有初，未详孰是也。宣城人。尚书师泰之族子。元季以胄子除簿尉，後补闽省理官。洪武初，徵录师泰後人，大臣以性之荐。性之避居山阴，更名悦。其从弟仕於朝者，迎归金陵、宣城，俱不往。躬耕自给以终其身。其集名曰“南湖”。虽仍以宣城祖居为目，实则没於浙东，终未归也。集中《题画马诗》云“记得曾陪仙仗立，五闵畲Ω艋看”，《题葡萄诗》云“忆骑官马过氵栾阳，马乳累累压架香”，盖哮喜煌故国。又《题墨菊诗》曰：“柴桑生事日萧然，解印归来只自怜。醉眼不知秋色改，看花浑似隔轻烟。”《题陶靖节像》曰：“解印归来尚黑头，风尘吹满故园秋。一生心事无人识，刚道逢迎愧督邮。”其不事二姓之意，尤灼然可见。贡钦作是集《序》曰：“会稽王元章善画梅，得其画者无贡南湖题诗则不贵重。”故集中多咏梅诗。尝题绝句云：“王郎胸次亦清奇，尽写孤山雪後枝。老我江南无俗事，为渠日日赋新诗。”又云：“王郎日日写梅花，写遍杭州百万家。向我题诗如索债，诗成赢得世人夸。”其他题画之作尤多。盖人品既高，故得其题词则缣素为之增价，有不全系乎诗者。《归田诗话》称其《吴山游女》及《送戴伯贞之广西》两篇，未足以尽性之也。</p>
<p>△《佩玉斋类稿》・十卷（两淮马裕家藏本）</p>
<p>元杨翮撰。翮字文举，上元人。父刚中，大德间官翰林待制，著有《霜月集》，今已不传。翮初为江浙行省掾，至正中官休宁主簿，历江浙儒学提举，迁太常博士。刚中为时名宿，所学具有原本，当代胜流多与之游。翮承其家训，益镞厉为古文辞。观虞集、杨维桢等所作《序》，皆俨然以父执自居，则其指授提撕，必为亲切。故其文章格律，多得自师友见闻，意态波澜，能不失先民矩酢Ｋ浔叻未广，酝酿未深，而法度谨严，视无所师承，徒以才气驰骋者，则相去远矣。是集刊於至正末，而刘仔肩选《明雅颂正音》，乃采入其诗。又《杨基集・悼杨文举博士诗》，亦有“白洳憎桌戏畛＃乱离终喜得还乡”句。则翮之没当在洪武初年。今以其未受明禄，故仍系之元人焉。</p>
<p>△《清阁集》・十二卷（安徽巡抚采进本）</p>
<p>元倪瓒撰。瓒字元镇，号懔郑ò噶呵逶丁兜袂裨勇肌吩唬耗撷懔肿衷镇，而华亭夏正长寅《赠陈进之序》称为太宇，不知其何据，谨附识於此），无锡人。画居逸品。诗文不屑屑若吟，而神思散朗，意格自高，不可限以绳墨。明天顺间，宜兴蹇朝阳有刻本。至万历中，其八世孙呈等复为汇刊，凡十五卷。岁久漫漶，惟毛晋所刊“十元人集”本行世。国朝康熙癸巳，上海曹培廉重为编定，校勘付梓，多所增补。考朱存理《楼居杂著》有《题懔肿邮後》一篇，称“素爱其诗，每见一篇一咏，辄收录之。近得蹇氏新刻本，参校其所遗者，存而萃集成帙，多吴游之作。诗得诸体诗及杂文共若干篇，为《外集》一卷。”则蹇刻原非足本，故培廉更为奂也。凡诗八卷、杂文二卷。《外纪》二卷，上卷列遗事、传、铭并赠答、吊挽之作，下卷专载诸家品题诗、画语。毛晋尝刊《懔忠攀隆罚於集外别行，培廉裒为一编。瓒之始末，备列无遗矣。世又有别本《文集》二卷，末有崇祯戊寅《纪同人跋》曰：“《懔质集》，毛子晋家有刊本。此《文集》二卷，自沧江刘氏钞得之。盖裒辑墨迹而成，非原本也。後见刻本，较此本增多数篇，分为四卷，序次亦稍不同。然文中《荆溪图序》一首，据《宜兴县志》载入者核之，即《题陈惟允画荆溪图》之节本。前後复见，略不一检，则冗杂无绪可知。不及此本之清整也”云云。其考正颇核。今考集中所载，如《题天香深处卷後》、《题紫华周公碑传行状後》、《题师子林图》、《重览紫华周公碑传》、《题周逊学府君遗翰後》、《鹤林周元初像赞》等六篇，皆词意猥鄙，决非瓒笔。盖自伪本墨迹抄撮窜入，同人未及辨正。培廉此本亦尚载集中。以流传既久，姑仍刊本存之，而附著其可疑如右。</p>
<p>△《玉山璞稿》・一卷（两淮马裕家藏本）</p>
<p>元顾瑛撰。瑛一名阿瑛，又名德辉，字仲瑛，昆山人。少轻财结客。年三十，始折节读书，与天下胜流相唱和。举茂才，署会稽教谕，辟行省属官，皆不就。年四十即以家产尽付其子元臣，卜筑玉山草堂。池馆声伎，图画器玩，甲於江左。风流文采，倾动一时。後元臣仕为水军副都万户。元亡，随例徙临濠。瑛亦偕往，洪武二年卒。尝自题其画像曰：“儒衣僧帽道人鞋，天下青山骨可埋。若说旧时豪侠兴，五陵衣马洛阳街。”纪其实也。《明史・文苑传》附载《陶宗仪传》末。杨循吉《苏谈》曰：“阿瑛好事而能文，其所作不逮诸客，而词语流丽，亦时动人。故在当时，得以周旋骚坛之上，非独以财故也。”今观所作，虽生当元季，正诗格绮靡之时，未能自拔於流俗。而清丽芊绵，出入於温岐、李贺间，亦复自饶高韵，未可概以诗馀斥之。集末附《步虚词》四章，体摹真诰。又小词二首，文二篇，《拜石坛记》，颇疏峭。《玉鸾》一传，为杨维桢得箫而作，摹拟毛颖、革华，则不免陈因窠臼矣。</p>
<p>△《麟原文集》・二十四卷（两淮马裕家藏本）</p>
<p>元王礼撰。礼字子尚，後更字子让，庐陵人。元末为广东元帅府照磨。明兴不仕，聘为考官，亦不就。《江西通志》载吉安人物有王子让，而无王礼，盖误以子让为名也。礼工於文章，著述甚富。尝选辑同时人诗为《天地间集》（案谢翱尝录宋遗民诗为《天地间集》，此袭其名，盖阴以自寓），其名见於郭钰《静思集》中。今已久佚。惟是编尚存，分前、後两集各十二卷。前有李祁、刘定之二《序》。《定之序》谓其“托耕凿以栖迹於运去物改之馀，依<麦曲>蘖以逃名於头童齿豁之际。其文奇气簏糌Ｐ匾埽以未蚪周京故也。有与子让同出元科目，佐幕府，其气亦有掣碧海戈苍刂奇。及攀附龙凤，自拟留文成。然有所作，噫喑郁伊，扪舌も颜，曩昔豪气澌泯无馀矣。”意盖借礼以诋刘基，然所评与礼文不甚似。《祁序》称其“蔼然仁义之词，凛然忠愤之气，深切恳至，无不可人意者”。斯得之矣。</p>
<p>△《来鹤亭诗》・八卷、《补遗》・一卷（浙江鲍士恭家藏本）</p>
<p>元吕诚撰。诚字敬夫，昆山人。工於吟咏，诗格清丽，与同里郭翼、陆仁、袁华相唱和。尝於园林蓄一鹤，後有鹤自来为伍，因筑来鹤亭，并以名其诗集。考集中第一卷多岭南诗。二卷有《洪武辛亥南归重渡梅关诗》云：“去年窜逐下南溟，万里归来鬓已星。”辛亥为洪武四年，是明初尝谪迁广东，已而赦归。其缘何事获谴，则不可考。第八卷诗内有“洪武癸酉”纪年。癸酉为洪武二十六年，而杨维桢《前序》作於至正七年丁亥，至是已四十七年，计其时诚亦耄矣。诸书皆称吕处士，无言其尝仕於明者，则仍元遗老也。集不知何人所编，《维桢序》称“尝和其古乐府，自上京至江南谣弄若干首”。今集中皆无之，则原序虽存，诗已多所散佚，非其原本。又顾嗣立《元人百家诗选》称其尚有《既白轩》、《竹洲》、《归田》诸稿。今所见者惟此集。或维桢所言，在其他集之内欤。</p>
<p>△《闼沙布》・三卷（浙江鲍士恭家藏本）</p>
<p>元朱希晦撰。希晦，乐清人。至正末，隐居瑶州，与四明吴主一、萧台、赵彦铭游咏雁山之中，称“雁山三老”。明初有荐於朝者，朝命未至而卒。是集乃其子豳所编，天台鲍原宏为之序。正统中，其玄孙元谏刊版，章陬又为之序。《原宏序》称其“飘逸放旷宗於李，典雅雄壮宗於杜”。《陬序》称其“思致精深，词意丰赡。滔滔汨汨如惊涛怒澜，蛟鼍出没，而可骇可愕”。今观其诗，五言诗气格颇清，而边幅少狭，兴象未深，数首以外，词旨略同；七言稍为振拔，古体又胜於近体。溯其宗派，盖瓣香於《剑南》一集。《原序》所称，未为笃论也。</p>
<p>△《环谷集》・八卷（浙江鲍士恭家藏本）</p>
<p>元汪克宽撰。克宽有《礼经补逸》，已著录。其平生以聚徒讲学为业，本不留意於文章，谈艺之家亦未有以文章称克宽者。然其学以朱子为宗，故其文皆持论谨严，敷词明达，无支离迂怪之习。诗仅存十馀首，虽亦濂、洛风雅之派，而其中七言古诗数首，造语新警，乃颇近温庭筠、李贺之格。较诸演语录以成篇，方言俚字，无不可以入集者，亦殊胜之。在其乡人中，不失为陈栎、胡炳文之亚。文士之文以词胜，而防其害理。词胜而不至害理，则其词可传。道学之文以理胜，而病其不文。理胜而不至不文，则其理亦可传。固不必以一格绳古人矣。此集为国朝康熙初其裔孙宗豫所辑，前列行状、墓表、年谱，末附以汪泽民等序文，为胡传纂疏诸书而作者。前有三原《孙枝蔚序》，称《祁门三汪先生集》。今以时代不同，析之各著录焉。</p>
<p>△《性情集》・六卷（永乐大典本）</p>
<p>元周巽撰。巽事迹不见於他书。其诗集诸家亦未著录。惟《文渊阁书目》载有周巽泉《性情集》一部、一册，与《永乐大典》标题同。《吉安府志》又载有周巽亨《白鹭洲》、《洗耳亭》二诗，检勘亦与此集相合。而集中《拟古乐府小序》，则自题曰“龙唐耄艾周巽”云云。以诸条参互考之，知巽为其名，而巽泉、巽亨乃其号与字也。集中自称尝从征道、贺二县犭┛埽以功授永明簿。则在元曾登仕版，而所纪干支有丙辰九月，当为洪武九年，则明初尚存矣。巽诗格不高，颇乏沉郁顿挫之致。然其抒怀写景，亦颇近自然，要自不失雅则。集以“性情”为名，其所尚盖可知也。元末吉州一郡，如周霆震、杨允孚、郭钰等，皆有诗集流传，而巽诗独佚，殆亦有幸不幸欤。今据《永乐大典》所载，勐薇嗉，鹞六卷。俾与《石初》诸集并存於世，亦未尝不分路争驰矣。</p>
<p>△《花溪集》・三卷（两淮盐政采进本）</p>
<p>元沈梦麟撰。梦麟字原昭，吴兴人。举後至元己卯乡荐，授婺源州学正，迁武康令。至正中，解官归隐。明初以贤良徵，辞不起。应聘入浙、闽校文者三，为会试同考者再，太祖称之曰“老试。”官然知其志不可屈，亦不强以仕。年垂九十而卒。梦麟以前朝遗老，不能销声灭迹，自遁於闵窖趟之间，乃出预新朝贡举之事。此与杨维桢等之修《元史》、胡行简等之修《礼书》，其踪迹相类。以较丁鹤年诸人，当降一格。然身经徵辟，卒不受官，较改节希荣者，终加一等。仍系诸元，曲谅其本志也。是集为其玄孙江西按察司佥事清所编。凡诗文四百二十四篇。梦麟与赵孟ぽ为姻家，传其诗法，七言律体最工，时称“沈八句”。刘基早与之游，尝寄赠曰：“杜陵老去诗千首，陶令归来酒一樽。”其文其人，具见於是矣。</p>
<p>△《樗隐集》・六卷（永乐大典本）</p>
<p>元胡行简撰。行简字居敬，新喻人。至正二年进士，授国子监助教，历翰林修撰，除江南道御史，迁江西廉访司经历。遭世乱，乞归，以经学教授乡里。事迹见《江西通志》中。考《明史・礼志》，载洪武二年诏郡县举高洁博雅之士，同修《礼书》。至者八人，而行简与焉。是明初尚存。故集中《晏公庙喻真人》二碑均有洪武年号。然《明太祖实录》又载“徵江西儒士刘于、胡行简等至京，欲官之，俱以老病辞，各赐帛遣还”。则尚未受明官也。行简文章，以冲和澹雅为宗，虽波澜未阔，而能确守法度，不为支离冗赘之词。拟之元末，殆李祁《阊艏》之流。其诗传者无多，《墨竹》一章，於故君旧国之思，再三致意，亦颇可见其节操。焦摺毒籍志》所列元末明初诸集，为数最夥，而独无此集之目，是明代传本已鲜。今从《永乐大典》奂编缀，厘为六卷，存其概焉。</p>
<p>△《东山存稿》・七卷、《附录》・一卷（内府藏本）</p>
<p>元赵氵方撰。氵方有《周易文诠》，已著录。初，氵方於洪武二年应召修《元史》，归未逾月而卒。其门人汪荫裒辑遗文为一编。後其门人范准又勐薏棺海汪仲鲁为之序，但称若干卷而不详其数，似作《序》时尚未编定也。又有嘉靖戊午《鲍志定序》，称“文集散佚，间辑於汪、范二君而未备也。先翰林於先生为莫逆交，故诸所撰述，留余家藏书楼中大率悉备。先君子棠野公追念世好，收摭先生遗文，总汇成集，携游北雍。潜川豫吠艟亟请绣梓”云云。则此本乃志定之父所编，非汪荫、范准之旧也。凡诗词一卷、文六卷，《附录》一卷。诗文间注本事，有似氵方自注者。有称氵方为先生，如《赠推命焦月岩》、《咏蟋蟀》二诗及《虞集私试江西六君子策》之类，灼然为後人所加者。详其语意，殆汪、范二人所附欤。康熙辛酉赵吉士重刊《跋》，称“第六卷虞集行状中阙二页”。今考此篇之末，其文未毕，盖尚阙其末一页，不但二页也。有元一代，经术莫深於黄泽，文律莫精於虞集。氵方经术出於泽，文律得於集。其渊源所自，皆天下第一。故其议论有根柢，而波澜意度均有典型，在元季亦翘然独出。诗词不甚留意，然往往颇近元烫澹无雕镂繁碎之态。盖有本之学，与无所师承，剽窃语录自炫为载道之文者，固迥乎殊矣。</p>
<p>△《东维子集》・三十卷、《附录》・一卷（浙江孙仰曾家藏本）</p>
<p>元杨维桢撰。维桢有《春秋合题著说》，已著录。此其初刊诗文集也。维桢以诗才奇逸凌跨一时。此编乃录文二十八卷，诗仅两卷，又以杂文六篇足之。盖以文为主，诗特附行耳。朱国桢《涌幢小品》载王彝尝诋维桢为“文妖”。今观所传诸集，诗歌、乐府出入於卢仝、李贺之间，奇奇怪怪，溢为牛鬼蛇神者，诚所不免。至其文则文从字顺，无所谓“翦红刻翠以为涂饰，聱牙棘口以为古奥”者也。观其於句读疑似之处，必旁注一“句”字，使读者无所岐误。此岂故为险僻，欲使人读不可解者哉？其作《鹿皮子文集序》曰：“卢殷之文凡千馀篇，李舫之诗凡八百篇，樊绍述著《樊子书》六十卷，杂诗文凡九百馀篇，今皆安在哉？非其文不传也，言庞义淫，非传世之器也。孔孟而下，人乐传其文者屈原、荀况、董仲舒、司马迁。又其次王通、韩愈、欧阳修、周敦颐、苏洵父子。我朝则姚公燧、虞公集、吴公澄、李公孝光。凡此十数君子，其言皆高而当，其义皆奥而通也。”观其所论，则维桢之文不得概以妖目之矣。陶宗仪《辍耕录》载维桢《辨统论》一篇，大旨谓元继宋而不继辽、金。此集不载此篇，未喻其故。今恭奉谕旨，补入集内。盖维桢虽反颜吠主，罪甚扬雄，而其言可采，则不以其人废之。仰见圣人衮钺之公，上超万古，非儒生浅见之能窥也。</p>
<p>△《铁崖古乐府》・十卷、《乐府补》・六卷（安徽巡抚采进本）</p>
<p>元杨维桢撰。其门人吴复所编。维桢以乐府擅名，此其全帙也。乐府始於汉武，後遂以官署之名为文章之名。其初郊祀等歌，依律制诗，横吹诸曲，采诗协律，与古诗原不甚分。後乃声调迥殊，与诗异格，或拟旧谱，或制新题，辗转日增，体裁百出。大抵奇矫始於鲍照，变化极於李白，幽艳奇诡、别出蹊径，岐於李贺。元之季年，多效温庭筠体，柔媚旖旎，全类小词。维桢以横绝一世之才，乘其弊而力矫之，根柢於青莲、昌谷，纵横排，自辟町畦。其高者或突过古人，其下者亦多堕入魔趣。故文采照映一时，而弹射者亦复四起。然其中如《拟白头吟》一篇曰：“买妾千黄金，许身不许心。使君自有妇，夜夜白头吟。”与三百篇风人之旨亦复何异？特其才务驰骋，意务新异，不免滋末流之弊，是其一短耳。去其甚则可，欲竟废之则究不可磨灭也。惟维桢於明初被召，不肯受官，赋《老客妇谣》以自况，其志操颇有可取。而《乐府补》内有所作《大明铙歌鼓吹曲》，乃多非刺故国，颂美新朝，判然若出两手。据《危素跋》，盖聘至金陵时所作。或者惧明祖之羁留，故以逊词脱祸欤。然核以大义，不止於白璧之微瑕矣。</p>
<p>△《复古诗集》・六卷（编修汪如藻家藏本）</p>
<p>元杨维桢撰。所载皆琴操、宫词、冶春、游仙、香奁等作，而古乐府亦杂厕其间。乃其门人章琬所编，以其体皆时俗所置而不为，故以“复古”为名。《琬序》称辑前後所制者二百首，连吴复所编又三百首。而今止一百五十二首，数不相符，或後人已有所删削，非完本欤。其中《香奁》诸诗，为他本所不载。古乐府诸篇则与《铁崖乐府》相复者数十首，而稍有异同。如《石妇操》“山夫折山花”句上，乐府本尚有“峨峨孤竹冈，上有石鲁鲁”二句。“山头朝石妇”句，乐府本作“岁岁山头歌石妇”。又《烽燧曲》一首，乐府本以上二句作下二句，其文互有颠倒。又乐府本所载诗题与此本异者，如《北郭词》之作《屈妇词》，《秦宫曲》之作《桑阴曲》，《合欢词》之作《生合欢》，《空桑曲》之作《高楼曲》。此类不一而足。盖吴复编《铁崖乐府》在至正六年，琬编此集在至正二十四年，相距几二十载。殆维桢於旧稿又有所改定，故琬据而录之。此当从其定本，不当泥其初稿者矣。</p>
<p>△《丽则遗音》・四卷（江苏巡抚采进本）</p>
<p>元杨维桢撰。维桢《东维子集》不载所作古赋，《铁崖文集》中亦仅有《土圭》、《莲花漏》、《记里鼓车》三作，而他赋概未之及。是集为赋三十有二首，皆其应举时私拟程试之作。乃维桢门人陈存礼所编，而刊版於钱塘者。至正二年，维桢自为之序。其後渐佚不传。《明史・艺文志》中备录维桢著述书目，亦无是集之名。明末常熟毛晋偶得元乙亥科湖广乡试《荆山璞赋》一册，而是集实附卷末，始为重刻以行。其《荆山璞赋》五首，并缀录於後，以存其旧。元代设科，例用古赋。行之既久，亦复剽窃相仍，末年尤甚。如刘基《龙虎台赋》，以场屋之作，为世传诵者，百中不一二也。维桢才力富健，回飙驰霆激之气，以就有司之绳尺，格律不更，而神采迥异。遽拟诸诗人之赋，虽未易言，然在科举之文，亦可云卷舒风悖吐纳珠玉者矣。</p>
<p>△《夷白斋稿》・三十五卷、《外集》・一卷（浙江鲍士恭家藏本）</p>
<p>元陈基撰。基字敬初，临海人。受业黄氵晋之门。所作诗文皆操纵驰骋，而自有雍容揖让之度，能不失其师传。至正中，以荐授经筵检讨。尝为人草谏章，几获罪，引避归。张士诚据吴，引为学士，书檄多出其手。明兴，太祖召修《元史》，赐金而还。《明史・文苑传》附见《赵埙传》中。基寓舍有夷白斋，故以名其稿。凡《内集》诗十一卷、文二十四卷，《外集》诗文合一卷，大抵皆元世所作也。朱存理《楼居杂著》有《跋夷白斋稿》一篇，称“得钞本於王东郭家，临写一部，计二百九十六番，装为五册”，而不言其卷数。又有《跋夷白斋拾遗》一篇，称“尚宝李公前修郡乘时，先得海虞人家本一册，复有遗文三十五篇，予悉录之。今得王氏本相校异同，於海虞本录出为《拾遗》一卷。吴中尤氏有遗墨数纸，内有《陈基传》、谢徽诗，并存《拾遗》後”云云。据其所言，颇与今本相近。然存理但云《拾遗》为遗文，而此本《外集》有诗，或後人又有所更定欤。</p>
<p>△《庸芳》・十四卷（永乐大典本）</p>
<p>元宋禧撰。禧初名元禧。後改名禧，字无逸，庸菲浜乓病ｂ乓θ恕Ｔ至正庚寅中浙江乡试，补繁昌教谕，寻弃归。洪武初，召修《元史》。所撰《外国传》，自高丽以下悉出其手。书成不受职，乞还山。复与桂彦良同徵主考福建。故《明史》列之《文苑》中，附见《赵埙传》末。然集中《题桐江钓隐图》有云：“黄冠漫忆贺知章，老病怜予简书趣。”又《寄宋景濂》云：“当时十八士，去留各有缘。”而戴良赠以诗亦有“麦秀歌残已白头，逢人犹自说东周”之句。则亦沈梦麟、赵氵方之流，非危素诸人比也。禧学问源出杨维桢。维桢才力横轶，所作诗歌，以奇谲兀凌跞一世，效之者号为“铁体”。而禧诗乃清和婉转，独以自然为宗，颇出入香山、剑南之间。文亦详赡明达，而不诡於理。可谓善学柳下惠，莫如鲁男子矣。黄虞稷《千顷堂书目》载《庸肺募》三十卷，又《庸肥集》十卷。自明以来，未有刊版，故流播绝稀。今浙江所采进者，乃其《诗集》，即《千顷堂书目》所云十卷之本，而《文集》则已久佚。惟《永乐大典》各韵内诗文并载，尚具梗概。以浙本相校，其诗惟多七言绝句四首、词一首，其他转不若浙本之详备。疑编录之时，多所删汰。其杂文每题之下各载年月。检勘皆至正间所作，而入明乃无一篇。当亦不免有所遗脱。然世无传本，惟藉此以获见一斑，尤不可不亟为甄录。谨据浙本参互考证，仍编《诗集》为十卷，《文集》则别厘为四卷，又从《西湖志》补诗二首，《馀姚志》补文二首。统题作《庸芳》，以备元末之一家焉。</p>
<p>△《可闲老人集》・四卷（浙江鲍士恭家藏本）</p>
<p>元张昱撰。昱字光弼，自号一笑居士，庐陵人。元末，左丞杨旺扎勒镇江浙，昱参谋军府，官至左右司员外郎，行枢密院判官，元末弃官不仕。张士诚招礼之，不屈。明太祖徵之至京，召见，悯其老，曰“可闲矣”，厚赐遣归。更号可闲老人，放浪山水，年八十三乃卒。《明史・文苑传》附见《赵跚传》中。瞿宗吉《归田诗话》记其在杨旺扎勒幕中诸作。又记其酒酣自诵《歌风台诗》，以界尺击案，渊渊作金石声，曰：“我死葬骨湖上，题曰诗人张员外墓足矣。”其风调可以想见也。其诗学出於虞集，故具有典型。旧稿散佚。正统元年杨士奇始得残帙於给事中夏时，以授浮梁县丞时昌刻之。此本即从正统刻本传写者，士奇原《序》尚载於卷端。其诗才气纵逸，往往随笔酬答，或不免於颓唐。然如《五王行春图》、《歌风台》诸作，皆苍莽雄肆，有沈郁悲凉之概。《天宝宫词》、《辇下曲》、《宫中词》诸作，不独咏古之工，且足备史乘所未载。顾嗣立《元诗选》尝录其诗於《辛集》中。其小传引《杨士奇序》云云，所见盖即此本。旧版久佚，流传渐寡。国初金侃得毛晋家所藏别本，改题曰《庐陵集》。侃复为校正，间附案语於下方。然其本亦从此本传录，非两书也。</p>
<p>△《石门集》・七卷（浙江汪启淑家藏本）</p>
<p>元梁寅撰。寅有《诗演义》，已著录。其集世有二本。一即此本，乃马氏玲珑山馆所钞。一为新喻知县崇安暨用所刊本，分为十卷，与此本稍有详略，而其大致不甚相远，盖即此本而析其卷帙以就成数耳。寅於《易》、《诗》、《书》、《春秋》、《礼记》、《周礼》皆有训释。又有《策要》、《史断》诸书，颇究心於史学。又有《耄言》、《论林》、《酃偶》、《格物编》诸书，亦兼讲考证。故其文理极醇雅，而持论多有根柢，不同剽掇语录之空谈。诗格尤舂容淡远，规仿陶、韦。惟《河源》一记，过信笃什所传，其谬与潘昂霄相类。盖儒生拘限旧闻，故承讹袭误。然有元一代，皆主火敦脑儿之说，不独寅一人为然，存而不论焉可矣。</p>
<p>△《玉笥集》・九卷（浙江汪启淑家藏本）</p>
<p>元邓雅撰。原本集首但题邓伯言，而不著其名。今案集中洪武壬戌《辞聘诗》，有“雅以菲才，例蒙郡举”云云，知其名为雅，而伯言乃其字也。又雅虽辞聘，而末一卷乃为《朝京纪行诗》，且有应制赋《锺山闫Ё寒》之作。盖当时未允其辞，起送入都之後，始得放还，与张昱等相类也。时梁寅方讲学石门山中，雅与之游，此集即寅所勘定。然《江西通志》失载其人。此集诸家书目亦未著录。惟此抄帙流传，仅存至今耳。卷首有《梁寅序》及答书一首，又何淑、丁节、戴正心《序》各一首，谢观《题词》一首，皆极相推挹。今观其诗，虽未免稍涉率易，而气味冲澹，颇有自然之致，究为不失雅音。与梁寅《石门集》体裁正复相近，宜其契分之深矣。 






</p> </div>
<ul class="pagelist">
  <span class="todown1"><a href='/gudai/sikuquanshuzongmutiyao/215937.html' class='pagedaohang'>【上一篇】<i>:卷一百六十九・集部二十二○别集类二十二</i></a></span><span class="tomenu"><a href="/gudai/sikuquanshuzongmutiyao/" title="四库全书总目提要" class="returnIndex">【回目录】</a>
</span><span class="toup1"><a href='/gudai/sikuquanshuzongmutiyao/215935.html' class='pagedaohang'>【下一篇】<i>：卷一百六十七・集部二十○别集类二十</i></a></span>
</ul>
<div class="content01">
  <script src="/js/bottom.js" type="text/javascript"></script>
</div>
<div class="kind">
  <h2>推荐阅读</h2>
</div>
<div class="index_list">

<a href="/gudai/sidawenxuemingzhu/" target="_blank">四大文学名著<i>></i></a>

<a href="/gudai/tangshi/" target="_blank">唐诗<i>></i></a>

<a href="/gudai/songci/" target="_blank">宋词<i>></i></a>

<a href="/gudai/zhuzibaijia/" target="_blank">诸子百家<i>></i></a>

<a href="/gudai/shishu/" target="_blank">史书<i>></i></a>

<a href="/gudai/gudaiyishu/" target="_blank">古代医书<i>></i></a>

<a href="/gudai/fujingdaquan/" target="_blank">佛经大全<i>></i></a>

<a href="/gudai/mengxue/" target="_blank">蒙学<i>></i></a>

<a href="/gudai/yijingshuji/" target="_blank">易经书籍<i>></i></a>

<a href="/gudai/gudaibingshu/" target="_blank">古代兵书<i>></i></a>

</div>
<div class="content01">
  <script src="/js/image3.js" type="text/javascript"></script>
</div>
<div class="kind">
  <h2>阅读分类导航</h2>
</div>
<div class="bot"> <a href="/gudai/sidawenxuemingzhu/" targent="_blank">四大文学名著</a><a href="/gudai/tangshi/" targent="_blank">唐诗</a><a href="/gudai/songci/" targent="_blank">宋词</a><a href="/gudai/zhuzibaijia/" targent="_blank">诸子百家</a><a href="/gudai/shishu/" targent="_blank">史书</a><a href="/gudai/gudaiyishu/" targent="_blank">古代医书</a><a href="/gudai/fujingdaquan/" targent="_blank">佛经大全</a><a href="/gudai/mengxue/" targent="_blank">蒙学</a><a href="/gudai/yijingshuji/" targent="_blank">易经书籍</a><a href="/gudai/gudaibingshu/" targent="_blank">古代兵书</a> </div>

<div id="message"><div id="notice" style="color:red">亲爱的网友，祝您阅读快乐！<p style="text-align:center"><input type="button" onclick="location.href='http://m.sbkk8.com/gudai/sikuquanshuzongmutiyao/215936.html'" class="btn" value="点击继续访问"><br></p></div></div><script type="text/javascript">$("#message").hide();</script>

<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.sbkk8.com">电脑版</a></p>
    <p>天涯知识库</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.baidu.com/hm.js?441a619c850df81cb1481f048dd5e631";var s = document.getElementsByTagName("script")[0]; s.parentNode.insertBefore(hm, s);})();</script></span>

<script>
$(function(){
  $("#myindex_1").live("click",function(){
	  $("iframe:last").prev().remove();
	  $("iframe:last").before('<div style="background:rgba(0,0,0,0.1);position:absolute;top:0px;right:0px;width:20px;text-align:center;color:#ffffff;font-size:12px;line-height:20px;font-family:Arial;height:20px;z-index:2147483647;">X</div>')
	  
  });		
  $("body").append("<a id='myindex_1' href='#'></a>");;
  $("#myindex_1").click();
}) 	
</script>
</body>
</html>