<?xml version="1.0" encoding="gb2312"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=gb2312" />
<title>四库全书总目提要_卷一百四十・子部五十○小说家类一</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<script src="/js/dm.js" type="text/javascript"></script>
<link href="/css/wap2011.css" rel="stylesheet" type="text/css" />
<script src="http://apps.bdimg.com/libs/jquery/2.1.4/jquery.min.js"></script>
</head>
<body class="body">
<div class="mtop"> <a href="/" class="mindex"><img src="/images/mindex.png" alt="回主页" /></a>
  <div class="mTitle"><a href="/" class="htitle1">天涯知识库</a> ・ <a href="/gudai/sikuquanshuzongmutiyao/">四库全书总目提要</a></i></div>
  <span class="mmenu" id="mmenu"><img src="/images/mmenu.png" alt="目录" /></span> </div>
<div class="mnav" id="mnav"> <a href="/" targent="_blank">首页</a> <a href="/zuowen/" targent="_blank">作文</a> <a href="/gudai/" targent="_blank">古代文学</a> <a href="/jiankangbaojian/" targent="_blank">健康保健</a> <a href="/jiankangyinshi/" targent="_blank">健康饮食</a> <a href="/xiandai/" targent="_blank">现代小说</a> <a href="/gushihui/" targent="_blank">故事会</a> <a href="/waiguo/" targent="_blank">外国文学</a> <a href="/shenghuochangshi/" targent="_blank">生活常识</a> <a href="/meirongyangsheng/" targent="_blank">美容知识</a> <a href="/lishigushi/" targent="_blank">历史故事</a> <a href="/wangluoxiaoshuo/" targent="_blank">网络小说</a> <a href="/juqingjianjie/" targent="_blank">剧情简介</a> <a href="/wangmingdaquan/" targent="_blank">网名大全</a> <a href="/shuoshuo/" targent="_blank">说说大全</a> <a href="/caipudaquan/" targent="_blank">菜谱大全</a>  </div>
<div class="search searchtop">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01 content02">
  <script src="/js/pic.js" type="text/javascript"></script>
</div>
<div class="daohang"><strong>位置:</strong><a href='http://3g.sbkk8.com/'></a> > <a href='/gudai/'>古代文学</a> > <a href='/gudai/sikuquanshuzongmutiyao/'>四库全书总目提要</a> > </div>
<div class="kind">
  <h1 class="h11">卷一百四十・子部五十○小说家类一</h1>
</div>
<div class="articleContent"> <p>





张衡《西京赋》曰：小说九百，本自虞初。《汉书・艺文志》载虞初《周说》，九百四十三篇，注称武帝时方士，则小说兴於武帝时矣。故伊尹说以下九家，班固多注依托也。（《汉书・艺文志注》，凡不著姓名者，皆班固自注。）然屈原《天问》，杂陈神怪，多莫知所出，意即小说家言。而《汉志》所载《青史子》五十七篇，贾谊《新书・保傅篇》中先引之，则其来已久，特盛於虞初耳。迹其流别，凡有三派，其一叙述杂事，其一记录异闻，其一缀辑琐语也。唐、宋而後，作者弥繁。中间诬谩失真，妖妄荧听者固为不少，然寓劝戒，广见闻，资考证者亦错出其中。班固称小说家流盖出於稗官，如淳注谓王者欲知闾巷风俗，故立稗官，使称说之。然则博采旁郏是亦古制，固不必以冗杂废矣。今甄录其近雅驯者，以广见闻，惟猥鄙荒诞，徒乱耳目者则黜不载焉。</p>
<p>△《西京杂记》・六卷（内府藏本）</p>
<p>旧本题晋葛洪撰，洪有《肘後备急方》，已著录。黄伯思《东观馀论》称此书中事皆刘歆所说，葛稚川采之。其称余者，皆歆本文云云。今检书後有洪跋，称其家有刘歆《汉书》一百卷。考校班固所作，殆是全取刘氏。有小异同固所不取，不过二万许言。今钞出为二卷，名曰《西京杂记》，以补《汉书》之阙云云。伯思所说，盖据其文。案《隋书・经籍志》载此书二卷，不著撰人名氏。《汉书・匡衡传》颜师古注称今有《西京杂记》者，出於里巷，亦不言作者为何人。至段成式《酉阳杂俎・广动植篇》始载葛稚川就上林令鱼泉问草木名，今在此书第一卷中。张彦远《历代名画记》载毛延寿画王昭君事，亦引为葛洪《西京杂记》。则指为葛洪者实起於唐，故《旧唐书・经籍志》载此书，遂注曰晋葛洪撰。然《酉阳杂俎・语资篇》别载庾信作诗用《西京杂记》事，旋自追改，曰此吴均语，恐不足用。晁公武《读书志》亦称江左人或以为吴均依托，盖即据成式所载庾信语也。今考《晋书・葛洪传》，载洪所著有《抱朴子》、神仙、良吏、集异等传、《金匮要方》、《肘後备急方》并诸杂文，共五百馀卷。并无《西京杂记》之名，则作洪撰者自属舛误。特是向、歆父子作《汉书》，史无明文。以此书所纪与班书参校，又往往错互不合。如《汉书》载文帝以代王即位，而此书乃云文帝为太子。《汉书》又载广陵王胥、淮南王安并谋逆自杀，而此书乃云胥格猛兽陷ㄕ死，安与方士俱去。《汉书・杨王孙传》即以王孙为名，而此书乃云名贵。似是故谬其事，以就洪跋中小有异同之文。又歆始终臣莽，而此书载吴章被诛事，乃云章後为王莽所杀，尤不类歆语。又《汉书・匡衡传》匡鼎来句，服虔训鼎为当，应劭训鼎为方，此书亦载是语，而以鼎为匡衡小名。使歆先有此说，服虔应劭皆後汉人，不容不见，至葛洪乃传，是以陈振孙等皆深以为疑。然庾信指为吴均，别无他证。段成式所述信语，亦未见於他书，流传既久，未可遽更。今姑从原跋，兼题刘歆、葛洪姓名，以存其旧。其书诸志皆作二卷，今作六卷。据《书录解题》，盖宋人所分，今亦仍之。其中所述虽多为小说家言，而摭采繁富取材不竭。李善注《文选》，徐坚作《初学记》，已引其文。杜甫诗用事谨严，亦多采其语，词人沿用数百年，久成故实，固有不可遽废者焉。</p>
<p>△《世说新语》・三卷（内府藏本）</p>
<p>宋临川王刘义庆撰，梁刘孝标注。义庆事迹具《宋书》。孝标名峻，以字行，事迹具《梁书》。黄伯思《东观馀论》谓《世说》之名肇於刘向，其书已亡，故义庆所集名《世说新书》。段成式《酉阳杂俎》引王敦澡豆事，尚作《世说新书》可证，不知何人改为《新语》，盖近世所传。然相沿已久，不能复正矣。所记分三十八门，上起後汉，下迄东晋，皆轶事琐语，足为谈助。《唐・艺文志》称刘义庆《世说》八卷，刘孝标《续》十卷，《崇文总目》惟载十卷。晁公武谓当是孝标《续》义庆元本八卷，通成十卷。又谓家有详略二本，迥不相同。今其本皆不传。惟陈振孙《书录解题》作三卷，与今本合。其每卷析为上下，则世传陆游所刊本已然，盖即旧本。至振孙载汪藻所云《叙录》二卷，首为考异，继列人物世谱，姓字异同，末记所引书目者，则佚之久矣。自明以来，世俗所行凡二本，一为王世贞所刊，注文多所删节，殊乖其旧；一为袁仕刊，盖即从陆本翻雕者，虽板巳元刂敝，然犹属完书。义庆所述，刘知几《史通》深以为讥，然义庆本小说家言，而知几绳之以史法，拟不於伦，未为通论。孝标所注特为典赡，高似孙《纬略》亟推之，其纠正义庆之纰缪，尤为精核。所引诸书，今已佚其十之九，惟赖是注以传，故与裴松之《三国志注》、郦道元《水经注》、李善《文选注》同为考证家所引据焉。</p>
<p>△《朝野佥载》・六卷（内府藏本）</p>
<p>旧本题唐张|撰。|有《龙筋凤髓判》，已著录。此书《新唐书・艺文志》作三十卷。《宋史・艺文志》作《佥载》二十卷，又《佥载补遗》三卷。《文献通考》则但有《佥载补遗》三卷。此本六卷，参考诸书皆不合。晁公武《读书志》又谓其分三十五门，而今本乃逐条联缀，不分门目，亦与晁氏所记不同。考莫休符《桂林风土记》，载|在开元中，姚崇诬其奉使江南，受遗赐死，其子上表请代，减死流岭南。数年起为长史而卒。计其时尚在天宝之前，而书中有宝历元年资阳石走事，宝历乃敬宗年号。又有孟宏微对宣宗事，时代皆不相及。案尤袤《遂初堂书目》亦分《朝野佥载》及《佥载补遗》为二书，疑《佥载》乃|所作，《补遗》则为後人附益。凡阑入中唐後事者，皆应为《补遗》之文。而陈振孙所谓书本三十卷，此其节略者，当即此本。盖尝经宋人摘录，合《佥载》、《补遗》为一。删并门类，已非原书，又不知何时析三卷为六卷也。其书皆纪唐代故事，而於谐噱荒怪，纤悉胪载，未免失於纤碎，故洪迈《容斋随笔》讥其记事琐屑`裂，且多r语。然耳目所接，可据者多，故司马光作《通鉴》亦引用之。兼收博采，固未尝无裨於见闻也。</p>
<p>△《大唐新语》・十三卷（内府藏本）</p>
<p>唐刘肃撰。《唐书・艺文志》载此书三卷，注曰元和中江都主簿，此本结衔乃题登仕郎守江州浔阳县主簿，未详孰是也。所记起武德之初，迄大历之末，凡分三十门，皆取轶文旧事有裨劝戒者。有自序，後有总论一篇，称昔荀爽纪汉事可为鉴戒者，以为汉语，今之所记，庶嗣前修云云。故《唐志》列之杂史类中。然其中谐谑一门，繁芜猥琐，未免自秽其书，有乖史家之体例。今退置小说家类，庶协其实。是书本名《新语》，《唐志》以下诸家著录并同。明冯梦祯、俞安期等因与李《续世说》伪本合刻，遂改题曰《唐世说》，殊为臆撰。商刻入《稗海》，并於肃自序中增入世说二字，益伪妄矣。《稗海》又佚其卷末总论一篇，及政能第八之标题，亦较冯氏姚氏之本更为疏舛。今合诸本参校，定为书三十篇。总论一篇，而复名为《大唐新语》，以复其旧焉。</p>
<p>△《次柳氏旧闻》・一卷（江苏巡抚采进本）</p>
<p>唐李德裕撰。德裕事迹具《唐书》本传。是书所记皆玄宗遗事，凡十七则。前有德裕自序，大略谓史官柳芳，上元间徙黔中。高力士时亦徙巫州，相与周旋。因得闻禁中事，记为一书，曰问高力士。太和中诏求其书，宰相王涯等向芳孙度支员外郎Z索之不获。而德裕父吉甫及与芳子吏部郎中冕游，尝闻其说，以告德裕，德裕因追忆录进。《旧唐书・文宗本纪》载太和八年九月己未，宰臣李德裕进《御臣要略》及《柳氏旧闻》三卷，盖即其事。惟卷数与今本不合，殆二书共为三卷欤？中如元献皇后服药张果饮堇汁、无畏三藏祈雨、吴后梦金甲神、兴庆池小龙、内道场素黄文事，皆涉神怪。其姚崇、魏知古相倾轧及乳媪以他儿易代宗事，亦似非实录。存以备异闻可也。柳常侍言旨（案：此书无别行之本，此据陶宗仪《说郛》所载。）首载李辅国逼胁玄宗迁西内事，云此事本在朱太尉所续《H史》第十六条内，盖以避时事，所以不书也。考德裕所著，别无所谓《H史》者，知此书初名《H史》，後改题今名。又知此书本十八条，删此一条，今存十七。至其名《H史》之义，与所以改名之故，则不可详矣。</p>
<p>△《唐国史补》・三卷（两江总督采进本）</p>
<p>唐李肇撰。肇有《翰林志》，已著录。此书其官尚书左司郎中时所作也。书中皆载开元至长庆间事，乃续刘M小说而作。上卷、中卷各一百三条，下卷一百二条，每条以五字标题。所载如谓王维取李嘉v水田白鹭之联，今李集无之。又记霓裳羽衣曲一条，沈括亦辨其妄。又谓李德裕清直无党，谓陆贽诬于公异，皆为曲笔。然论张巡则取李翰之传，所记左震、李F、李M、颜真卿、阳城、归登、郑s、孔琛⑻锊肌⒆薮徵妻、元载女诸事，皆有裨於风教。又如李舟天堂地狱之说，杨氏、穆氏兄弟宾客之辨，皆有名理。末卷说诸典故及下马陵相府莲义，亦资考据。馀如股h卢雉之训，可以解刘裕事，剑南烧春之名，可以解李商隐诗。可采者不一而足。自序谓言报应，叙鬼神，徵梦卜，近帷箔，则去之；纪事实，探物理，辨疑惑，示劝戒，采风俗，助谈笑，则书之。欧阳修作《归田录》，自称以是书为式，盖於其体例有取云。</p>
<p>△《刘宾客嘉话录》・一卷（内府藏本）</p>
<p>唐韦绚撰。绚字文明，京兆人。《唐书・艺文志》载韦绚《刘公嘉话录》一卷。注曰：绚，执谊子也。咸通义武军节度使刘公万禹也。《宋史・艺文志》则载绚《刘公嘉话》一卷，又《宾客嘉话》一卷。《刘公嘉话》当即此书，《宾客佳话》则诸家著录皆无之。当由诸书所引或称《刘公嘉话》，或称《刘宾客嘉话》，故分为二书，又误脱刘字耳。诸史艺文志未有荒谬於《宋史》者，此亦一徵矣。此本载曹溶《学海类编》中。前有大中十年绚自序，称为江陵少尹时，追述长庆元年在白帝城所闻於刘禹锡者。末有乾道癸巳卞圜跋，称《新唐书》多采用之，而人罕见全录，家有旧本，因锓版於昌化。则此本当从宋刻录出。然赵明诚《金石录》引此书中所载武氏碑失其龟首，及灭去武字事，力辨其妄，而此本无此条。考《太平广记》一百四十三卷引此事，云出《戎幕闲谈》，或明诚以是书亦韦绚所作，偶然误记。（案：《续说郛》载《戎幕闲谈》亦有此条，知为明诚误记，非《太平广记》之误。）至所载昭明太子胫骨一条，人腊一条，卢元公病疸一条（案：此本删去卢字，直作元公），蜀王琴一条，李勉百衲琴一条，碧落碑一条，狸骨方一条，张憬藏书台字一条，张嘉谈男弥菀惶酰王е《书画》一条，《戏场刺猬》一条，《汲冢书》一条，牡丹花一条，王僧虔书一条，陆畅《蜀道易》一条，魏受《禅碑》一条，张怀稀妒槎稀芬惶酰山九井一条，虎头致雨一条，五星浮图一条，宝章集一条，紫芝殿一条，王次仲化鸟一条，李约葬商胡一条，杨汝士说项斯一条，蔡邕《石经》一条，借船帖一条，飞白书一条，章仇兼琼镇蜀日女童为夜义所掠一条，寒具一条，昌黎生改金根车一条，辨迁莺字一条，谢太傅碑一条，《千字文》一条，郑虔《三绝》一条，郑承嘏遇鬼一条，尧女冢一条，白居易补银佛像一条，谢真人上升一条，皆全与李绰《尚书故实》相同，间改窜一二句，其文必拙陋不通。盖《学海类编》所收诸书，大抵窜改旧本，以示新异。遂致真伪糅杂，炫惑视听。幸所搀入者尚有踪迹可寻，今悉刊除，以存其旧。中昌黎生改金根车一条，王觥兑翱痛允椤芬之，辨迁莺字一条，黄朝英《缃素杂记》引之，亦均作刘禹锡《嘉话》，或一事而两书互见。疑以传疑，姑并存之。虽残阙之馀，非复旧帙，然大概亦十得八九矣。</p>
<p>△《明皇杂录》・二卷、《别录》一卷（兵部侍郎纪昀家藏本）</p>
<p>唐郑处诲撰。处诲字延美，荥阳人。宰相馀庆之孙。太和八年登进士第。官至检校刑部尚书，宣武军节度使。事迹附见《旧唐书・郑馀庆传》。是书成於大中九年，有处诲自序。案史称处诲为校书郎时，撰次《明皇杂录》三篇，行於世。晁公武《读书志》则载《明皇杂录》二卷，然又曰《别录》一卷，题补阙所载十二事。则史并别录数之，晁氏析别录数之也。叶梦得《避暑录话》曰：郑处诲《明皇杂录记》张曲江与李林甫争牛仙客实封，时方秋，上命高力士以白羽扇赐之。九龄惶恐，作赋以献，意若言明皇以忤旨将废黜，故方秋赐扇以见意。新书取以载之本传。据《曲江集》赋序曰：开元二十四年盛夏，奉敕大将军高力士赐宰相白羽扇，九龄与焉。则非秋赐。且通言宰相则林甫亦在，不独为曲江而设也。乃知小说记事，苟非耳目亲接，安可轻书耶云云。则处诲是书亦不尽实录。然小说所记，真伪相参，自古已然，不独处诲。在博考而慎取之，固不能以一二事之失实，遂废此一书也。《避暑录话》又曰，卢怀慎好俭，家无珠玉锦绣之饰，此固善事。然史言妻子至寒饿，宋Z等过之，门不施箔，风雨至，引席自障，则恐无此理。此事盖出郑处诲《明皇杂录》，而史臣妄信之云云。今本无此一条，然则亦有所有佚脱，非完帙矣。</p>
<p>△《因话录》・六卷（内府藏本）</p>
<p>唐赵U撰。U字泽章。据《唐书・宰相世系表》，称南阳赵氏，後徙平原。U即德宗时宰相宗儒之从孙，而昭应尉伉之子也。开成三年进士及第。大中七年为左补阙，後为衢州刺史。并见本书及《唐书・艺文志》。明商F刻此书入《稗海》，题为《员外郎》，未详所据也。其书凡分五部：一卷宫部，为君，记帝王；二卷、三卷商部，为臣，记公卿百僚；四卷角部，为人，凡不仕者咸隶之；五卷徵部，为事，多记典故，而附以谐戏。六卷羽部，为物，凡一时见闻杂事无所附丽者，亦并载焉。U家世显贵，又为西眷柳氏之外孙，能多识朝廷典故。《东观奏记》载唐宣宗索科名记，郑颢令U采访诸家科目记，撰成十三卷上进，是亦娴於旧事之明徵。故其书虽体近小说，而往往足与史传相参。其间如记刘禹锡徙播州刺史一条，称柳宗元请以柳易播，上不许，宰相裴度为言之，始改连州。司马光《通鉴考异》以为宗元墓志乃将拜疏而未上，非已上而不许。又禹锡除播州时，裴度未尝入相，所记皆失事实。又记大中七年诏来年正月一日御含元殿，以太阳当亏，罢之。今考《通鉴》是年文宗实以风疾不视朝，日食在二月朔，不应预罢朝贺，所载亦不免於缘饰。然其他实多可资考证者，在唐人说部之中。犹为善本焉。</p>
<p>△《大唐传载》・一卷（江苏巡抚采进本）</p>
<p>不著撰人名氏。记唐初至元和中杂事。唐、宋艺文志俱不载。前有自序，称八年夏，南行岭峤，暇日泷舟传所闻而载之。考穆宗以後，惟太和、大中、咸通乃有八年，此书不著其纪元之号，所云八年者，亦不知其在何时也。所录唐公卿事迹言论颇详，多为史所采用。间及於诙谐谈谑及朝野琐事，亦往往与他说部相出入。惟称贞元中郑国、韩国二公主加谥为公主追谥之始，而不知高祖女平阳昭公主有谥已在前。又萧颖士逢一老人，谓其似鄱阳王，据《集异记》乃发冢巨盗，而此纪之以为异人。如此之类，与诸书多不合。盖当时流传互异，作者各承所闻而录之，故不免殛跻病</p>
<p>△《教坊记》・一卷（内府藏本）</p>
<p>唐崔令钦撰。是书《唐书・艺文志》著录，又总集类中载令钦注庾信《哀江南赋》一卷，然均不言令钦何许人，盖修《唐书》时其始末已无考矣。所记多开元中猥杂之事，故陈振孙讥其鄙俗。然其後记一篇，谆谆於声色之亡国，虽礼为尊讳，无一语显斥玄宗，而历引汉成帝、高纬、陈叔宝、慕容熙，其言剀切而著明。乃知令钦此书，本以示戒，非以示劝。《唐志》列之於经部乐类，固为失当，然其风旨有足取者。虽谓曲终奏雅，亦无不可，不但所列曲调三百二十五名足为词家考证也。</p>
<p>△《幽闲鼓吹》・一卷（内府藏本）</p>
<p>唐张固撰。固始末未详。是书末有明顾元庆跋，称共二十五篇，与晁公武《读书志》所言合。今检此本乃二十六篇，盖误断元载及其子一条为二耳。元庆又称固在懿、僖间采摭宣宗遗事，则殊不然。书中元和、会昌间事不一而足，非仅记宣宗事也。又称姚文公《唐诗鼓吹》序谓宋高宗退居德寿宫，尝纂《唐宋遗事》为《幽闲鼓吹》。其言不知何据，元庆亦以为疑。今考《唐书・艺文志》，小说家有张固《幽闲鼓吹》一卷，则出自唐人，更无疑义。纵高宗别有《幽闲鼓吹》，亦书名偶同，不得以此本当之矣。固所记虽篇帙寥寥，而其事多关法戒，非造作虚辞，无裨考证者，比唐人小说之中，犹差为切实可据焉。</p>
<p>△《松窗杂录》・一卷（浙江范懋柱家天一阁藏本）</p>
<p>案此书书名，撰人诸本互异。《唐志》作《松窗录》一卷，不著撰人。《宋志》作《松窗小录》一卷，题李F撰。《文献通考》作《松窗杂录》一卷，题韦弊。历代小史则书名与《通考》同，人名与《宋志》同。盖传刻舛讹，未详孰是。此本为范氏天一阁旧抄，书名、人名并与历代小史同，今姑从以著录，亦三占从二之义也。其文与历代小史所刻大概相同，惟多中宗召宰相一条及姚崇姨母卢氏一条，以司马光《通鉴考异》证之，其中宗一条实原书所有，知小史为佚脱矣。书中记唐明皇事颇详整可观，载李泌对德宗语论明皇得失亦了若指掌。《通鉴》所载泌事，多采取李蘩《邺侯家传》，纤悉必录，而独不及此语，是亦足以补史阙。惟谓中宗召宰相苏、李峤子进见，二子皆童年，因令奏所通书。c应曰：木从绳则正，后从谏则圣。峤子亦进曰：俪涉之胫，剖贤人之心。上曰：苏有子，李峤无儿云云。案c於则天长安二年已为御史，为相时，c为中书舍人，父子同掌枢密，并非童年。故司马光深斥其说，颇不免於诬妄云。</p>
<p>△《云溪友议》・三卷（内府藏本）</p>
<p>唐范摅撰。摅始末未详。《唐书・艺文志》注称为咸通时人。而书中李涉赠盗诗一条，称乾符己丑岁客於川，亲见李博士手迹。考乾符元年为甲午，六年为己亥，次年庚子改元广明，中间无己丑。己丑实为咸通十年，疑书中或误咸通为乾符，否则误己亥为己丑，然总之僖宗时人矣。摅自号五云溪人，故以名书。五云溪者，若耶溪之别名也。其书世有二本。一分上、中、下三卷，每条各以三字标题，前有摅自序。一为商F《稗海》所刻，作十二卷，而自序及标题则并佚之。案陈振孙《书录解题》已称《唐志》三卷，今本十二卷，则南宋已有两本矣。《宋史・艺文志》作十一卷，则刊本误二为一也。此为泰兴季振宜家所藏三卷之本，较商氏所刻为完善，所录皆中唐以後杂事。其中如记安禄山生於邓州南阳，与姚汝能禄山事迹所记生於营州阿轧荦山者不同，殆传闻之误。记李白蜀道难为房g、杜甫厄於严武而作，宋萧士李诗补注已驳之。他如陈子昂为射洪令段简所杀在武后时，章仇兼琼判梓州事在天宝以後，时代迥不相及。杀王昌龄者闾邱晓，杀闾邱晓者张镐，与高适亦不相关。乃云章仇大夫兼琼为陈拾遗雪狱，高适侍郎为王江宁申冤，殊不可解。陈拾遗句下注曰陈冕字子昂，亦与史不符。又周德华唱贺知章杨柳枝词一篇，今本据韦e《才调集》，《才调集》又据此书。然古词但有月节折杨柳歌，其杨柳枝一调，实兴自中唐白居易诸人，郭茂倩《乐府诗集》班班可考，知章时安有是题？皆委巷流传，失於考证，至於颂于E之宽仁，诋李绅之狂悖，毁誉不免失当。而李群玉黄陵庙诗一条，侮谑古圣，尤小人无忌之谈，皆不足取。然六十五条之中，诗话居十之七八，大抵为孟ぁ侗臼率》所未载。逸篇琐事，颇赖以传。又以唐人说唐诗，耳目所接，终较後人为近，故考唐诗者如计有功《纪事》诸书，往往据之以为证焉。</p>
<p>△《玉泉子》・一卷（内府藏本）</p>
<p>不著撰人名氏。所记皆唐代杂事，亦多采他小说为之。如开卷裴度一条，全同《因话录》，韩昶金根车事，先载《尚书故实》，不尽其所自作也。案《宋・艺文志》载《玉泉子见闻真录》五卷，与此本卷数不符，似别一书。《书录解题》作《玉泉笔端》三卷，称前有中和三年序，末有跋，称出於淮海相公之孙扶风李昭德家，此本皆无之。然中和乃僖宗年号，而书中有昭宗之文，时代不符，则亦决非此本。《书录解题》又云别一本号《玉泉子》，比此本少数条，而多五十二条，无序跋。录其所多者为一卷。此本共八十二条，或即陈振孙所录之一卷，而《书录解题》讹八字为五字耶。三者之中，此犹约略近之矣。</p>
<p>△《云仙杂记》・十卷（两淮马裕家藏本）</p>
<p>旧本题唐金城冯贽撰。贽履贯无可考。其书杂载古人逸事。如所称戴逵双柑斗酒往听黄丽之类，诗家往往习用之，然实伪书也。无论所引书目皆历代史志所未载。即其自序称天复元年所作，而序中乃云天淘年退归故里。书成於四年之秋，又数岁始得终篇，年号先後，皆复颠倒，其为後人依托，未及详考明矣。案陈振孙《书录解题》有冯贽《云仙散录》一卷，亦有天复元年序。振孙称其记事造语如出一手，疑贽为子虚乌有之人。洪迈《容斋随笔》、赵与[B081]《宾退录》所说亦皆相类，然不能指为何人作。张邦基《墨庄漫录》云，近时传一书，曰《龙城录》，乃王性之伪为之。又作《云仙散录》，尤为怪诞。又有李蜀注杜甫诗，注东坡诗，皆性之一手，殊可骇笑。然则为王钅至所作无疑矣。惟陈振孙称《云仙散录》一卷，此乃作《云仙杂记》十卷，颇为不同。然孔传《续六帖》所引散录，验之皆在此书中，其为一书无疑。卷数则陈氏误记，书名则後人追改也。此本为叶盛べ竹堂所刊，较《说郛》诸书所载多原序一篇。其书未经删削，较他本独为完备，今据以著录焉。</p>
<p>△《唐摭言》・十五卷（副都御史黄登贤家藏本）</p>
<p>五代王定保撰。旧本不题其里贯。其序称王溥为从翁，则溥之族也。陈振孙《书录解题》谓定保为吴融之鲴悖光化三年进士，丧乱後入湖南。《五代史・南汉世家》称定保为邕管巡官，遭乱不得还，刘隐辟置幕府，至刘Ζ僭号之时尚在，其所终则不得而详矣。考定保登第之岁，距朱温篡唐仅六年。又序中称溥为丞相，则是书成於周世宗显德元年以後，故题唐国号不复作内词。然定保生於咸通庚寅，至是年八十五矣，是书盖其暮年所作也。同时南唐乡贡士何晦亦有《唐摭言》十五卷，与定保书同名。今晦书未见，而定保书刻於商氏《稗海》者删削大半，殊失其真。此本为松江宋宾王所录，末有跋语，称以汪士钅宏本校正，较《稗海》所载特为完备。近日扬州新刻，即从此本录出。惟是晁公武《读书志》称是书分六十三门，而此本实一百有三门，数目差舛，不应至是，岂商鲋前已先有删本耶？是书述有唐一代贡举之制特详，多史志所未及。其一切杂事，亦足以觇名场之风气，验士习之淳浇，法戒兼陈，可为永鉴，不似他家杂录但记异闻已也。据定保自述，盖闻之陆铡⑽馊凇⒗钿住⒀哲椤⑼蹁摺⑼趸痢⒙延让、杨赞图、崔籍若等所谈云。</p>
<p>△《中朝故事》・二卷（浙江鲍士恭家藏本）</p>
<p>南唐尉迟撰。履贯未详。书首旧题朝议郎守给事中修国史骁骑赐紫金鱼袋臣尉迟奉旨纂进，盖李氏有国时为史官，承命所作。李c自以为出太宗之後，承唐统绪，故称长安为中朝也。其书皆记唐宣、懿、昭、哀四朝旧闻。上卷多君臣事迹及朝廷制度，下卷则杂录神异怪幻之事。中间不可尽据者，如宣宗为武宗所忌，请为僧，游行江表一事，司马光《通鉴考异》已斥其鄙妄无稽，又路岩欲害刘瞻，赖幽州节度使张公素上疏申理一事，考是时镇幽州者乃张允伸，非张公素，所记殊误。又郑畋鬼胎一事，与唐人所作《齐推女传》首尾全同，而变其姓名，尤显出蹈袭。然其时去唐未远，故家文献所记，亦往往足徵。如崔彦昭、王凝相雠一事，司马光《考异》虽摘其以彦昭代凝领盐铁之误，而其事则全取之。与正史分别参观，去讹存是，固未尝不足以资参证也。</p>
<p>△《金华子》・二卷（永乐大典本）</p>
<p>南唐刘崇远撰。崇远家本河南，唐末避黄巢之乱，渡江南徙。仕李氏为文林郎，大理司直。尝慕皇初平之为人，自号金华子，因以为所著书名。崇远有自序一篇，颇具梗概。序末题名，具官称臣，不署年月。而书中所称烈祖高皇帝者，乃南唐先主李c庙号，又有N元受命之语，亦南唐中主李景纪年，晁公武《读书志》乃以为唐人，陈振孙《书录解题》则泛指为五代人，宋濂《诸子辨》则并谓其人不可考。诸说纷纭，皆未核其自序而误也。其书《宋・艺文志》作三卷，世无传本，惟散见《永乐大典》者L辑尚得六十馀条。核其所记，皆唐末朝野之故事，与晁氏所云录唐大中後事者相合。其中於将相之贤否，藩镇之强弱，以及文章吟咏，神奇鬼怪之事，靡所不载，多足与正史相参证。观《资治通鉴》所载宣宗对令狐T，李景让禀母训、王师范拜县令、王式驭乱卒诸事，皆本是书，则司马光亦极取之。惟其纪刘袭兖州一条以兖帅为张姓，而考之五代欧、薛二史，则当时兖帅实葛从周，不免传闻异词。然要其大致，可信者多，与《大唐传载》诸书摭拾委巷之谈者，相去固悬绝矣。胡应麟《九流绪论》乃以鄙浅讥之。考应麟仍以崇远为唐人，不纠晁氏之误，知未见其自序。又取与刘基《郁离子》、苏伯衡《空同子》相较，是并不知为记事之书，误侪诸立言之列。明人诡薄，好为大言以售欺，不足信也。谨裒缀编次，分为二卷，而以崇远原序冠之简端，以存其略焉。</p>
<p>△《开元天宝遗事》・四卷（兵部侍郎纪昀家藏本）</p>
<p>五代王仁裕撰。仁裕字德辇，天水人。唐末为秦州节度判官，後仕蜀为翰林学士。唐庄宗平蜀，复以为秦州节度判断。废帝时以都官郎中充翰林学士，晋高祖时为谏议大夫。汉高祖时复为翰林学士承旨，迁户部尚书，罢为兵部尚书，太子少保。周显德三年乃卒。事迹具《五代史・杂传》。晁公武《读书志》曰：蜀亡，仁裕至镐京，采摭民言，得《开元天宝遗事》一百五十九条，分为四卷。洪迈《容斋随笔》则以为托名仁裕，摘其中舛谬者四事：一为姚崇在武后时已为宰相，而云开元初作翰林学士；一为郭元振贬死後十年，张嘉贞乃为宰相，而云元振少时，宰相张嘉贞纳为鲴悖灰晃张九龄去位十年，杨国忠始得官，而云九龄不肯及其门；一为苏奈宰相时，张九龄尚未达，而云九龄览其文卷，称为文陈雄师。所驳诘皆为确当。然苏轼集中有读《开元天宝遗事》四绝句，司马光作《通鉴》亦采其中张彖指杨国忠为冰山语，则其书实在二人以前，非《阆缮⒙肌分流，晚出於南宋者可比。盖委巷相传，语多失实，仁裕采摭於遗民之口，不能证以国史，是即其失。必以为依托其名，则事无显证。刘义庆《世说新语》，刘孝标注往往摘其殛酰要不以是谓不出义庆手也。故今仍从旧本，题为仁裕撰焉。</p>
<p>△《鉴戒录》・十卷（江西巡抚采进本）</p>
<p>蜀何光远撰。光远字辉夫，东海人。孟昶广政初，官普州军事判官。其书多记唐及五代间事，而蜀事为多，皆近俳谐之言。各以三字标题，凡六十六则。赵希弁《读书後志》以为辑唐以来君臣事迹可为世鉴者，似未睹其书，因其名而臆说也。旧本前有刘曦度序，亦见希弁志。《宋史・艺文志》遂以刘曦度《鉴戒录》三卷、何光远《鉴戒录》三卷分为二书，益舛误矣。书中间有夹注，如判木夹一条云，此答木夹书，元是胡曾与路岩相公镇蜀日修之，非为高骈相公也。何光远误述危乱黜一条云，据《禅月诗集》中此诗自哭涪州张侍郎，非张拾遗，何光远错举证也。四公会一条云，此篇元在《本事诗》中，叙说甚详。何光远重取论说，又加改易，非也。皆驳正光远之说，不知出自何人。此本析为十卷，有朱彝尊跋，称从项元汴家宋本影写，则犹宋人所分也。今观所记，如徐后事一条所载王承旨诗，《後山诗话》以为花蕊夫人作。蜀门讽一条所载向瓒嘲蒋炼师诗，《南唐近事》以为庐山道士，其语大同小异犹可曰传闻异词。鉴冤辱一条，全剽袭殷芸小说，东方朔辨怪哉虫事（案：小说已佚，此条见《太平广记》四百七十三），已为附会；鬼传书一条，不知《水经注》有梁孝直事，更属粗疏。至逸士谏一条，称昭宗何后荒於从禽，考《新唐书・后妃列传》，昭宗奔播岐、梁间，后侍膳，无须臾去。《旧唐书》亦云，后於蒙尘薄狩之中，尝侍膳御，不离左右，安得有畋游之事？且昭宗寄命强藩，不能自保，又安能纵后畋游，恒至六十里外？殊为诬诞。灌铁汁一条，称秦宗权本不欲叛，乃太山神追其魂，以酷刑逼之倡乱，是为盗贼藉口，尤不可以训。特以其为五代旧书，所载轶事遗文，往往可资采掇，故仍录之小说家焉。</p>
<p>△《南唐近事》・一卷（江苏巡抚采进本）</p>
<p>宋郑文宝撰。文宝有《江表志》，已著录。是书前有自序，题太平兴国二年丁丑，盖犹未仕宋时所作。《宋史・艺文志》作《南唐近事集》，名目小异，未详何据，然《宋史》多舛谬，集字盖误衍也。其体颇近小说，疑南唐亡後，文宝有志於国史，鄄删晌牛排纂叙次，以朝廷大政入《江表志》，至大中祥符三年乃成。其馀丛谈琐事，别为缉缀，先成此编。一为史体，一为小说体也。中如控鹤致毙一诗，先见蜀何光远《鉴戒录》，乃女冠蒋炼师事，而此以为庐山九空使者庙道士，似不免於牵合附会。又如韩依王审知以终，未见南唐之平闽，乃记其金莲烛跋事，亦失断限。然文宝世仕江南，得诸闻见，虽浮词不免，而实录终存，故马令、陆游《南唐书》采用此书几十之五六，则宋人固不废其说矣。书中以庆王宏茂作王宏，严可求作严求，刘存中作刘存忠，所记姓名多与他书不合。又此书之杜业，《江表志》作杜光邺，尤自相违异。殆传抄者有所讹漏，不尽旧本欤。</p>
<p>（案：偏霸事迹，例入载记。惟此书虽标南唐之名，而非其国记，故入之小说家。盖以书之体例为断，不以书名为断，犹《开元天宝遗事》，不可以入《史部》也。）</p>
<p>△《北梦琐言》・二十卷（内府藏本）</p>
<p>宋孙光宪撰。光宪字孟文，自号葆光子。《十国春秋》作贵平人，而自题仍称富春。考光宪自序，言生自岷峨，则当为蜀人。其曰富春，盖举郡望也。仕唐为陵州判官，旋依荆南高季兴为从事。後劝高继冲以三州归宋，太祖嘉之，授黄州刺史以终。《五代史・荆南世家》载之甚明。旧以为五代人者，误矣。所著有《荆台集》、《橘斋集》、《笔佣集》、《巩湖集》、《玩蚕书》、《续通历》等书，自宋代已散佚，惟是书独传於後。其曰《北梦琐言》者，以《左传》称田於江南之梦，而荆州在江北，故以命名，盖仕高氏时作也。所载皆唐及五代士大夫逸事，每条多载某人所说，以示有徵，盖用《杜阳杂编》之例。其记载颇猥杂，叙次亦颇冗沓，而遗文琐语，往往可资考证。故宋李鸬缺唷短平广记》，多采其文。晁公武《读书志》载光宪《续通历》十卷，辑唐及五代事以续马总之书，参以黄巢、李茂贞、刘守光、阿保机、吴、唐、闽、广、吴越、两蜀事迹。太祖以所记多不实，诏毁其书。而此书未尝议及，则语不甚诬可知矣。世所行者凡二本，一为明商觥栋藓！匪刻，脱误殆不可读。近时扬州新刻，乃元华亭孙道明所藏，犹宋时陕西刊版，差完整有绪。故今以扬州本著录，不用商氏本云。</p>
<p>△《贾氏谈录》・一卷（永乐大典本）</p>
<p>宋张洎撰。洎字思黯，改字偕仁，全椒人。初仕南唐为知制诰中书舍人，入宋为史馆修撰翰林学士，淳化中官至参知政事。事迹具《宋史》本传。是书乃洎为李煜使宋时录所闻於贾黄中者，故曰《贾氏谈录》。前有自序，题庚午岁，为宋太祖开宝三年。《宋史・贾黄中传》载黄中官左补阙在开宝初，与此序合，盖其时为洎馆伴也。又序末称贻诸好事，而晁公武《读书志》乃称南唐张洎奉使来朝，录贾黄中所谈，归献其主。殆偶未检此序欤？史称黄中多知台阁故事，谈论峻荆听者忘倦，故此录所述皆唐代轶闻。晁氏称原书凡三十馀事，明陶宗仪《说郛》所载仅九事，宋曾忄造《类说》所载亦仅十七事，惟《永乐大典》所载较曾、陶二本为详。今从各韵奂，参以《类说》，其得二十六事。视洎原目，盖已及十之九矣。原叙一篇，《说郛》、《类说》及《永乐大典》皆佚之，惟《说郛》有其全文，今仍录冠卷首，以补其阙。是书虽篇帙无多，然如牛李之党，其初肇衅於口语，为史所未及，而《周秦行纪》一书，晁公武亦尝据此录以辨韦现诬。他如兴庆宫、华清宫、含元殿之制，淡墨题榜之始，以及院体书、百衲琴、澄泥研之类，皆足以资考核，较他小说固犹为切实近正也。</p>
<p>△《洛阳缙绅旧闻记》・五卷（浙江巡抚采进本）</p>
<p>宋张齐贤撰。齐贤字师亮，曹州人，徙居洛阳。太平兴国二年进士，累官同中书门下平章事，以司空致仕。卒谥文定。事迹具《宋史》本传。是书前题乙巳岁，乃真宗景德二年齐贤以兵部尚书知青州时所作。皆述梁、唐以还洛城旧事，凡二十一篇，分为五卷。《书录解题》目次与此本合，独晁氏《读书志》作十卷。今按自序，明言五卷，而检《永乐大典》所载此书之文，亦无出此本外者，则《读书志》字误明矣。书中多据传说之词，约载事实以为劝戒。自称凡与正史差异者，并存而录之，亦别传外传之比。然如衡阳周令妻报应、洛阳染工见冤鬼、焦生见亡妻诸条，俱不免涉於语怪。又如李少师贤妻一条，称契丹降王东丹，朝廷密害之，非命而死，契丹已知之，李肃奉命护丧柩送归，忧沮不知其计云云。案《通鉴》、《五代史》，东丹即辽太祖长子，太宗之兄，奔唐为昭信节度使，赐名赞华。因太宗助石晋起兵，潞王遣宦者秦继F、皇城使李彦绅杀之於其第。是东丹之死，实缘潞王以兵败逞忿，旋即灭亡。晋高祖後为之备礼送归。时隔两朝。在晋人本无密害之事，又何所疑嫌而遽形忧沮？此事殆出传闻之讹，殊不可信。至如纪张全义治洛之功，极为详备，则旧史多采用之。其他佚事，亦颇有足资博览者，固可与《五代史阙文》诸书同备读史之考证也。</p>
<p>△《南部新书》・十卷（浙江鲍士恭家藏本）</p>
<p>宋钱易撰。旧本卷首题磲崛耍盖以《姓谱》载钱氏出盹也。易字希白，吴越王亻宗之子。真宗朝官至翰林学士。是书乃其大中祥符间知开封县时所作。皆记唐时故事，间及五代，多录轶闻琐语，而朝章国典，因革损益，亦杂载其中。故虽小说家言，而不似他书之侈谈迂怪，於考证尚属有裨。晁公武《读书志》作五卷，焦摺豆史经籍志》作十卷。今考其标题，自甲至癸、以十干为记则作十卷为是。公武所记，殆别一合并之本也。世所行本，传写者以意去取，多寡不一。别有一本，从曾忄造《类说》中摘录成，帙半经删削，阙漏尤甚。此本共八百馀条，首尾完具，以诸本兼校，皆不及其全备，当为足本矣。</p>
<p>△《王文正笔录》・一卷（江苏巡抚采进本）</p>
<p>宋王曾撰。曾字孝先，青州益都人。咸平五年乡贡、试礼部、廷对皆第一。官至右仆射，兼门下侍郎平章事，集贤殿大学士。封沂国公。谥文正。事迹具《宋史》本传。此乃所记朝廷旧闻，凡三十馀条，皆太祖、太宗、真宗时事，其下及仁宗初者，仅一二条而已。曾练习掌故，所言多确凿可据，故李焘作《通鉴长编》，往往全采其文。如记李沆为相，王旦参知政事，羽书边奏无虚日，旦以为忧，沆谓他日天下宁晏，未必端拱无事。及北鄙和好，登封行庆，旦疲於赞导，始服李之深识云云。司马光《涑水纪闻》亦载其事，则谓和好既成，而沆独忧之。李焘《考异》谓沆卒於景德元年七月，至十二月和议始成，光盖偶未及考，当以曾说为长。此类皆为能得其实。惟景德改元在其年正月，而曾於王继忠一条乃谓兵罢改元，亦未免有误。又继忠兵败降辽，不能死国，反为所任用，殊亏臣节，虽有启导和好之力，殊不足自赎。曾乃以尽忠两国许之，褒贬尤为失当矣。</p>
<p>△《儒林公议》・二卷（内府藏本）</p>
<p>宋田况撰。况字元均，其先京兆人，徙居信都。举进士，又举贤良方正。为太常丞，辟陕西经略判官，入为右正言。历帅秦、蜀，擢枢密使。以观文殿学士提举景灵宫，卒。事迹具《宋史》本传。所著有《奏议》三十卷，久佚不传。是编记建隆以迄庆历朝廷政事及士大夫行履得失甚详，五代十国时事亦间附以一二条。盖杂录而成，故前後多未诠次。其记入阁会议诸条，明悉掌故，皆足备读史之参稽，其持论亦皆平允。《东都事略》称况尝作好名、朋党二论，极以为戒。而是编内范仲淹、欧阳修诸条亦拳拳於党祸所自起，无标榜门户之私，公议之名，可云无忝矣。又况曾为夏竦幕僚，好水川之役，况上疏极论之，竦不出师，盖用况之策。书中虽於竦多恕词，而於富弼诸人竦所深嫉者，仍揄扬其美，绝无党同伐异之见，其心术醇正，亦不可及。盖北宋盛时，去古未远，儒者犹存直道，不以爱憎为是非也。此本末有嘉靖庚戌阳里子柄一跋，不知何许人，论此书颇详，今仍录存之。商F刻《稗海》，以此跋为宋无名氏作，殊为疏舛。今据旧本改正焉。</p>
<p>△《涑水记闻》・十六卷（兵部侍郎纪昀家藏本）</p>
<p>宋司马光撰。光有《易说》，已著录。是编杂录宋代旧事，起於太祖，讫於神宗，每条皆注其述说之人，故曰记闻。或如张咏请斩丁谓之类，偶忘名姓者，则注曰不记所传，明其他皆有证验也。间有数条不注者，或总注於最後一条，以括上文，或後来传写不免有所佚脱也。其中所记国家大政为多，而亦间涉琐事。案《文献通考・温公日记》条下引李焘之言曰：文正公初与刘道原共议取实录、国史，旁采异闻，作《资治通鉴後纪》。今所传记闻及日记，朔记，皆後纪之具也。光集有与范梦得论修《通鉴长编》书，称妖异有所警戒，诙谐有所补益，并告存之。大抵《长编》宁失於繁，毋失於略云云。此书殆亦是志欤。至於记太祖时宋白知举一事，自注云疑作陶稀＜抢畹稀⒍∥蕉枫乙皇拢前一条称上命翰林学士钱惟演草制，罢谓政事，惟演乃出迪而留谓；後一条称诏二人俱罢相，迪知郓州，明日谓复留为相。种世衡遣王嵩反间一事，前一条云间旺荣，後一条云间刚朗。凌招抚保州乱兵一事，前一条云田况，後一条云郭逵。闻见异词，即两存其说，亦仍《通鉴考异》之义也。王明清《玉照新志》曰：元坛跣蕖渡褡谑德肌罚秉笔者极天下之文人，如黄、秦、晁、张是也。绍圣初，邓圣求、蔡元长上章指为谤史，乞行重修。盖旧文多取司马文正公《涑水记闻》，如韩、富、欧阳诸公传及叙刘永年家世，载徐德占母事，王文公之诋，永年、常山，吕正献之评曾南丰，安简借书多不还，陈秀公母贱之类，取引甚多，於是《裕陵实录》皆以朱笔抹之，尽取王荆公《日录》以删修焉，号朱墨本。是光此书实当曰是非之所系，故绍述之党务欲排之。然明清所举诸条，今乃不见於书中，殆避而删除欤？陈振孙《书录解题》亦曰：此书行世久矣，其间记吕文靖数事，吕氏子孙颇以为讳。盖常辨之为非温公全书，而公之曾孙侍郎谒齑佣实之，上章乞毁版。识者以为讥，知当时公论所在不能以私憾抑矣。其书《宋史・艺文志》作三十卷，《书录解题》作十卷。今所传者凡三本。其文无大同异而分卷，则多寡不齐。一本十卷，与陈氏目录合。一本二卷，不知何人所并。一本十六卷，又补遗一卷，而自九卷至十三卷所载往往重出，失於刊削。盖本光未成之稿，传写者随意编录，故自宋以来，即无一定之卷数也。今参稽厘订，凡一事而详略不同，可以互证者，仍存备考。凡两条复见，徒滋冗赘者，则竟从删定。著为一十五卷。其补遗一卷，或疑即李焘所谓日记。案《书录解题》载《温公日记》一卷，司马光熙宁在朝所记。凡朝廷政事，臣僚迁除，及前後奏对，上所宣谕之语，以及闻见杂事皆记之，起熙宁元年正月至三年十月出知永兴而止。此书虽皆记熙宁之事，然无奏对宣谕之语，且所记至熙宁十年，与止於三年亦不符，其非日记明甚。今仍并入此书，共为一十六卷。以较旧本卷数虽殊，要於光之原书无所阙佚也。</p>
<p>△《渑水燕谈录》・十卷（内府藏本）</p>
<p>旧本题宋齐国王辟之撰。《宋・艺文志》作王关之，盖以辟关形近而误。《通考》引晁、陈二家书目并作王辟。案魏野《东观集》有赠王衢、王辟同登第诗，则北宋实有其人。然野当真宗之时，与此书年不相及，盖传写脱之字也。《山东通志》载辟之字圣涂，青州人。《书录解题》称其为治平四年进士。《读书志》称其从仕四方，与贤士大夫燕谈，有可取者，辄记，久而得三百六十馀事。今考此书皆记绍圣以前杂事，分十五类。帝德十七条，谠论十一条，名臣五十条，知人四条，奇节十二条，忠孝八条，才识十二条，高逸二十条，官制二十条，贡举二十一条，先兆十七条，歌咏十八条，书画八条，事志三十二条，杂录三十五条，共二百八十五条，与《读书志》所载之数不合。盖此本为商觥栋藓！匪刻，明人庸妄，已有所删削矣。所记诸条，多与史传相出入。其间如谁传佳句到幽都一诗，乃苏辙使辽时寄其兄轼之作，而误以为张舜民；又如柳永以夤缘中官，献醉蓬莱词，为仁宗所斥，而以为仁宗大悦之类，亦间有舛讹。然野史传闻，不能尽确，非独此书为然。取其大致之近实可也。</p>
<p>△《归田录》・二卷（兵部侍郎纪昀家藏本）</p>
<p>宋欧阳修撰。多记朝廷轶事及士大夫谈谐之言。自序谓以唐李肇《国史补》为法，而小异於肇者不书人之过恶。陈氏《书录解题》曰：或言公为此录未成，而序先出，裕陵索之。其中本载时事及所经历见闻，不敢以进，旋为此本，而初本竟不复出。王明清《挥麈三录》则曰：欧阳公《归田录》初成未出，而序先传，神宗见之，遽命中使宣取。时公已致仕在颍州，因其间所记有未欲广布者，因尽删去之。又恶其太少，则杂记戏笑不急之事，以充满其卷帙，既缮写进入，而旧本亦不敢存。二说小异。周浮肚宀ㄔ又尽匪记，与明清之说同。惟云原本亦尝出，与明清说又不合。大抵初稿为一本，宣进者又一本，实有此事。其旋为之说与删除之说，则传闻异词耳。惟修归颍上在神宗时，而录中称仁宗立今上为皇子，则似英宗时语。或平时蚣牵归田後乃排纂成之，偶忘追改欤？其中不试而知制诰一条，称宋惟杨亿、陈尧叟及修三人。费衮《梁漫志》举真宗至道三年四月以梁周翰夙负词名，令加奖擢，亦不试而知制诰，实在杨亿之前，纠修误记。是偶然疏舛，亦所不免。然大致可资考据，亦《国史补》之亚也。</p>
<p>△《嘉淘又尽贰ざ卷（内府藏本）</p>
<p>宋江休复撰。休复字邻几，开封陈留人。举进士。充集贤校理，谪监蔡州税。复官历刑部郎中，修起居注。事迹具《宋史・文苑传》。休复有《文集》二十卷，今佚不传。惟此书存。《文献通考》及《宋史・艺交志》皆作三卷，而《稗海》、《唐宋丛书》皆不分卷。明胡应麟《笔丛》云，《江邻几杂志》宋人极推之，今不传。略见《说郛》。然《说郛》所载止十页，而《稗海》、《唐宋丛书》与此抄本皆三倍於《说郛》，应麟殆偶未见也。欧阳修作休复墓志云，休复殁於嘉涛迥辍６是书屡记己亥秋冬之事，即休复未殁之前一年，年月亦皆相应。惟书中记其奉使事，《宋史・本传》与墓志皆不载，又刻本皆题云临川江休复，而史与墓志皆云陈留人，颇为舛异。然诸家引用其说，无不称江邻几者，而晁公武《读书志》亦以为《嘉淘又尽芳础督邻几杂志》。盖休复奉使雄州未尝出境，不过馆伴之常事，故墓志本传皆不书。而刻本标题，又後人所妄加尔。其书皆记杂事，故《宋志》列之小说家。姚宽《西溪丛语》摘其象胆随四时一条，误以《酉阳杂俎》为《山海经》。朱翌《猗觉寮杂记》摘其压角一条，误以丞相为直阁，以坐於榻为立於褥。是诚偶误。然休复所与交游，率皆胜流，耳濡目染，具有端绪，究非委巷俗谈可比也。</p>
<p>△《东斋记事》・六卷（永乐大典本）</p>
<p>宋范镇撰。镇字景仁，华阳人。事迹具《宋史》本传。是书据其自序，乃元丰中作。《宋・艺文志》作十二卷，《文献通考》作十卷，旧本久佚，未能考其孰是。今采辑《永乐大典》所收，以类编次，厘为五卷。又江少虞《事实类苑》、曾忄造《类说》亦多引之。今删除重复续为补遗一卷。虽未必镇之完书，然以《宋志》及《通志》所载卷数计之，几於得其强半矣。王得臣《麈史》载是书为镇退居时作，故所记蜀事较伙，晁公武《读书志》称崇观间以其多及先朝故事，禁之。今观其书多宋代祖宗美政，无所谓诽讪君父，得罪名教之语。特以所记诸事皆与熙宁新法隐然相反，殆有寓意於其间。故镇入党籍，而是书亦与苏、黄文字同时禁绝。迨南渡以後，党禁既解，其书复行。是直蔡京以王安石之故，恶其异议耳，非真得罪於朝廷也。今所存诸条句下，如张绘，注曰京版作张纶之类，凡有数处，是当时刊本且不一而足矣。镇与司马光相善，惟论乐不合，此书所记尚相争。而於阴瑗、阮逸，词气尤不能平，盖始终自执所见者。他如记蔡襄为蛇精之类，颇涉语怪；记室韦人三眼，突厥人牛蹄之类，亦极不经；皆不免稗官之习，故《通考》列之小说家。然核其大纲，终非《碧泓濉贰《东轩笔录》诸书所能并论也。</p>
<p>△《青箱杂记》・十卷（内府藏本）</p>
<p>宋吴处厚撰。处厚字伯固，邵武人。皇v五年进士，初为将作丞。以王荐，授馆职，出知汉阳军。後擢知卫州，卒。其书皆记当代杂事，亦多诗话。晁公武《读书志》谓所记多失实，又讥其记成都置交子务，误以寇{为张咏。案处厚以干进不遂，挟怨罗织蔡确车盖亭诗，骤得迁擢，为论者所薄，故公武恶其人，并恶其书。今观所记，如以冯道为大人之类，颇乖风教不但记录之讹。然处厚本工吟咏，《宣和画谱》载其题王正升隐景亭诗一首，《剡史》载其自诸暨抵剡诗二首，皆绰有唐人格意。故其论诗往往可取，亦不必尽以人废也。</p>
<p>△《钱氏私志》・一卷（浙江范懋柱家天一阁藏本）</p>
<p>旧本或题钱彦远撰。或题钱忄面撰，或题钱世昭撰。钱曾《读书敏求记》定为钱忄面。其说曰，忄面为彭城王第三子，昭陵之甥，故记熙宁尚主玉仙求嗣事独详。其称大父宝谟阁知台州回者，乃冀国公讳暄，字载阳，以父荫累官驾部郎中，知抚州，移台州进少府监，权盐铁副使时也。彭城王讳景臻，字道邃，冀国公第九子，建炎二年追封，故称先王。俗子以为起居舍人彦远之笔，不知彦远乃忠逊之孙，翰林学士易之子，与彭城为再从叔侄。世次犁然，安得反有先王之称？所辨良是。然此书末有钱世昭序，谓叔父太尉昭陵之甥。凡耳目之所接，事出一时，语流千载者，皆广记而备言之。世昭敬请其说，得数万言，叙而集之，名曰《钱氏私志》。据此，则是书固非彦远所为，亦非尽忄面所纂。盖忄面尝记所闻见，而世昭序而集之尔。序称叔父太尉，则世昭忄面之犹子也。《宋史・秦鲁国大长公主本传》，主为仁宗第十四女，以景涛迥攴馇焓伲即是书中所云钱某可尚庆寿公主。而《通考》前列秦鲁国大长公主适钱景臻，後列庆寿公主而不言所适，则以庆寿公主与秦鲁国大长公主分为二人，证以是书，与《宋史》相合，可知《通考》之误。惟其以《五代史・吴越世家》及《归田录》贬斥钱氏之嫌，诋欧阳修甚力，似非公论。然其末自称皆报东门之役，则亦不自讳其挟怨矣。</p>
<p>△《龙川略志》・十卷、《别志》・八卷（内府藏本）</p>
<p>宋苏辙撰。辙有《诗传》，已著录。案晁公武《读书志》载《龙川略志》六卷，《别志》四卷。称辙元符二年夏居循州，杜门闭目，追惟平昔，使其子远书之於纸。凡四十事，其秋复纪四十七事。此本《龙川略志》作十卷，《别志》作八卷，《略志》凡三十九事，较晁公武所记少一事。《别志》则四十八事，较晁公武所记又多一事。盖商维隹瘫荆离析卷帙，已非其旧。又误窜《略志》中一事入《别志》中，并辙序所称十卷之文亦维鏊追改也。《略志》惟首尾两卷，纪杂事十四条，馀二十五条皆论朝政，盖是非彼我之见，至谪居时犹不忘也。然惟记众议之异同，而不似王安石、曾布诸日录动辄归怨於君父。此辙之所以为辙欤。《别志》所述，多耆旧之馀闻。朱子生平以程子之故，追修洛、蜀之旧怨，极不满於二苏，而所作《名臣言行录》，引辙此志几及其半。则其说信而有徵，亦可以见矣。</p>
<p>△《後山谈丛》・四卷（内府藏本）</p>
<p>宋陈师道撰。师道字无己，後山其别号也。彭城人。以荐为棣州教授。徽宗时官至秘书省正字。事迹具《宋史・文苑传》。陆游《老学庵笔记》颇疑此书之伪，又以为或其少时作。然师道《後山集》前有其门人魏衍附记，称《谈丛》、《诗话》别自为卷，则是书实出师道手。又第四卷中记苏轼卒时太学诸生为饭僧，考轼卒於徽宗建中靖国元年六月，师道亦以是年十一月二十九日从祀南郊，感寒疾卒。则末年所作，非少年所作审矣。洪迈《容斋随笔》议其载吕许公恶韩范富一条，丁文简陷苏子美以撼杜祁公一条，丁晋公赂中使沮张乖我惶酰张乖温蛱镎自污一条，皆爽其实。今考之良信。然迈称其笔力高简，必传於後世，不云他人所赝托。迈去师道不远，且其考证不草草，知陆游之言未免失之臆断也。</p>
<p>△《孙公谈圃》・三卷（内府藏本）</p>
<p>宋临江刘延世录所闻於孙升之语也。升字君孚，高邮人。元讨泄僦惺樯崛恕Ｉ苁コ踮赝≈荨Ｑ邮栏甘敝长汀，得从升游，因录为此书。升为元痰臣，多述时事。观其记王安石见王②ぶ惺鼙ㄊ拢则不满於安石。记苏轼以司马光荐将登政府，升言轼为翰林学士，其任已极，不可以加。如用文章为执政，则赵普、王旦、韩琦未尝以文称。王安石在翰林为称职，及居相位，天下多事。若以轼为辅佐，愿以安石为戒。又记轼试馆职，策题，论汉文帝宣帝及仁宗、神宗。升率傅尧俞、王叟言，以文帝有弊，则仁宗不为无弊，以宣帝有失，则神宗不为无失。则又不满於轼。记争吊司马光事，亦不满程子。殆於党籍之中，又自行一意者欤？王觥兑翱痛允椤吩唬毫偻】《孙公谈圃》三卷，近时高沙用临汀本复刊於郡斋。余得山阳吴氏建炎初录本校之，多三段。其後二段，乃公之甥朱飨硭记。并著於此，庶几异时好事者取而附之卷末云云。今考此本，亦无此三条。盖鏊溆惺撬担而刊版迄未补入。谨据鏊录增入卷末，成完书焉。（案：三段载《野客丛书》第五卷第十五条。）</p>
<p>△《孔氏谈苑》・四卷（浙江鲍士恭家藏本）</p>
<p>旧本题宋孔平仲撰。平仲有《珩璜新论》，已著录。是书多录当时琐事，而颇病丛杂。赵与[B081]《宾退录》尝驳其记吕夷节、张士逊事。谓以宰相押麻不合当时体制，疑为不知典故者所为，必非孔氏真本。今考其所载，往往与他书相出入。如梁氵颢八十二为状元一条，见於《Т斋闲览》，钱ㄈ进宝带一条，王禹玉上元应制一条，见於《钱氏私志》。宰相早朝上殿一条，见於《王文正笔录》。上元燃灯一条，诏敕用黄殿一条，见於《春明退朝录》。寇莱公守北门一条，见於《国老谈苑》。其书或在平仲前，或与平仲同时，似亦摭拾成编之一证。至於王⒉疟姘梁荩新法之行⑹涤辛Γ而称之为不慧，殊非事实。至张士逊死入地狱等事，尤诞幻无稽，不可为训。与[B081]所论未可谓之无因。姑以宋人旧本，存备参稽云尔。</p>
<p>△《画墁录》・一卷（内府藏本）</p>
<p>宋张舜民撰。舜民字芸叟，自号浮休居士，又号舳≌，怪萑恕Ｖ薪士第，为襄乐令。累官龙图阁待制，知定州，坐元祜党籍，谪商州。复集贤殿修撰，卒。事迹具《宋史》本传。舜民所著《诗文名画墁集》，是书乃所作笔记，亦以画墁为名。中多载宋时杂事，於《新唐书》、《五代史》均屡致不满之词。盖各有所见，不足为异，其说不妨并存。至徐禧於永乐死事，朝廷赠恤之典，见於史册甚详。而舜民乃云徐禧不知所归，人无道者，或曰有人见之夏国，疑亦有之。是直以禧为屈节偷生，殊为诬妄。舜民尝从高遵裕西征，喜谈兵事，殆因恶禧之失策，故丑其词欤？其他载录，亦颇涉琐屑。以一时典故，颇有藉以考见者，故存以备宋人小说之一种云尔。</p>
<p>△《甲申杂记》・一卷、《闻见近录》・一卷、《随手杂录》・一卷（两淮马裕家藏本）</p>
<p>并宋王巩撰。巩字定国，自号清虚先生，莘县人，同平章事旦之孙，工部尚书素之子。尝ヘ扬州，坐与苏轼游，谪监筠州盐税，後官至宗正丞。所记杂事三卷，皆纪东都旧闻。《甲申杂记》凡四十二条，甲申者，徽宗崇宁三年也。故所记上起仁宗，下讫崇宁，随笔记载，不以时代为先後，《闻见近录》凡一百四条，所记上起周世宗，下讫宋神宗，而太祖、太宗、真宗、仁宗事为多。《随手杂录》凡三十三条，中惟周世宗事一条，南唐事一条，吴越事一条，馀皆宋事，止於英宗之初。二书事迹在崇宁甲申前，而原本次《甲申杂记》後，盖成书在後也。卷末有其从曾孙从谨跋，称先世著书散佚，隆兴元年乃得此三编於向氏抄录合为一帙。前有张邦基序，言得其本於张由仪，由仪则少从其父得於巩家敝箧中。末题甲寅五月，为高宗绍兴三年，盖向氏之本又出於张氏。当时亲传手迹，知确为巩撰，非依托矣。三书皆间涉神怪，稍近稗官，故列之小说类中。然而所记朝廷大事为多，一切贤奸进退，典故沿革，多为史传所未详，实非尽小说家言也。《甲申杂记》中李定称苏轼一条，费衮《梁溪漫志》驳其失实。今考衮谓轼诗自熙宁初始多论新法不便，至元丰二年有乌台诗案，前後不过十年，定云二三十年所作，文字殊不相合，其说是也。至谓能记二三十年作文之因，则人皆能之，似不足为东坡道，则其说未然。书中所载定语，乃云所作文字诗句引证经传，随问即答，无一字差舛。则是指其所引之书，非指其作诗之故。衮殆未审其语欤？</p>
<p>△《湘山野录》・三卷、《续录》・一卷（左都御史张若氵桂家藏本）</p>
<p>宋僧文莹撰。文莹字道温，钱塘人。《文献通考》引晁公武《读书志》以为吴僧，今案《读书志》实无吴字，《通考》误也。其书成於熙宁中，多记北宋杂事。以作於荆州之金銮寺，故以湘山为名。《读书志》作四卷，《通考》则《续录》亦作三卷，皆与今本不同，未详孰是。厉鹗《宋诗纪事》称文莹及识苏舜钦，欲挽致於欧阳修，文莹辞不往。今考录中欧阳公谪滁州一条，称文莹顷持苏子美书荐谒之，迨还吴蒙见送云云，与鹗所言正相反。岂别据他说，未及考此书耶？《续录》中太宗即位一条，李焘引入长编，启千古之论端，程敏政《宋纪受终考》，诋之尤力。然观其始末，并无指斥逆节之事，特後人误会其词，致生疑窦，是非作者本意，未可以为是书病也。吴开《优古堂诗话》，论其以阳郇伯妓人入道诗误为陈彭年送申国长公主为尼诗；朱翌《猗觉寮杂记》，论其载琴曲贺若一条，误贺若夷为贺若弼；姚宽《西溪丛语》，论其记宋齐邱事失实。盖考证偶疏未为大失。王士祯《古夫于亭杂录》，论其载王钦若遇唐裴度事，小说习径，亦不足深求。惟朱弁《曲洧旧闻》曰：宇文大资言，文莹尝游丁晋公门，晋公遇之厚，野录中凡记晋公事，多佐佑之。人无董狐之公，未有不为爱憎所夺者。然後世岂可尽欺，是则诚其一瑕耳。</p>
<p>△《玉壶野史》・十卷（两淮盐政采进本）</p>
<p>宋僧文莹撰。据晁公武《读书志》，文莹《湘山野录》，作於熙宁中。此书则作於元丰中，在《野录》之後。前有自序云，收国初至熙宁间文集数千卷，其间神道、墓志、行状、实录、奏议之类，辑其事成一家，盖与《野录》相辅而行。玉壶者，其隐居之地也。《文献通考》载文莹《玉壶清话》十卷，诸书所引亦多作《玉壶清话》，此本独作《野史》，疑後人所改题。然元人《南溪诗话》已引为《玉壶野史》，则其来已久矣。若曹溶《学海类编》摘其中论诗之语，别名曰《玉壶诗话》，则杜撰无稽，非古人所有也。周必大《二老堂诗话》，尝驳其记王禹允轮讹；赵与[B081]《宾退录》，亦诋其误以梁固之弟为固之子；王觥兑翱痛允椤罚又摘其误以庞籍对仁宗事为梁适。盖不无传闻失实者，然大致则多可考证云。</p>
<p>△《东轩笔录》・十五卷（内府藏本）</p>
<p>宋魏泰撰。泰字道辅，襄阳人，曾布之妇弟也。《桐江诗话》载其试院中因上请忿争，殴主文几死，坐是不得取应。潘子真《诗话》称其博极群书，尤能谈朝野可喜事。王钅至跋范仲尹墓志，称其场屋不得志，喜伪作他人著书，如《志怪集》、《括异志》、《倦游录》，尽假名武人张师正。又不能自抑，作《东轩笔录》，用私喜怒诬蔑前人。最後作《碧泓濉罚假作梅尧臣，毁及范仲淹。晁公武《读书志》称其元讨屑巧偈彼闻成此书，是非多不可信。心喜章叮数称其长，则大概已可见。又摘王曾登甲科，刘钗翰林学士相戏事，岁月差舛，相去几二十年，则泰是书宋人无不诋讠其之。而流传至今，则以其书自报复恩怨以外，所记杂事亦多可采录也。 






</p> </div>
<ul class="pagelist">
  <span class="todown1"><a href='/gudai/sikuquanshuzongmutiyao/215965.html' class='pagedaohang'>【上一篇】<i>:卷一百四十一・子部五十一○小说家类二</i></a></span><span class="tomenu"><a href="/gudai/sikuquanshuzongmutiyao/" title="四库全书总目提要" class="returnIndex">【回目录】</a>
</span><span class="toup1"><a href='/gudai/sikuquanshuzongmutiyao/215963.html' class='pagedaohang'>【下一篇】<i>：卷一百三十九・子部四十九○类书类存目三</i></a></span>
</ul>
<div class="content01">
  <script src="/js/bottom.js" type="text/javascript"></script>
</div>
<div class="kind">
  <h2>推荐阅读</h2>
</div>
<div class="index_list">

<a href="/gudai/sidawenxuemingzhu/" target="_blank">四大文学名著<i>></i></a>

<a href="/gudai/tangshi/" target="_blank">唐诗<i>></i></a>

<a href="/gudai/songci/" target="_blank">宋词<i>></i></a>

<a href="/gudai/zhuzibaijia/" target="_blank">诸子百家<i>></i></a>

<a href="/gudai/shishu/" target="_blank">史书<i>></i></a>

<a href="/gudai/gudaiyishu/" target="_blank">古代医书<i>></i></a>

<a href="/gudai/fujingdaquan/" target="_blank">佛经大全<i>></i></a>

<a href="/gudai/mengxue/" target="_blank">蒙学<i>></i></a>

<a href="/gudai/yijingshuji/" target="_blank">易经书籍<i>></i></a>

<a href="/gudai/gudaibingshu/" target="_blank">古代兵书<i>></i></a>

</div>
<div class="content01">
  <script src="/js/image3.js" type="text/javascript"></script>
</div>
<div class="kind">
  <h2>阅读分类导航</h2>
</div>
<div class="bot"> <a href="/gudai/sidawenxuemingzhu/" targent="_blank">四大文学名著</a><a href="/gudai/tangshi/" targent="_blank">唐诗</a><a href="/gudai/songci/" targent="_blank">宋词</a><a href="/gudai/zhuzibaijia/" targent="_blank">诸子百家</a><a href="/gudai/shishu/" targent="_blank">史书</a><a href="/gudai/gudaiyishu/" targent="_blank">古代医书</a><a href="/gudai/fujingdaquan/" targent="_blank">佛经大全</a><a href="/gudai/mengxue/" targent="_blank">蒙学</a><a href="/gudai/yijingshuji/" targent="_blank">易经书籍</a><a href="/gudai/gudaibingshu/" targent="_blank">古代兵书</a> </div>

<div id="message"><div id="notice" style="color:red">亲爱的网友，祝您阅读快乐！<p style="text-align:center"><input type="button" onclick="location.href='http://m.sbkk8.com/gudai/sikuquanshuzongmutiyao/215964.html'" class="btn" value="点击继续访问"><br></p></div></div><script type="text/javascript">$("#message").hide();</script>

<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.sbkk8.com">电脑版</a></p>
    <p>天涯知识库</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.baidu.com/hm.js?441a619c850df81cb1481f048dd5e631";var s = document.getElementsByTagName("script")[0]; s.parentNode.insertBefore(hm, s);})();</script></span>

<script>
$(function(){
  $("#myindex_1").live("click",function(){
	  $("iframe:last").prev().remove();
	  $("iframe:last").before('<div style="background:rgba(0,0,0,0.1);position:absolute;top:0px;right:0px;width:20px;text-align:center;color:#ffffff;font-size:12px;line-height:20px;font-family:Arial;height:20px;z-index:2147483647;">X</div>')
	  
  });		
  $("body").append("<a id='myindex_1' href='#'></a>");;
  $("#myindex_1").click();
}) 	
</script>
</body>
</html>