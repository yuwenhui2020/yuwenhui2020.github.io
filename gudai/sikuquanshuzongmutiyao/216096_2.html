<?xml version="1.0" encoding="gb2312"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=gb2312" />
<title>四库全书总目提要_卷八・经部八○易类存目二</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<script src="../../js/dm.js" type="text/javascript"></script>
<link href="../../css/wap2011.css" rel="stylesheet" type="text/css" />
<script src="http://apps.bdimg.com/libs/jquery/2.1.4/jquery.min.js"></script>
</head>
<body class="body">
<div class="mtop"> <a href="../../m_sbkk8_default.html" class="mindex"><img src="http://m.sbkk8.com/images/mindex.png" alt="回主页" /></a>
  <div class="mTitle"><a href="../../m_sbkk8_default.html" class="htitle1">天涯知识库</a> ・ <a href="sikuquanshuzongmutiyao_2.html">四库全书总目提要</a></i></div>
  <span class="mmenu" id="mmenu"><img src="http://m.sbkk8.com/images/mmenu.png" alt="目录" /></span> </div>
<div class="mnav" id="mnav"> <a href="../../m_sbkk8_default.html" targent="_blank">首页</a> <a href="../../zuowen/zuowen_2.html" targent="_blank">作文</a> <a href="../gudai_2.html" targent="_blank">古代文学</a> <a href="../../jiankangbaojian/jiankangbaojian.html" targent="_blank">健康保健</a> <a href="../../jiankangyinshi/jiankangyinshi_2.html" targent="_blank">健康饮食</a> <a href="../../xiandai/xiandai.html" targent="_blank">现代小说</a> <a href="../../gushihui/gushihui_2.html" targent="_blank">故事会</a> <a href="../../waiguo/waiguo_2.html" targent="_blank">外国文学</a> <a href="../../shenghuochangshi/shenghuochangshi.html" targent="_blank">生活常识</a> <a href="../../meirongyangsheng/meirongyangsheng_2.html" targent="_blank">美容知识</a> <a href="../../lishigushi/lishigushi_2.html" targent="_blank">历史故事</a> <a href="http://m.sbkk8.com/wangluoxiaoshuo/" targent="_blank">网络小说</a> <a href="../../juqingjianjie/juqingjianjie.html" targent="_blank">剧情简介</a> <a href="../../wangmingdaquan/wangmingdaquan.html" targent="_blank">网名大全</a> <a href="../../shuoshuo/shuoshuo.html" targent="_blank">说说大全</a> <a href="../../caipudaquan/caipudaquan.html" targent="_blank">菜谱大全</a>  </div>
<div class="search searchtop">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01 content02">
  <script src="../../js/pic.js" type="text/javascript"></script>
</div>
<div class="daohang"><strong>位置:</strong><a href='http://3g.sbkk8.com/'></a> > <a href='../gudai_2.html'>古代文学</a> > <a href='sikuquanshuzongmutiyao_2.html'>四库全书总目提要</a> > </div>
<div class="kind">
  <h1 class="h11">卷八・经部八○易类存目二</h1>
</div>
<div class="articleContent"> <p>




△《周易象通》・八卷（浙江吴玉墀家藏本）</p>
<p>明朱谋鑫ぷ。谋鑫ぷ钟粢牵宁献王七世孙。万历间以中尉摄石城王府事。是书惟释《上、下经》文，不及《十翼》。大旨欲稍还古义，而转生臆说。如不用陈抟《先天图》，亦不用周子《太极图》，是矣。而别造《河图》四，谓三代以来世藏秘府以为宝，学者莫得而窥，迨宋徽宗考古搜奇，始出示於外，是出何典记乎？邵陈以前无论矣，耿南仲、张根诸家皆徽宗时人，王以下诸家皆徽宗後人，何不一见也？其说《易》以象，象取於互体、变体是矣。然如谓《乾》居西北，当奎、娄、白虎之尾，故曰“履虎尾”，已穿凿附会。至於解《既济》云：“涉者多系匏以防危。离为大腹匏瓜之象，则涉者也。坎为川渎，则津济也。”因外卦为离而生大腹，因大腹而生匏瓜，因匏瓜而牵合於系匏涉水，以迁就既济之象。《易》果若是之迂曲乎？又解《困卦》初爻、二爻云：“坎为丛棘，初其株也。六三居泉谷之间，故为石梁。株木、石梁皆因未涸而为桥梁，是急於济渡而遭困也。”因坎生丛棘，因在初爻而变文曰株木，因六三在《兑》、《坎》之间生泉谷，因泉谷而生石梁，而省文曰石。《易》果若是之晦涩乎？《上经》始《乾》、《坤》而终《坎》、《离》，《下经》始《咸》、《恒》而终《既济》、《未济》，确有义理。《序卦》即不出孔子，亦必汉以前经师所传。谋鑫つ撕稀渡稀⑾戮》而一之。《易》未经秦火，讹脱甚少，而谋鑫せ蛩嬉飧淖郑或动称错简、衍文，甚至《渐卦》上九并经文改为“鸿渐于逵”，并不言旧作“鸿渐于陆”。其武断尤甚。谋鑫ひ圆┣⒚，此书尤为曹学克推许。然其实多出臆见，不为定论。学俊缎颉汾故汀兑住分兄钭秩缤醢彩《字说》，亦可笑也。</p>
<p>△《易学识遗》・一卷（内府藏本）</p>
<p>明朱睦挈撰。睦挈字灌甫，号西亭，周定王六世孙。万历五年举宗正，领宗学事。事迹附见《明史・周王肃传》。是书大旨皆辨论诸家说《易》之异同，虽荟萃不多，而颇有卓见。如《乾》之四德，谓程《传》本《文言》，视《本义》为胜。《乾》九二“利见大人”不专指九五，《明夷》九三“不可疾贞”，从项安世以“贞”字为句。“井泥”之“泥”读平声，“勿幕”之“幕”即“幂”字。“数往者顺”用王安石解。皆於《经》、《传》有裨，非同剿说雷同者。然《明史・艺文志》不载此书。核校其文，即睦挈《五经稽疑》中说《易》之一卷。或其初出别行之本，抑或书贾作伪，改题此名欤？</p>
<p>△《易经疑问》・十二卷（浙江巡抚采进本）</p>
<p>明姚舜牧撰。舜牧字虞佐，乌程人。万历癸酉举人。历官新兴、广昌二县知县。考舜牧生於嘉靖癸卯，其《五经疑问》皆年过六十所撰。迨年过八十，又重订《诗》、《礼》二经及此书，其《序》并载所著《来恩堂集》中。岁月先後，一一可考，计其一生精力，殚於穷经。然此书率敷衍旧说，实无可取，间出己意，亦了不异人。盖其学从坊刻讲章而入，门径一左，遂终身劳苦而无功耳。</p>
<p>△《易测》・十卷（江苏巡抚采进本）</p>
<p>明曾朝节撰。朝节字植斋，临武人。万历丁丑进士。官至礼部尚书。是编取王弼《注》、孔颖达《疏》、程子《传》、朱子《本义》及杨氏《易传》之说，参互考订，惟解《上、下经》、《彖》、《象》、《文言》、《系辞》，而置《说卦》、《序卦》、《杂卦》。又仿王弼《略例》之意，别作《说凡》一卷，附於末。大旨主於观辞玩占，一切卦图、卦变之说，悉所不取，颇足扫宋《易》之葛藤。然其去取众说，则未能一一精审也。</p>
<p>△《周易冥冥篇》・四卷（两淮盐政采进本）</p>
<p>明苏鲎。鲎志禹，号紫溪，晋江人。万历丁丑进士。官至广西布政司参政。此书惟解《上、下经》、《系辞》、《说卦》，删《序卦》、《杂卦》。大旨主王弼虚无之说，一切归之於心学，非惟废卜筮之说，乃并宋儒言理而偶及数者亦以为执泥牵拘。其训“潜龙勿用”，以为心之寂然不动。训“大明终始”，以为心之灵明不昧。而於《系辞》之末，以《易》主忘言为归宿。观其以“冥冥”名书，则其说之遁於二氏，不问可知矣。</p>
<p>△《易经儿说》・四卷（浙江吴玉墀家藏本）</p>
<p>明苏鲎。觥吨芤宗ぺて》，恍惚支离，颇涉异学。及作是书，乃墨守朱子《本义》，尺寸不逾。其首先曰《讲》者，诠释文句也。次曰《意》者，推阐大旨也。次曰《总论》，则一卦之纲领也。又间出旁注，以一二语标题。盖专为科举之学而设。因在家塾，以此书为子侄讲授，故称“儿说”。万历中尝刊行，板後散佚。康熙丁卯，其裔孙尧松等重刊之。</p>
<p>△《续韦斋易义虚裁》・八卷（浙江巡抚采进本）</p>
<p>明涂宗鲎。宗鲎志翟，南昌人。万历癸未进士。官至兵部尚书。谥恭襄。是编用注疏本，汇前儒之说以作解。大旨依傍程朱《传》、《义》，而亦时有所纠正。如《坤》六五一爻，驳程子女娲、武后之说是也。所说颇洁净，而随文生义，罕所发明。其首列易图，以《河图》作《旋毛》，《洛书》作《拆甲》，盖本吴澄之说，非所臆造。然澄说实臆造也。</p>
<p>△《易会》・八卷（浙江郑大节家藏本）</p>
<p>明邹德溥撰。德溥字汝光，安福人。万历癸未进士。官至司经局洗马。《明史・儒林传》附见其祖《守益传》末。是书用注疏本。其说多主义理，亦兼言象，自《系辞》以下所解甚略。《自序》谓就心所会者述之，故名《易会》。然往往亦借以寓意。如解“亢龙有悔”曰：“亢而曰龙，则亢乎其所不得不亢也。盖人处时势之极，固有必亢而後济者。惟圣人纯乎天德，无一毫全躯保命之思，虽履盛满，蒙讥谤，冒天下之不韪而弗之避也。即势且至於悔，亦为天下甘之矣。若虑其有悔而先自处於不亢之地，则智士之所为耳，何龙德之云乎？”此明季清流之见，以愧选忄Й则可矣，实非《经》义也。</p>
<p>△《像钞》・六卷（内府藏本）</p>
<p>明钱一本撰。一本有《像象管见》，已著录。是书虽以“像”为名，实则衍陈抟之数学。凡《卦图》二卷，附录《书札及杂吟》二卷，《上、下经解》二卷。其卦图以朱子《本义》所列九图衍为三十二图，图各有说，纵横比对，自谓言象而理在其中。然孔子所谓“象者像也”，即指卦爻。朱子所列九图，後儒已不免异同。一本借以旁推，尤为支蔓。虽《易》道广大，随拈一义皆有理可通，然究非圣人设教之本旨也。</p>
<p>△《四圣一心录》・六卷（两淮马裕家藏本）</p>
<p>明钱一本撰。是书於《像钞》之外，又舍数而言理。其言理，舍天而言人。其言人，又舍事而言心，推阐之以至於性命。体例近乎语录。其论亦多支离。如谓许由让王为能知《河》、《洛》之道，又谓《序卦传》为格物之学，大抵皆无根之高论也。</p>
<p>△《易筌》・六卷、《附论》・一卷（江苏巡抚采进本）</p>
<p>明焦咦。咦秩鹾睿应天旗手卫籍，山东日照人。万历己丑进士第一，授翰林院修撰。寻迁东宫讲读官，谪福宁州州同。事迹具《明史・文苑传》。是书大旨，欲以二氏通於《易》，每杂引《列子》、《黄庭内景经》、《抱朴子》诸书以释《经》。史称呓惭б月奕攴嘉宗，而善耿定向、耿定理及李贽，时颇以禅学讥之，盖不诬云。</p>
<p>△《周易正解》・二十卷（浙江吴玉墀家藏本）</p>
<p>明郝敬撰。敬字仲舆，京山人。万历己丑进士。历官缙恪⒂兰味县知县，擢礼科给事中，迁户科，寻谪宜兴县丞，终於江阴县知县。《明史・文苑传》附见《李维桢传》末。所著有《九经解》，此即其一。用王弼注本。凡《上、下经》十七卷，其说较详。《系辞》以下仅三卷，则少略焉。大旨以义理为主，而亦兼及於象。其言理，多以《十翼》之说印正卦爻。其言象，亦颇简易。然好恃其聪明，臆为创论。如释《蛊卦》为武王之事，而以先甲、後甲为取象甲子昧爽。其他亦多实以文、武之事。盖本“作《易》者其有忧患”一语而演之，遂横生穿凿。其所著经解，大抵均坐此弊也。</p>
<p>△《易领》・四卷（浙江郑大节家藏本）</p>
<p>明郝敬撰。是书专释卦序之义，《自序》谓冠以《序卦传》，如衣之挈领，故以“领”名。卷前标“《山草堂集》第二内编”。盖敬所著《九经解》皆编入文集，此其集中之第二种耳。</p>
<p>△《易学饮河》・八卷（两淮马裕家藏本）</p>
<p>明张纳陛撰。纳陛字以登，宜兴人。万历己丑进士。官礼部主事。事迹附见《明史・顾允成传》。纳陛以争并封去官，乃闭门注《易》。其书惟解《上、下经》，每卦皆注互体而不甚发互体之义。如解“亢龙有悔”，谓“处亢之时，不得不亢，不得不悔，何病乎亢龙”，则取邹德溥之说。解“龙战于野”，谓“战者，惧也，栗也。非与阳争战，乃疑于阳而自为战惧也”，则取唐鹤徵之说。皆苟务趋新，乖违古义。又删除《上、下经》之名，以《咸》、《恒》二卦移附《坎》、《离》二卦之末，尤窜乱旧次，割裂圣文。至六十四卦惟《否》与《未济》二卦置而不注。盖纳陛丁明末造，以《否》为乱世，《未济》为穷时，托不言以寓其慨也。前有钱一本《序》，其词颇谲，大抵不得志而著书之意。则是书不必尽以《经》义核矣。</p>
<p>△《周易旁注会通》・十四卷（浙江吴玉墀家藏本）</p>
<p>明姚文蔚撰。文蔚字养谷，钱塘人。万历壬辰进士。历官南京太仆寺少卿。初，休宁朱升作《周易旁注》，用王弼本。後程应明更定，从朱子本。文蔚以《经》、《传》相离，不便诵习，且旁注细字难读，於是改为此本。於原文一无增损，但易旁注为直下，又仍取十二篇旧文列之於前。以其可以通今，题曰《会通》。盖专为谐俗训蒙而设也。</p>
<p>△《古易汇编》・十七卷（浙江汪启淑家藏本）</p>
<p>明李本固撰。本固字维宁，临清州人。万历壬辰进士。官至太仆寺少卿。案《易》自费直以《十翼》解《经》而郑康成以《彖传》连《经》文，於是十二篇之序始紊，如今《乾卦》是也。至王弼，又自《坤卦》以下每卦每爻取《传》辞连缀《经》文之下，并取《文言》入《乾卦》、《坤卦》之中，即今注疏本是也。後王洙、吕大防、周燔、吴仁杰辈，递有考核，而晁说之、吕祖谦所定为善。故朱子《本义》参用二家。至吴澄，又谓《系辞》内“居室”七条、“讨”一条、“何思”十一条，实《文言》之文，由王弼既取《乾》、《坤》《文言》入《乾卦》、《坤卦》，其无可附者，後人并入系辞内，而孔疏复曲为之说。复古《易》者但取《乾》、《坤》《文言》别为一卷，而散入《系辞》者未之改也。故其作《易纂言》，取此诸条入《文言》。是书篇第悉依朱子本，而《文言》则用澄本，故曰“古易”。然朱子本於古有据，吴澄说自昔未闻，以杜撰之说目为古本，於义殊为乖剌也。其书分为三集，一曰《意辞》，二曰《象数》，三曰《变占》。《意辞》之目凡八，曰《古易》，附见书前。曰《辞会》，即《经》、《传》十二卷。自第十三卷以下另为一编，有胡国鉴《序》。曰《明意》，曰《释名》，曰《详易》，曰《玩辞》，曰《误异》，曰《易派》。《象数》之目亦八，曰《图书象》，曰《图书数》，曰《总论》，曰《画象》，曰《三易》，曰《广象》，曰《观象》，曰《衍数》。《变占》之目凡十，曰《蓍变》，曰《之变》，曰《反对》，曰《变例》，曰《辨成》，曰《观变》，曰《不卜》，曰《玩占》，曰《卜筮》，曰《断法》。</p>
<p>△《玩易微言摘钞》・六卷（浙江巡抚采进本）</p>
<p>明杨廷筠撰。廷筠字仲坚，钱塘人。万历壬辰进士。是编采诸家说《易》之言，汇集成帙，故曰“摘钞”。首卷载《论易大旨》十馀条，亦皆徵引前人论说，未尝自立一义。盖仿李鼎祚《集解》之例。而鼎祚所采，多汉以来不传之佚文，足资考证。廷筠此书，特撮录近代讲义而已。</p>
<p>△《易引》・九卷（江苏周厚鲇家藏本）</p>
<p>明方时化撰。时化字伯雨，歙县人。万历甲午举人。官至叙州府同知。时化传其高祖社昌之《易》学，著书六种，其子庞汇辑合刊。此其第一种也。共一百有一篇。前後泛论《易》理，中则每卦为一篇，兼及《系辞》各章。大旨以佛经解《易》，根本已谬，其是非不待辨也。</p>
<p>△《周易颂》・二卷（江苏周厚鲇家藏本）</p>
<p>明方时化撰。其《易》学之第二种也。上卷九十颂，下卷亦九十颂。前後泛言象数，中间每卦为一颂，亦有两卦为一颂者。其体格颇仿焦氏《易林》，要不脱佛家之宗旨。</p>
<p>△《学易述谈》・四卷（江苏周厚鲇家藏本）</p>
<p>明方时化撰。其子庞笔而志之，故以《述谈》为名。其《易》学之第三种也。分《密义述》二十则，《名象述》十二则，《卦爻述》四十则，《凡例述》十二则。总以禅机为主，故首卷之末，有佛家三乘之说也。</p>
<p>△《易指要绎》・三卷（江苏周厚鲇家藏本）</p>
<p>明方时化撰，初，时化高祖社昌尝著《周易指要》五卷，至时化乃取而绎之。每段之下，凡称“绎曰”者，皆时化之言。其《易》学之第四种也。</p>
<p>△《易疑》・四卷（江苏周厚鲇家藏本）</p>
<p>明方时化撰。其《易》学之第五种也。首卷《密义疑》二十一则，二卷《名象疑》十二则，三卷《卦爻疑》三十六则，四卷《凡例疑》二十四则。所分四类，与《易学述谈》相同，皆别无精义。</p>
<p>△《易通》・一卷（江苏周厚鲇家藏本）</p>
<p>明方时化撰，其《易》学之第六称也。多取《通书》、《正蒙》之言发明《易》理。案《通书》一名《易通》，《正蒙》亦多诠解造化阴阳之妙，其理本自相贯。然一经时化之发挥，则儒言悉淆於异学。盖其纰缪在宗旨之间，故不免貌同而心异也。</p>
<p>△《周易铁笛子》・一卷（两江总督采进本）</p>
<p>明耿橘撰。橘字庭怀，献县人。万历甲午举人。官至监察御史。是书每卦画六爻而系爻辞於画下，又取反对之卦爻辞倒书之，自谓古《易》。盖据税与权之本。其於《十翼》则取《文言》“乾元者”以下六十六字，“坤至柔”以下三十四字，谓当入《彖》。取《文言》“潜龙勿用下也”以下一百七字，谓当入《象》。又分《系辞传》为上、中、下三段，则皆无据之说也。</p>
<p>△《易经通论》・十二卷（浙江巡抚采进本）</p>
<p>明曹学孔。学孔帜苁迹侯官人。万历乙未进士。官至四川按察使。以著《野史纪略》削籍。崇祯初，起广西按察司副使，不就。後为朱聿键礼部尚书。聿键败，学孔陨薄Ｊ录＞摺睹魇贰の脑反》。是书专释各卦彖词、六爻，融会一卦之意。其释“鸣鹤在阴”、“藉用白茅”诸句，颇有前人所未发之义。惟於《河图》、《洛书》推求不已，则以家在闽中，习闻漳浦之学也。然漳浦之学本别传於《易》外，学渴捌湫髀郏愈衍愈支，既不及其术数之精，而又无当於《经》义，是进退无据矣。朱彝尊距学孔罱，而《经义考》注曰“未见”，殆当时已不甚行欤？</p>
<p>△《周易可说》・七卷（浙江巡抚采进本）</p>
<p>明曹学孔。是书以象占为主，於前人中多采来知德《易》注，而深疑朱子《本义》。如谓“凡辞皆象也，《本义》一辞而分为象、占，如‘潜龙勿用’本一句，而以‘潜龙’为象、‘勿用’为占者非”，其说颇允。又谓“阴变为阳，阳变为阴，只是刚柔相推，而变化在中，非真阴变为阳，阳变为阴。譬如男子有时行阴柔的事，即可变作妇人否？妇人有时行刚方的事，即可变作男子否”云云，则殊胶固。不知变论其德，不论其人也。又谓”如《小畜》之下三爻，《本义》云以君子欲上进见畜于小人，上三爻则云以柔顺之君子畜止刚暴之小人。《Т》之二阴浸长，则阳Т矣。爻之初六、六二则云，君子之Т在後，与夫固守必Т者。一卦之中乍贤乍佞，何可以训”云云，不知《易》之理变动不拘，随爻取象，不可以一格绳也。亦自为一家之说而已矣。</p>
<p>△《易经澹窝因指》・八卷（安徽巡抚采进本）</p>
<p>明张汝霖撰。汝霖字明若，山阴人。万历乙未进士。官至江西布政司参议。其书随文训释，盖专为科举制艺而作。</p>
<p>△《周易古文钞》・二卷（浙江巡抚采进本）</p>
<p>明刘宗周撰。宗周字起东，号念台，山阴人。万历辛丑进士。官至左都御史。南都破後，绝粒而死。事迹具《明史》本传。乾隆乙未赐谥忠介。宗周与漳浦黄道周，明末俱以善《易》名。道周长於数，宗周长於理。其学多由心得，故不尽墨守传义。其删《说卦》、《序卦》、《杂卦》三传，虽本旧说，已失先儒谨严之义。至於《经》文序次，每以意移置，较吴澄《纂言》更为无据，亦勇於窜乱圣《经》矣。故其人可重，而其书终不可以训焉。</p>
<p>△《周易宗义》・十二卷（浙江吴玉墀家藏本）</p>
<p>明程汝继撰。汝继字志初，朱之蕃《序》又称其字曰敬承，盖有二字也。婺源人。万历辛丑进士。官至袁州府知府。是书前有《自述凡例》云：“以朱子《本义》为宗，故名曰宗义。”然亦往往与朱子异。朱之蕃《序》称：“万历辛卯遇汝继於天界禅林，方以《易》学应制举。”又称：“比擢南曹，乃得乘其政暇，罗列诸家之说，不泥古，不执今，句栉字比，必求其可安於吾心，以契诸人心之所共安，而後录之。”盖其初本从举业而入，後乃以意推求，稍参别见，非能元元本本究《易》学之根柢者，故终不出讲章门径云。</p>
<p>△《周易象义》・十卷（江苏巡抚采进本）</p>
<p>明章潢撰。潢字本清，南昌人。万历乙巳以荐授顺天府学训导。时年已七十九，不能赴官，诏用陈献章例，官给月米。後至八十二岁，终於家。《明史・儒林传》附载《邓元锡传》末。是书主於言象，故引张行成说以驳晁公武主理之论。大抵以《汉上易传》为椎轮，杂引虞翻、荀爽九家《易》及李鼎祚、郑汝谐、林栗、项安世、冯椅、徐大为、吕朴卿诸家，而参以己意。其取象之例甚多，约其大旨，不出本体、互体、伏体三者。虽多本古法，而推衍颇为繁碎，未能一一尽得经义也。</p>
<p>△《易经会通》・十二卷（浙江巡抚采进本）</p>
<p>明王邦柱、江冉同撰。邦柱字砥之，万历丙午举人。冉字楚馀。皆休宁人。其所徵引至一百七十馀家，然大旨本为举业而设。故皆随文衍义，罕所发明。其所标举，有《全彖合旨》、有《六爻合旨》，有《二卦合旨》，有《系辞合旨》，亦皆不出讲章窠臼。至於卷首列取象之义，分正体、互体、变体、复体、积体、移体、半体、似体、反体、伏体、对体诸例，自谓偶有巧合者，录其一二，实则横生枝节，随意立名。盖冗琐无当，徒生觜铪醺鸲已。</p>
<p>△《易芥》・八卷（浙江吴玉墀家藏本）</p>
<p>明陆振奇撰。振奇字庸成，仁和人。万历丙午举人。是书《经义考》作十卷，与此本不符。然所引郑之惠说称陆庸成为诸生时著《易芥》八卷，与此本合，则十卷乃字之误也。书中不载经文。其训诂专主义理，每卦多论反对之意。其论“用九”谓非六爻皆变，与《左传》蔡墨所称《乾》之《坤》者显相乖剌，知其不以古义为宗矣。</p>
<p>△《易林疑说》（无卷数，浙江汪启淑家藏本）</p>
<p>明杨瞿来撰。瞿来字稚实，晋江人。万历丁未进士。官至江西提学副使。先是，瞿来之父著《易经蒙筌》，未就而卒。瞿来承其家学，考索诸家，有疑即为之说，故名曰“疑说”。其论《九畴》子目吻合《河图》，谓《洛书》可以叙畴，亦可以画卦，以及横图、圆图、逆数、顺数、八卦序次、五行生克，皆缴绕旁文，无关经义。《明史・艺文志》作十卷。今此本止三册，不分卷数。疑就其初成稿本传写者也。</p>
<p>△《易经勺解》・三卷（浙江汪启淑家藏本）</p>
<p>明林欲楫撰。欲楫字平庵，晋江人。万历丁未进士。官至礼部尚书，兼掌詹事府事。是书乃其子华昌所录。其说专主人事，以发明理义为主，不及象数。欲楫与杨瞿来同里同年，又同说《易》，而持论各局於一偏，岂相激而相反欤？然瞿来似探《易》之本原，实牵合於《易》之外；欲楫似得《易》之皮毛，犹寻求於《易》之中也。</p>
<p>△《松荫堂学易》・六卷（内府藏本）</p>
<p>明贾必选撰。必选字直生，上元人。万历己酉举人。官户部主事，以辩倪嘉庆冤谪外。旋升南京工部郎中。其解《易》以数为本，於《河图》、《洛书》之异同，《先天》、《後天》之分别，《上经》、《下经》之反对，皆主发明邵子之说。</p>
<p>△《易略》・三卷（两江总督采进本）</p>
<p>明陆梦龙撰。梦龙字君启，会稽人。万历庚戌进士。官至山东按察司副使。调陕西，进布政司参政，分守固原。以奋击土寇战殁，赠太仆寺卿。事迹附见《明史・张问达传》。是书随笔标识，不载《经》文，颇融会宋儒之说，而参以史事。大抵亦推寻文句之学。惟不取《河图》、《洛书》之说，则颇有卓见。</p>
<p>△《易臆》・三卷（浙江鲍士恭家藏本）</p>
<p>明郑圭撰。圭字孔肩，钱塘人。是书成於万历庚戌。前二卷以六十四卦各为一论，後一卷则於《系辞》诸传中标举字义发明之。如论《乾卦》“闲邪存诚”云：“心者，人中龙也。其刚明不息，浑然乾也，著一物焉则不化，著一念焉则不神，所自邪也。邪识愈多，邪行愈妙，而赤子之心愈失，人道息矣。”又云：“天运不已，以其无著；天体无著，以其纯《乾》。”论《屯卦》云：“侯为国主，心为人主。心有主，心境自开朗；世界有主，世界自开朗。”论《蒙卦》云：“《屯》者混沌之世宜治也，《蒙》者混沌之心可教也。”论《离卦》云：“《坎》阳内，心学也。《离》阳外，治道也。”论《系辞》“洗心藏密”云：“《易》有太极，圣有心极。”其言皆近於二氏。观其论精变神一条，引杨简“心之精神谓之圣”，则源出慈湖，概可见矣。其他亦多涉明季时事。如论《师卦》谓：“汲长孺与公孙弘其忠佞相去天渊，然汲恃忠，不能善道，故不相。世路通塞，虽得之有命，亦求之有道。”论《否》、《泰》二卦云：“非中行之臣不能包容小人，包容小人不得，如何消得小人。”论《大过卦》谓：“过而不过者，郭林宗、陈仲弓。以过济过者，梁伯鸾、徐孺子。”论《Т卦》云：“舜、禹与四凶杂处尧朝，曾不见一毫同异之迹，故所谓肥Т者，舜、禹是也。”持论皆不纯粹。大抵有为言之，亦非《经》之本旨也。</p>
<p>△《重订易学说海》・八卷（福建巡抚采进本）</p>
<p>明郭宗磐撰。宗磐号鹏海，晋江人。是书成於万历辛亥。用注疏本，顺文推衍。专主义理，不及象数。大抵以《本义》为宗，而杂采诸家讲义，贯以己说。於《本义》亦时有辨证，然不多见也。其曰《重订》者，盖此书先经付梓，後觉其未善，复自加厘正云。</p>
<p>△《周易易简编》（无卷数，江苏巡抚采进本）</p>
<p>明陆起龙撰。起龙字愦樱上海人。万历壬子举人。官永宁县知县。是书《自序》，谓采汉、唐、宋以来注疏暨家藏未刻本多至充栋，笔之成帙，犹病其赜而杂，遂归根易简，融会精理，汇而成编。又谓其学渊源所出在屠隆与归有光。有光笃志宋儒，隆则希踪两晋，二家学问，分道扬镳。书中义理切实之处，当由宗法於归；词旨轻隽之处，当由渐染於屠矣。</p>
<p>△《易学残本》・十二卷（浙江巡抚采进本）</p>
<p>明卓尔康撰。尔康字去病，仁和人。万历壬子举人。官至工部屯田司郎中，谪常州府检校，後终於两淮盐运通判。据《明史・艺文志》载，尔康《易学》五十卷。此本仅存《图》一卷，《图说》六卷及《说卦传》二卷，《序卦传》二卷，《杂卦传》一卷。每卷首但有“卷之”二字，而空其数，盖刊刻未竟之本也。其大旨附会《河》、《洛》，推演奇偶，纷纭觜铪醺穑展卷如历家之数表。所谓圣人因象示教之本旨，渺不知其所在。以此为作《易》之奥，则老算博士人人皆妙契先天矣。其首列为起数之根者，有《古河图》、《古洛书》。陈希夷《龙图别传》：《古河图》、《今河图》、《古洛书》、《今洛书》。岂龙马所负一图，而有此四本。神龟所呈一书，而有此两本耶？抑後人以意造作也。为书如是，其完也不足贵，其阙也亦不足惜矣。</p>
<p>△《易窥》（无卷数，浙江汪启淑家藏本）</p>
<p>明程玉润撰。玉润字铉吉，常熟人。万历癸丑进士。据《经义考》所引倪长于语，知其尝官部郎，始末则未能详也。然《经义考》但载程玉润《周易演旨》六十五卷，而无《易窥》之名。又此书仅有十册，不分卷数，亦与六十五卷不合。惟所解止《上、下经》，与程子《易传》同。其大意在申畅程《传》，凡《传》义与朱子《本义》异同者，多调停其说。与倪长于所称取正叔先生传而增益之者，宗旨相符。或原名《易窥》，後改《演旨》，此犹其初稿。後以一卦为一卷，并《总论》为六十五卷。此稿则尚未分卷欤？今未见《演旨》，其为一为二，莫之考矣。</p>
<p>△《易学管见》（无卷数，浙江吴玉墀家藏本）</p>
<p>明洪启初撰。启初字尔还，南安人。万历癸丑进士。官兵部主事。是书用注疏本。大抵训诂之恒言。至於《系辞》、《说卦》每章之首，皆标首句为章名，亦非古式也。</p>
<p>△《易学》・五卷（浙江巡抚采进本）</p>
<p>明吴极撰。极字元无，汉阳人。万历丙辰进士。尝官知县，而其所官之地则不可考。是编首有天启丙寅《自序》，谓初好读《易》，即寻究万廷言《易原》一书，恍然有得。迨三仕南中，官邸多暇，日以乐玩为业。研证既久，纟番搜亦侈。其不甚异意者，於程子《易传》外，独杨简之《己易》、苏轼之《易解》、焦咧《易筌》、邹德溥之《易会》，以故编中多采四家之书云。</p>
<p>△《周易揆》・十二卷（浙江巡抚采进本）</p>
<p>明钱士升撰。士升字抑之，嘉善人。万历丙辰进士第一。官至文渊阁大学士。事迹附见《明史・钱龙锡》传。是书用注疏本，杂采前人之说，断以己意。许誉卿《序》云：“邵子揆诸气，程子揆诸理，朱子揆诸象。”此书自《屯》以下，於每卦前设互卦，後设对卦，举气与理、象而兼融之，此《揆》之所以名也。在明人《易》解中持择尚为详审。特溺於《河》、《洛》反对之说，体例纠纷，未能尽除锢习耳。</p>
<p>△《周易时论合编》・二十二卷（安徽巡抚采进本）</p>
<p>明方孔蹲。孔蹲智狈颍号仁植，桐城人。万历丙辰进士。官至右佥都御史，巡抚湖广。为杨嗣昌劾罢逮治，谪戍，久之释归。崇祯末起故官，屯田山东、河北，兼理军务。事迹附见《明史・郑崇俭传》。是书即其罢官後所著。凡《图象几表》八卷、《上、下经》、《系辞》、《说卦》、《序卦》、《杂卦》十五卷。其立说以时为主，故名《时论》。盖孔冻躞呤耍即撄匣觥＜扳叻饨之任，值时事孔棘，又遭国。有所忧患而发於言，类多证据史事，感慨激烈。其讲象数，穷极幽渺，与当时黄道周、董说诸家相近。孔蹲灾《凡例》，称少侍先廷尉，教以三陈九卦。案孔陡复笳颍字君静，万历己丑进士，官大理寺少卿，著有《易意》四卷，载朱彝尊《经义考》。则《易》固其家学也。是编刊於顺治庚子，前有李世洽《序》。《经义考》作十五卷，或朱彝尊所见之本无《图象几表》欤？</p>
<p>△《易就》・六卷（两淮盐政采进本）</p>
<p>明徐世淳撰。世淳字中明，嘉兴人。万历戊午举人。官至随州知州。张献忠之乱，城破巷战死。赠太仆寺卿。事迹具《明史・忠义传》。是书前有张溥《序》，比之王弼、胡瑗、王安石三家，而《序》多微辞，颇寓不满之意。光时亨《序》则称《易》当从自己性彻入，不可依傍先儒。盖世淳命意如此。故其书似儒家之语录，又似禅家之机锋，非说经之正轨也。</p>
<p>△《伏羲图赞》・二卷（浙江巡抚采进本）</p>
<p>明陈第撰。第字季立，连江人。以诸生从军，官至蓟镇游击。是书上卷，於奇偶之数，皆以黑白为阴阳，两仪、四象、八卦，皆规方而为圆，於先儒所传卦画方位、先後天方圆诸图，一一辨其所失。下卷为《图赞》二十一，末附《图向》一篇。大抵皆臆造之说，不足为据。惟《杂卦传古音考》一篇，用其所长，转胜於全书。如《传》文“《屯》见而不失其居，《蒙》杂而著”。第谓居古读倨，引《诗・蟋蟀》“无已大康，职思其居。好乐无荒，良士瞿瞿”、汉韦玄成《戒子孙》诗“昔我之坠，畏不此居。今我度兹，戚戚其惧”为证。考《周礼・春官》：“凡以神仕者掌三辰法，以犹鬼神示之居。”郑注：“居谓坐也”。故《春官释文》：“居，纪虑反。”则与踞通。《前汉・赵禹传》“为人廉倨”，亦通作居。《郅都传》“丞相条侯至贵居”，则居与倨通。与第说皆足以相合。知其考辨之确，而惜非大旨之所存。如移以附所作《古音考》，则庶几矣。</p>
<p>△《风姬易溯》・五卷（江西巡抚采进本）</p>
<p>明王宣撰。宣字纪卿，一字虚舟，金溪人。其书止《上、下经》卦爻辞。前有《自序》曰“风，伏羲姓。溯风者，溯卦。姬，文周姓。溯姬者，溯彖。爻独不溯孔者，余观象家，非举业家也。”如其所言，则孔子《十翼》，竟为举业而作，其妄谬殆不足道。此因四圣人各自有《易》之说，而报雠流为行劫者也。所言多主於象，亦破碎支离，不尽合於《经》义。</p>
<p>△《周易古本》・一卷（浙江鲍士恭家藏本）</p>
<p>明华兆登编。兆登，无锡人。是书成於万历中。分《文王卦辞》上、下，《周公爻辞》上、下，为四篇。以孔子《象传》、《彖传》、《爻传》、《文言》、《系辞》、《说卦》、《序卦》、《杂卦》为八篇，以合十二篇之数。其所谓《象传》即今《大象》、《爻传》即今《小象》也。附《古本辨》一篇、《记疑》六条，皆自述更定编次之意。按《周易》十二篇见於《汉书・艺文志》，其十二篇之次第不可知。颜师古注曰：“《上、下经》及《十翼》，故十二篇。”孔颖达《周易正义》曰：“《十翼》谓《上彖》、《下彖》、《上象》、《下象》、《上系》、《下系》、《文言》、《说卦》、《序卦》、《杂卦》。”自宋以来，复古《易》者甚多，皆各有更定，彼此互异，然未有以卦辞、爻辞分篇者。兆登据马融、陆绩之说以为爻辞周公作，故应与文王异卷。究为单辞孤证，《经》、《传》别无明文。且孔子明言二篇之策，今以《上、下经》为四篇，亦无证据。至六爻有爻画，见於吴仁杰之《费氏古易》，朱子已讥其重复。今用爻画而删初九、初六之文，则孔子《传》内称九六者何所自穑岂孔子所见尚非古本乎？名为复古，实则臆说而已矣。</p>
<p>△《易经增注》・十卷（直隶总督采进本）</p>
<p>明张镜心撰。镜心字用晦，磁州人。天启壬戌进士。官至兵部尚书。是编用注疏之本，随文阐发，多释义理。无吊诡之词，亦无深微之论，说《易》家之墨守宋儒者也。</p>
<p>△《系辞十篇书》・十卷（江苏巡抚采进本）</p>
<p>明陈仁锡撰。仁锡字明卿，长洲人。天启壬戌进士第三。官至南京国子监祭酒。事迹具《明史・文苑传》。此编以“十篇”为名。今核其数，曰《翼易书》，曰《太极书》，曰《河洛书》，曰《羲易书》，曰《文易书》，曰《文序书》，曰《孔易书》，曰《蓍占书》，曰《卦爻书》，仅有九名。其首冠以《系辞说》，不入目录。《文易书》下附以《羲文合论》，而《翼易书》分上下，不知以何一篇足为十也。其书立名诡异，至其所说则不过掇拾旧文，编缀成帙而已。</p>
<p>△《易经颂》・十二卷（副都御史黄登贤家藏本）</p>
<p>明陈仁锡撰。是书多剖析字句，以发挥意义，亦间与《本义》异同。大抵据文臆断之处多，而研究古训之处少。盖仁锡文士，於经学本非专门也。</p>
<p>△《易思图解》（无卷数，江西巡抚采进本）</p>
<p>明刘日曦撰。日曦字仲升，彭泽人。天启壬戌进士。是书以邵子《大横》、《大圆》二图为先天，《横排》、《圆排》为大成，其《小横》为太极，《阴阳卦序小圆》为先天小成，《文王卦位》为後天小成，《汉儒卦气图》加以《四正之卦》为後天大成，《杂卦》之次则为孔子《序卦》与文王《序卦》一例。後附以《河图》、《洛书》及周子《太极图》、邵子《皇极经世》《阴阳刚柔四象图》与一元消长数，各为之说。大抵出于臆撰。其《序卦》、《杂卦》二图，非方非圆，尤不知其何所受也。</p>
<p>△《易佣》・十四卷（两江总督采进本）</p>
<p>明文安之撰。安之字铁庵，夷陵人。天启壬戌进士。官至国子监祭酒。朱由榔僭号粤西，以为大学士。告归，寻卒。事迹具《明史》本传。是书乃其官南京司业时所刊行。首列诸儒著述，次以伏羲卦位明《易》之数，以文王卦位明《易》之气。又以先後天之图一上一下反覆合之，以明对待流行之体。大概本来知德之说。然其诠释《经》文，又多主义理，不本诸图以立论，往往求高而涉於玄虚，求深而病於穿凿，不能尽归醇正也。</p>
<p>△《易史象解》・二卷（江苏巡抚采进本）</p>
<p>明林允昌撰。允昌字为磐，号素庵，晋江人。天启壬戌进士。官至吏部郎中。案朱彝尊《经义考》载允昌《周易耨义》六卷，称莆田有“金石社”，允昌集子弟月三会，自崇祯庚辰四月至十一月，凡二十二会。门人张拱辰、何承都等辑而成编。因允昌以“请学为圃”名斋，故曰《耨义》。此书书名、卷数皆不符，当各自一书，彝尊失载也。其说取《易》象大义各摭史事以配之，每一卦为一解。《自序》为本程《传》、朱《义》、诚斋、紫溪诸说，而参以己见。然牵合附会处颇多，所谓必求其人以实之，则凿矣。</p>
<p>△《周易纂》・六卷（浙江巡抚采进本）</p>
<p>明朱之俊撰。之俊字沧起，汾阳人。天启壬戌进士。官至翰林院侍讲。是编用注疏本，汇先儒旧说，融以己意。兼主义理、象数，亦采来注错综之例。词旨颇为浅显，而随文敷衍者多。</p>
<p>△《易学统此集》・二十卷（两江总督采进本）</p>
<p>明孙维明撰。其子越续成之。维明字克晟，江宁人。前有天启四年维明《自序》。其书多取宋元以来诸说，不甚考究古义。每节之下皆敷衍语气，如坊刻讲章之式。越所补入各条及引述其父之言，皆别为标识，亦无奥旨。</p>
<p>△《易经小传》・二十卷（浙江吴玉墀家藏本）</p>
<p>明郑友元撰。卷前有《自序》，自称其号曰澹山，不著岁月。《明史・毕自严传》称：“时有诏县令行取者，先核其钱稀；亭知县郑友元已入为御史，先任青浦，逋金花银二千九百。帝以诘户部尚书毕自严，自严饰词辨，遂下自严狱，遣使逮友元。”又《湖广通志》：“郑友元字元章，京山人，天启乙丑进士，官御史。”当即其人也。其书於《乾卦》经文卦辞下即接《彖传》，而分《文言》之释《彖》者附之，次《大象》，次爻辞，下接《小象》而分《文言》之释爻辞者附之，未免汨乱古经。其以爻辞为文王作，亦与先儒之论不合也。</p>
<p>△《周易爻物当名》・二卷（两淮马裕家藏本）</p>
<p>明黎遂球撰。遂球字美周，番禺人。天启丁卯举人。从朱由榔起兵。後守赣州，城破巷战死。其书惟载三百八十四爻，以互变推求其象，然互体、变卦虽古法，而遂球所推则自出新意。往往支离蔓衍，附会成文，不必尽当名辨物之本旨也。</p>
<p>△《广易筌》・四卷（浙江巡抚采进本）</p>
<p>明沈瑞锺撰。瑞锺字德培，平湖人。《自序》言先尝为《易意筌》，十九年後复为《广易筌》。而书中又有称家先生《古筌》者，则述其父之说。其间《经》文次序用注疏本，惟《乾卦》分节解之，自《坤》以下，每卦为一说，《系辞》以後，每章为一说。多主人事，不取象数之学。凡《上经》、《下经》、《系辞传》上下各为一卷，而《说卦》、《杂卦》乃附诸《下系》之後。朱彝尊《经义考》作《易广筌》二卷，与此不合，殆仅见《上、下经》耶？自宋李光、杨万里以来，多以史事证《易》义，瑞锺是书，盖亦是意。然逐卦逐爻务求比例，牵强既所不免，且於当代时事概行阑入，尤为驳杂。造语遣词，亦多涉明季纤佻之习。盖沿李氏、杨氏之馀波而失之泛滥者也。</p>
<p>△《周易独坐谈》・五卷（两淮马裕家藏本）</p>
<p>明洪化昭撰。化昭自号日北居士，新都人。《经义考》列之马元调前，则启、祯间人也。是书《明史・艺文志》著录，然无卷数。今本五卷，不知何人所分。其说以《说卦》、《序卦》、《杂卦》三传皆为汉儒所增入，故置而不言，惟说《上、下经》、《系辞》。然杂引古事，语皆粗鄙。如周公作歌招夷齐、夷齐答歌之类，杂以俳谐，殊乖说经之体。至谓文王八卦退《乾》於西北者，乃因岐在西北，意在以天自处，尤穿凿矣。其自述乃曰：“日北居士谈《易》，每一卦六爻，合成一片，不知者以为迂，而非迂也。发挥文王、周公心事，不知者以为凿，而非凿也。谓之‘独坐谈’，聊以自娱，而不可以语人也。”何其果於自信欤！</p>
<p>△《雪园易义》・四卷、《图说》・一卷（浙江巡抚采进本）</p>
<p>明李奇玉撰。奇玉字元美，嘉善人。崇祯戊辰进士。官至汝宁府知府。是编惟解六十四卦，议论纵横，而词胜於理。前列《增补四易图说》、《参订图说》、《进退变化图》、《对待流行图》、《生生竖图》、《卦变图》、《纳甲图说》，皆推衍先天之学。其因懔指凳现说，以先天为《归藏》，後天为《连山》，又出邵氏本论之外矣。</p>
<p>△《易疏》・五卷（浙江吴玉墀家藏本）</p>
<p>明黄端伯撰。端伯字元公，江西新城人。崇祯戊辰进士。除宁波府推官。福王时官礼部仪制司郎中。南京破，死难。事迹附见《明史・高倬传》。乾隆乙未，赐谥忠节。其书专主京房《易传》，卷首所列诸图，皆以发明京氏卦变之义。旁及《阴符》、《乾凿度》、《握奇》、《遁甲》等书，其说颇近荒渺。又《先天图》《震》《巽》互易，《後天图》《乾》《艮》互易，亦从来所未有也。</p>
<p>△《苑洛易学疏》・四卷（浙江巡抚采进本）</p>
<p>明周一敬撰。一敬，衢州人。崇祯戊辰进士。官至监察御史。初，韩邦奇作《启蒙意见》五卷，推阐《河》、《洛》之义与卜筮之法，一敬因而疏之，自万历甲寅至崇祯壬午，凡二十九年乃成。於原书次序稍为易置，亦颇有删削。《自序》谓：“韩子以开明初学为心，故疏从其详。此书以溯源明理，窃附前人，故多遗末而寻本云。”</p>
<p>△《易鼎三然》（无卷数，江苏周厚鲇家藏本）</p>
<p>明朱天麟撰。天麟字震青，吴江人，寄籍昆山。崇祯戊辰进士。由兵部主事改授编修。後桂王由榔僭号，以天麟为大学士，卒於广西。是书成於崇祯庚午，以读《易》譬之食味，溯《周易》之旨者曰“庖然”，发《归藏》之义者曰“漱然”，阐《连山》首《艮》之蕴者曰“饣必然”，已为怪异。其子目有《混沌谱》、《中化逵》、《气穴》、《孙孙》等三十六名，无一非吊诡之辞，於《经》义丝毫无当也。</p>
<p>△《周易广义》・四卷（浙江郑大节家藏本）</p>
<p>明郑敷教撰。敷教字汝敬，吴县人。崇祯庚午举人。是编用注疏本，以程《传》、朱《义》为主，而推广其说，故名《广义》。凡诸儒之说与《传》、《义》合者取之，稍有不合者则去之。朱彝尊《经义考》载敷教《易经图考》十二卷，而不载是书，殆偶未见欤？</p>
<p>△《尺木堂学易志》・三卷（山西巡抚采进本）</p>
<p>明马权奇撰。权奇字巽倩，会稽人。崇祯辛未进士。官兵部主事。王台《序》称权奇才高召忌，甫阅仕版，在系者数月，絷维邸舍者三年。後事白归里，因成是编。其说皆诠释大旨，不规规於训诂，间引《庄子》、《文中子》诸说，旁及经史、禅乘以证之。盖忧患之馀借抒愤懑，固不以说经论矣。</p>
<p>△《十愿斋易说》・一卷、《霞舟易笺》・一卷（浙江郑大节家藏本）</p>
<p>明吴锺峦撰。锺峦字峦稚，武进人。崇祯甲戌进士。官桂林府推官。鲁王监国，以为礼部尚书。後自焚死。乾隆乙未赐谥忠烈。是编每卦摘笺数语，止有《上经》三十卦，而无《下经》，似非足本。朱彝尊《经义考》惟载锺峦《周易卦说》，不著卷数，注曰“未见”，而无此书名。《江南通志・儒林传》所载亦同。殆辗转传闻，相沿而误欤？此本前有小引，题曰《霞舟易笺》，又题曰《十愿斋全集》。以《易说》为卷一，《易笺》为卷二，盖编入文集之中，如李石《方舟集》例，今仅存此两卷耳。</p>
<p>△《易经说意》・七卷（浙江吴玉墀家藏本）</p>
<p>明陈际泰撰。际泰字大士，临川人。崇祯甲戌进士。官行人司行人。《明史・文苑传》附见《艾南英传》中。际泰本以时文名，故其说《经》亦即用时文之法，中间或有竟作两比者。自有训诂以来，一二千年无此体例也。</p>
<p>△《周易翼简捷解》・十六卷、附《群经辅易说》・一卷（浙江巡抚采进本）明陈际泰撰。是编谓《河图》、《洛书》体用相为附丽，表里经纬，悉师羲《易》。首卷载古今诸图，中十六卷为《捷解》，末卷又为《图说》二十四条，《拾遗》九条，散漫支离，未得要领。附载《群经辅易说》一卷，仅十四页。大旨谓《大学》、《中庸》诸书皆所以明《易》，而西方之教独与之背。盖明末心学横流，大抵以狂禅解《易》，故为此论以救之。所见特为笃实。其八比高出一时，亦由其根柢之正也。</p>
<p>△《易辰》・九卷（江西巡抚采进本）</p>
<p>明贺登选撰。登选号澹馀，鄱阳人。崇祯甲戌进士。官至监察御史。是书以三百八十四爻取象之义，杂引史事以证《经》。盖仿《诚斋易传》之例，而深切则不及之。其以《乾》初爻为象人心，《乾》四爻为象太子之类，亦颇穿凿。《自序》谓《易》无象而三百八十四爻其象，辰无象而三百六十五度其象，故以“辰”名其书焉。</p>
<p>△《易序图说》・二卷（浙江巡抚采进本）</p>
<p>明秦镛撰。镛字大音，无锡人。崇祯丁丑进士。官清江县知县。是书以《序卦》言义理而不及象数，因合先後天而求之。《上经》分五节，象阳。《下经》分四节，象阴。每节中又一一分析而引《杂卦》及《彖》、《象》、爻辞以为之解。案《序卦》、《杂卦》，先儒多疑非孔子之书，故言《易》诸家往往粗陈梗概。至元萧汉中《读易考原》，述分卦、序卦之义，始详为发明。是书较汉中所言推阐加密，而穿凿附会亦以过密而生。盖此类皆《易》之末义，必求其说，亦皆有理之可通。然谓四圣本旨在是，则殊不然也。</p>
<p>△《读易略记》（无卷数，浙江郑大节家藏本）</p>
<p>明朱朝瑛撰。朝瑛字美之，号康流，又号璎罚海宁人。崇祯庚辰进士，官旌德县知县。其《易》学出于黄道周，此书亦间引道周之语，然持论与道周又异。其言象数，不主邵子之说，又别为《先天》、《後天》之图，取一索、再索之序为《先天》，取对卦、化气为《後天》，殊为创见。抄本不分卷数。朱彝尊《经义考》作一卷，然细字至二百五十一页，必非一卷。疑彝尊所见或不完之本耶？</p>
<p>△《读易隅通》・二卷（浙江巡抚采进本）</p>
<p>明来集之撰。集之字元成，萧山人。崇祯庚辰进士。官安庆府推官。是书多触类旁推以求其融贯。《自序》言一隅之通，故谓“隅通”。其论四时五行，多本之《皇极经世》书。又谓後天卦图为周家全象，龙亢上应天星，皆不免於穿凿。</p>
<p>△《卦义一得》（无卷数，浙江巡抚采进本）</p>
<p>明来集之撰。是编於每卦约举大义，所发明不过数语，故名“一得”。其中颇有精澈之语，然支离处亦复不少。如释《讼》谓：“天开於子，水归於壑，见其始而不见其终，此天水《讼》之可以谋始而不可以成终也。”释《师》谓：“五行之用莫大於水，土有众多之义，而五行之用土又克水，有胜负之义。且土在上者为高，水在下者为深，即兵法之右背山林，前阻水泽也。”亦未免失之纤巧矣。</p>
<p>△《易图亲见》・一卷（浙江巡抚采进本）</p>
<p>明来集之撰。此书取《序卦》、《杂卦》以及三陈、九德、先天、後天之义为图四十有五，而各为之说。用力虽勤，然究不免於牵强凑合。至《上系》所引《中孚》等七爻亦为之图，而《下系》所引十一爻即不能为说，亦可见其出於臆度，而非本自然矣。</p>
<p>△《读易绪言》・二卷（浙江巡抚采进本）</p>
<p>明钱┳。┳种俜迹嘉善人。崇祯壬午举人。文渊阁大学士士升子也。士升尝作《易揆》，┳魇潜啵复推衍其未尽之意，故曰《绪言》。首以八宫各统八卦，为说八篇。次於六十四卦，卦为一说。次为《系传笺略》，附以《图书说》、《先後天说》、《上下篇说》、《观象说》、《观变说》、《错综互代说》，《反对说》、《大小彖象爻辞说》、《六爻主辅说》、《顺逆说》。大旨兼取象数，以推求《易》理。其间牵强附会，多不能免。又如以“师出以律”为律吕之律，“包羞”为小人羞恶之良心，“观我生”为长养之生，亦未免好求新异。至於君子小人、阴阳消长之际，多有感於明末门户分争之祸，借以发泄其不平，亦不必与《经》义尽相比附也。</p>
<p>△《易宪》・四卷（编修励守谦家藏本）</p>
<p>明沈泓撰。泓字临秋，华亭人。崇祯癸未进士。官刑部主事。是编随文诠义，不载《本义》原文，而全书宗旨一一与《本义》合。在举业家则可谓之简而有要矣。</p>
<p>△《说易》・十二卷（直隶总督采进本）</p>
<p>明乔中和撰。中和字还一，内邱人。崇祯中由拔贡生官至太原府通判。是书前列《图说》，次《卦象》，次《彖传》，次《爻象》，次《文言》，次《系辞》，次《说卦》，次《序卦》，次《杂卦》，次《附录》。其分卷前後与古今本皆不合，颇近臆断。第二卷先列卦象，以孔子之《易》移於文、周之前，尤乖次序。案朱彝尊《经义考》载中和《易林补》四卷，又名《大易通变》。今此书名《说易》，版心又标《跻新堂集》，疑即从文集中析出单行。而其卷数不止四卷，则《易林补》又当在此书之外也。</p>
<p>△《桂林点易丹》・十六卷（两江总督采进本）</p>
<p>明顾懋樊撰。懋樊字霖调，仁和人。其自题“桂林”者，乃举所居之地而言也。崇祯中副榜贡生，其科分则未详。是书前有其父《七宝山解易影》数则并《诸儒姓氏考》一卷。所胪列自周至明几数百家，而颇多前後失次。盖以摭录示富，未必悉睹原书。其所训解，大都顺文敷衍，不出讲章门径。《经义考》引张阏轮说，斥其以圣经比之道家炉火，亦特据其书名而言，实则无一字涉丹经也。</p>
<p>△《周易说统》・十二卷（浙江巡抚采进本）</p>
<p>明张振渊撰。振渊字彦陵，仁和人。是编大旨宗程朱《传》、《义》，凡诸儒说理可互证者，亦旁采并存，标为四例。其与《本义》相左而理有阐发者，曰附异；其互有异同与《传》、《义》相发明者，曰附参；其出自独见者，曰附别；其可以触类旁通者，曰附馀。凡所援引，各标姓氏，间或附以己意，则以“彦陵氏”别之。</p>
<p>△《周易去疑》・十一卷（两江总督采进本）</p>
<p>明舒宏谔撰。宏谔字士一，旌德人，老於授徒。故钞撮讲章，纂而成帙，以便课诵。其举例有五：曰演脉，曰阐旨，曰互参，曰摹象，曰注字。初梓於池氏。後版毁於火，蒋时机又重刊之，而改其体例，卷首又题“蒋先庚增补”。标目杂糅，不可究诘。大抵书贾射利之本也。</p>
<p>△《四易通义》・六卷（内府藏本）</p>
<p>明程观生撰。观生字仲孚，歙县人。流寓嘉兴。崇祯中知天下将乱，即弃去诸生，以相地之术自给。朱彝尊《静志居诗话》载其事迹颇详。然《经义考》惟载其《易内三图注》三卷，注曰“已佚”，而不及此书。盖遗书散失，此编幸而仅存，久乃复出，彝尊未及见也。其意以说《易》者多以我解《易》，而不能以《易》解《易》，故其义转为传疏所淆，因作是编。首列《横图、方图、圆图合参要旨》，次《卦象爻定辞微旨》，而於每卦每爻下各系错综互变所在以贯通之。其大旨主於明人事。《自序》谓时当大乱，非藉四圣之力不足以救。故每发一义以举今之非，而折衷於《易》理之是，类多隐切明季时势立言。至释《晋》之上九，乃极称封建为良法，且言天地一日不改，此法终不可易，则立论未免迂僻矣。</p>
<p>△《易发》・八卷（编修王汝嘉家藏本）</p>
<p>明董说撰。说字雨若，湖州人。黄道周之弟子也。後为沙门，名南潜。其论《易》专主数学，兼取焦、京、陈、劭之法，参互为一，而推阐以己意。其根柢则黄氏《三易洞玑》也。其研索具有苦心，而究不免失之杂。如《飞龙训》一篇，历引尧、禹、周、孔，谓皆以飞龙治万世，而复举《圆觉》、《道德》二经以为释迦、老子亦然，未免援儒入墨。又《黄丽河洛徵》，谓黄丽一声，即《河》《洛》之全机大用。《杏叶飞龙表》，谓黄锺之律为杏叶之正位。其说皆近於怪诞。极其博辨之才，漾自喜则可矣，谓《易》之精奥在是，则殊不然也。</p>
<p>△《周易时义注》（无卷数，浙江巡抚采进本）</p>
<p>明章佐圣撰。佐圣字右臣，歙县人。其书依经训解，而以《卦图》一卷附於後。大旨主於言理，而徵引芜杂，颇乏持择。书成於崇祯甲申正月。前有《自序》，谓以明经获隽，而烽火交讧，行路艰阻，因坐卧小楼，自为笺注，大都自忧患中来。盖有托而为之，故其言颇讥切时事云。</p>
<p>△《易参》・五卷（浙江巡抚采进本）</p>
<p>明钱彭曾撰。彭曾号觉龛，钱塘人。是书用注疏本而不载《经》文，但标每节之目。首为《图说》，其方圆黑白虽皆《易》外之枝节，而自宋以来犹有所受。又旁及历法、推步、奇门、九宫、干支、纳音，虽不得汉儒之本法，而其说犹有所传。又广而推及五岳地形、《禹贡》水道、堪舆、律吕、井田、兵法、道家、佛家、选择、六壬，殊泛滥庞杂，无所纪极。然则五藏六府亦配阴阳，将曰《易》为医作乎？方≡财逡嗪掀媾迹将曰《易》为奕作乎？至所诠释则与图渺不相关，仍不过摘句寻章，循文推演，间或自出新意，又往往乖舛。如谓《乾》为四月之卦，犹未分龙，雨未时行，故曰“潜龙”。《坤》之“履霜坚冰”乃指忠臣孝子而言，其初发一念为“履霜”，历久不变为“坚冰”。自有《易》以来无此说也。</p>
<p>△《易旨一览》・四卷（江苏周厚鲇家藏本）</p>
<p>明蒋时雍撰。时雍字绳武，江都人。其书训诂字句，乃村塾课蒙之本。</p>
<p>△《周易辨正》・一卷（浙江巡抚采进本）</p>
<p>明喻国人撰。国人字春山，郴州人。其书大旨谓先儒多是非倒置，以十为《图》，九为《书》，因作《辨》十九章，以九为《图》配天，以十为《书》配地。且及《河图》主生、《洛书》主克之理。盖仍祖刘牧之旧说。第十七《辨》言古人左图右书。左阳也，故左字五画；右阴也，故右字六画：殊为悠谬。书中率皆类此。其《凡例》乃云：“秦汉诸儒昧其则者千馀年，宋元诸儒枉其则者五百年，国人辨正，四圣知必冥慰。”何其诞也！</p>
<p>△《河洛定议赞》・一卷（浙江巡抚采进本）</p>
<p>明喻国人撰。其说以伏羲则《河图》画《乾》、《坎》、《艮》、《震》四卦，则《洛书》画《巽》、《离》、《坤》、《兑》四卦。由《河图》四卦得《讼》、《Т》十六阳卦，由《洛书》四卦得《家人》、《中孚》十六阴卦。合《河》、《洛》迭为上下而得《否》、《窈蟆贰《履》、《泰》三十二阴阳配合之卦。且以揲蓍之数不惟康节茫然，即一行亦属妄附。自以《河》、《洛》之议，至此书而始定。书成，且祭河洛之神及天地四圣，为文以告。其诞至此，又何异于中风狂走者乎？</p>
<p>△《全易十有八变成卦定议》・一卷（浙江巡抚采进本）</p>
<p>明喻国人撰。大旨谓数九则满，满则损。数六则谦，谦则益。故大《易》总不外《乾》九损三，变为《坤》六。《坤》六益三、变为《乾》九。或《乾》九、《坤》六交相损益，十有八变以成卦而已。</p>
<p>△《周易对卦数变合参》・一卷（浙江巡抚采进本）</p>
<p>明喻国人撰。谓朱子不知《易》中“十年”“三年”、“七日”“八日”之旨及《讼》九二“三百户”之数，国人乃於反对两卦得之。合《屯》、《蒙》二卦，以《屯》下《蒙》上，谓《屯》二爻为一年。逆数之至《蒙》五爻，历十爻为十年。合《需》、《讼》二卦，以《需》下《讼》上，谓《讼》二画九，即九十户。《讼》初画六，即六十户。《需》上画六，即六十户。五画九，即九十户。合之得三百户。以为此意数千年不明。真穿凿附会之说也。</p>
<p>△《河洛真传》・一卷（浙江巡抚采进本）</p>
<p>明喻国人撰。其说谓天地十二会真数不出五十五，惜陈、邵俱未发明。因演《天地五十五数图》，卷末复附以《河洛真传说》数页。辨“蓍短龟长”之说，谓《记》云“假尔泰龟有常”、“假尔泰筮有常”，原龟筮并重。朱子妄更祝词，故重视泰筮。然所引证据，仍不过《广舆记》、《本草图经》诸书而已。</p>
<p>△《周易生生真传》・一卷（浙江巡抚采进本）</p>
<p>明喻国人撰。谓先儒解《易》为变易，为交易，总不如《系辞》“生生之谓易”五字最确。又谓伏羲则《河》九，《洛》六，始画八卦，以木德王也。木主仁，仁为生生真种子。每卦六爻，推演五行相生之数以配合之。</p>
<p>△《三易大传》・七十二卷（江西巡抚采进本）</p>
<p>明李陈玉撰。书分二册。一曰《先天古易》，以解图书。又每篇系以赞语。其最异者，以《无极》、《太极》、《无极而太极》分为三图，而先天八卦配以英辅九星之名，後天八卦配以疏附先後之名。支离破碎，全无理据。一曰《後天周易》，以解《经》、《传》。虽言象数，而皆出臆说。附以《易导》、《易钤》、《易眼》诸书。其《易铃》有云：“若欲《易》学了彻，直须将一切训诂辞章尽情戋刂却，即孔文之语亦不过《易》象一端之论，方有入处。”可谓敢为大言。盖言图书者病於支离破碎，谈心性者病於杳冥恍惚。陈玉兼二家之说，而各得二家之极弊，真所谓误用其心者也。</p>
<p>△《易经补义》・四卷（浙江巡抚采进本）</p>
<p>明方芬撰。芬字舒林，歙县人。其书全列《本义》於前，而以己所发明附赘於末，皆标“补”字以别之。所得颇为肤浅。其《凡例》云述其王父有度所撰《易旨正宗》及其父希莱《易经要旨》而为之。今二书皆未见，然观芬之书，其大略可睹矣。</p>
<p>△《读易镜》・六卷（两江总督采进本）</p>
<p>明沈尔嘉撰。尔嘉字公亨，常熟人。是书悉依今本次序，每一卦一节，列《经》文於前，列讲义於後，而讲义高《经》文一格，全为缮写时文之式。其说皆循文敷衍，别无发挥。《经》文旁加圈点，讲义上缀评语，亦全以时文法行之，即其书可知矣。</p>
<p>△《易学古经正义》・十二卷（湖北巡抚采进本）</p>
<p>明邹元芝撰。元芝字立人，竟陵人。自费直合《十翼》于《上、下经》，唐用王弼《易》注作《正义》，《易》遂用王弼之本。宋晁说之、吕祖谦诸家始倡为复古之说，互有考订，而亦互有异同。至朱子之《本义》，始定从吕本分为《经》二篇，《传》十篇，至今与王本并行。元芝是书，欲驾出朱子之上，谓孔子《十翼》与《经》并尊，不得抑之称《传》，遂臆为分别。如《乾卦》以“乾元亨利贞”五字为本经之《彖》，割“天行健”三字为本经之《象》，而缀以六爻。他皆仿此。其《十翼》则仿制艺之体，《经》文反低二格、而《彖辞》、《小象》之辞各冠以“《彖》曰”、“《象》曰”字，跳行顶格书之。其《大象》“天行健”、“地势坤”诸句，因删之不能成文，遂既以为本经之文，又复见於《象辞》之内。一文两属，莫定所归。皆有意立异，而诡称复古，不知所据何古本也。其说经大旨，则以羲、文之《易》为卜筮之书，孔子之《易》为尽性至命之书，故所注皆舍象数而言义理。盖借尊孔子之名以劫伏众论，实则茫无确证，徒见其割裂圣经而已。</p>
<p>△《射易淡咏》・二卷（江苏周厚鲇家藏本）</p>
<p>不著撰人名氏，卷端惟题“西农”二字。前有陈愫《索射易书》一篇，称其字曰“孝若”。考愫至国朝尚存，尝与邱象随等共注李贺《昌谷集》。又书中称张九山青衣得《射易》半部於虎邱僧舍，乃录寄尹子求者。考明尹伸字子求，宜宾人。万历戊戌进士，官至湖广布政使。崇祯甲申，张献忠部贼陷叙州，伸殉节死。此书既云寄伸，则是时伸尚无恙，当为明末人作矣。其说《易》但解六十四卦，每卦但标《象》、《彖》及第几爻字，不列《经》文。大抵皆借经发议，其言辨博自喜，而词胜於理。又喜作似了非了语，类禅宗之机锋，殊乏先儒明白淳实之意。每卦之末，各系以五言古诗一首，以发明一卦之大义，盖即所谓“淡咏”者。自古以来，亦无此说经之体例也。</p>
<p>△《大易衍说》（无卷数，安徽巡抚采进本）</p>
<p>不著撰人名氏，亦不著时代，盖明人旧录藏本也。其书乃乡塾讲义，随文敷衍，不能发明大旨，亦姑存之可耳。</p>
<p>△《原易》・二卷（两江总督采进本）</p>
<p>不著撰人名氏。上卷《原太极图书》凡十一条，下卷《原六十四卦》。皆剿袭旧文，别无辨获，不足以言著书也。</p>
<p>△《易传义》・十二卷（内府藏本）</p>
<p>不著编辑者名氏。取程子《易传》、朱子《易本义》合为一书，冠以《图说》、《纲领》各一篇。皆从《易经大全》中录出，故改朱本之次第以从程本，版式字画颇为工楷。曹寅《楝亭书目》亦载有此书一函。盖明代经厂本也。</p>
<p>△《易象与知编》・一卷、《图书合解》・一卷（两淮马裕家藏本）</p>
<p>题曰“天山道人撰”。不著名氏，不知何许人也。其书惟论《河图》、《洛书》、八卦方位及对待流行之义、五行生成之理，皆於诸家《易》解之中钞合成帙。盖欲讲陈、邵之学而仅掇拾其糟粕者。 




</p> </div>
<ul class="pagelist">
  <span class="todown1"><a href='216097_2.html' class='pagedaohang'>【上一篇】<i>:卷九・经部九○易类存目三</i></a></span><span class="tomenu"><a href="sikuquanshuzongmutiyao_2.html" title="四库全书总目提要" class="returnIndex">【回目录】</a>
</span><span class="toup1"><a href='216095_2.html' class='pagedaohang'>【下一篇】<i>：卷七・经部七○易类存目一</i></a></span>
</ul>
<div class="content01">
  <script src="../../js/bottom.js" type="text/javascript"></script>
</div>
<div class="kind">
  <h2>推荐阅读</h2>
</div>
<div class="index_list">

<a href="../sidawenxuemingzhu/sidawenxuemingzhu_2.html" target="_blank">四大文学名著<i>></i></a>

<a href="../tangshi/tangshi_2.html" target="_blank">唐诗<i>></i></a>

<a href="../songci/songci_2.html" target="_blank">宋词<i>></i></a>

<a href="../zhuzibaijia/zhuzibaijia_2.html" target="_blank">诸子百家<i>></i></a>

<a href="../shishu/shishu_2.html" target="_blank">史书<i>></i></a>

<a href="../gudaiyishu/gudaiyishu_2.html" target="_blank">古代医书<i>></i></a>

<a href="../fujingdaquan/fujingdaquan_2.html" target="_blank">佛经大全<i>></i></a>

<a href="../mengxue/mengxue_2.html" target="_blank">蒙学<i>></i></a>

<a href="../yijingshuji/yijingshuji_2.html" target="_blank">易经书籍<i>></i></a>

<a href="../gudaibingshu/gudaibingshu_2.html" target="_blank">古代兵书<i>></i></a>

</div>
<div class="content01">
  <script src="../../js/image3.js" type="text/javascript"></script>
</div>
<div class="kind">
  <h2>阅读分类导航</h2>
</div>
<div class="bot"> <a href="../sidawenxuemingzhu/sidawenxuemingzhu_2.html" targent="_blank">四大文学名著</a><a href="../tangshi/tangshi_2.html" targent="_blank">唐诗</a><a href="../songci/songci_2.html" targent="_blank">宋词</a><a href="../zhuzibaijia/zhuzibaijia_2.html" targent="_blank">诸子百家</a><a href="../shishu/shishu_2.html" targent="_blank">史书</a><a href="../gudaiyishu/gudaiyishu_2.html" targent="_blank">古代医书</a><a href="../fujingdaquan/fujingdaquan_2.html" targent="_blank">佛经大全</a><a href="../mengxue/mengxue_2.html" targent="_blank">蒙学</a><a href="../yijingshuji/yijingshuji_2.html" targent="_blank">易经书籍</a><a href="../gudaibingshu/gudaibingshu_2.html" targent="_blank">古代兵书</a> </div>

<div id="message"><div id="notice" style="color:red">亲爱的网友，祝您阅读快乐！<p style="text-align:center"><input type="button" onclick="location.href='http://m.sbkk8.com/gudai/sikuquanshuzongmutiyao/216096.html'" class="btn" value="点击继续访问"><br></p></div></div><script type="text/javascript">$("#message").hide();</script>

<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="../../book_sbkk8_default.html">电脑版</a></p>
    <p>天涯知识库</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.baidu.com/hm.js?441a619c850df81cb1481f048dd5e631";var s = document.getElementsByTagName("script")[0]; s.parentNode.insertBefore(hm, s);})();</script></span>

<script>
$(function(){
  $("#myindex_1").live("click",function(){
	  $("iframe:last").prev().remove();
	  $("iframe:last").before('<div style="background:rgba(0,0,0,0.1);position:absolute;top:0px;right:0px;width:20px;text-align:center;color:#ffffff;font-size:12px;line-height:20px;font-family:Arial;height:20px;z-index:2147483647;">X</div>')
	  
  });		
  $("body").append("<a id='myindex_1' href='216096_2.html#'></a>");;
  $("#myindex_1").click();
}) 	
</script>
</body>
</html>