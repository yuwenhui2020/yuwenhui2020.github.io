<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>四库全书总目提要_卷一百五十七・集部十○别集类十</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/sikuquanshuzongmutiyao/215947.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../templets/default/css/p.css" />
<link rel="stylesheet" type="text/css" href="../../templets/default/css/book.css" />
<script src="../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/sikuquanshuzongmutiyao/215947.html");
</script>
</head>
<body>
<div id="topbar">
  <div id="logo"><a href="../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../book_sbkk8_default.html">首页</a></li>
     
      <li><a href='../gudai.html'>古典文学</a></li>
      <li><a href='../../gushihui/gushihui.html'>故事会</a></li>
      <li><a href='../../meirongyangsheng/meirongyangsheng.html'>美容养生</a></li>
      <li><a href='../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="215947.html#" class="bds_more" data-cmd="more">分享到：</a><a href="215947.html#" class="bds_weixin" data-cmd="weixin" title="分享到微信">微信</a><a href="215947.html#" class="bds_qzone" data-cmd="qzone" title="分享到QQ空间">QQ空间</a><a href="215947.html#" class="bds_tsina" data-cmd="tsina" title="分享到新浪微博">新浪微博</a><a href="215947.html#" class="bds_tqq" data-cmd="tqq" title="分享到腾讯微博">腾讯微博</a><a href="215947.html#" class="bds_tqf" data-cmd="tqf" title="分享到腾讯朋友">腾讯朋友</a><a href="215947.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../book_sbkk8_default.html'>主页</a> > <a href='../gudai.html'>古代文学</a> > <a href='sikuquanshuzongmutiyao.html'>四库全书总目提要</a> > </div>
<div class="ad960"><script src="../../js/ad960sougou.js" type="text/javascript"></script></div>
<div id="maincontent">
  <h1 class="articleH1">卷一百五十七・集部十○别集类十</h1>
  <div id="content"><span id="ad328_r">
    <script src="../../js/article.js" type="text/javascript"></script>
    </span><p>





△《龟溪集》・十二卷（两淮盐政采进本）</p>
<p>宋沈与求撰。与求字必先，德清人。政和五年进士。高宗时官至知枢密院事。卒谥忠敏。事迹具《宋史》本传。是集为绍熙中其孙说所刊，前有观文殿大学士李彦颖、湖州教授张叔椿二序。史称与求历御史三院，知无不言。前後几四百奏，其言切直。今所存仅十之三四，类多深中时弊。陈振孙《书录解题》曰：“与求尝奏王安石之罪，大者在於取扬雄、冯道。当时学者惟知有安石。丧乱之际，甘心从伪，无仗节死义之风，实安石倡之。此论前未之及也”云云。考熙宁以逮政和，王、蔡诸人以权势奔走天下。诛锄善类，引掖宵人。其夤缘以苟富贵者，本无廉耻之心，又安能望以名节之事！其偷生卖国，实积渐使然，不必尽由於推奖扬雄、表章冯道。与求此奏，亦事後推索之词。然其说主持风教，振刷纲常，要不可不谓之伟论也。至其制诰诸篇，典雅舂容，亦具有唐人轨度，又不徒以奏议见长矣。</p>
<p>△《并榈集》・十六卷（福建巡抚采进本）</p>
<p>宋邓肃撰。案王明清《挥麈後录》称：“宣和壬寅，艮岳成，徽宗御制记。李质、曹组各献赋。独太学生邓肃上十诗，备述花石之事。其末句云：‘但愿君王安万姓，圃中何日不春风。’诏屏逐之。靖康初，李伯纪启其事，荐其才，召对赐进士出身。後为右正言，著亮直之名於当日。肃字志宏，南剑人。有文集，号《并榈》，遗文三十卷，诗附集中”云云。即其人也。今本仅诗一卷、词一卷、文十四卷。与三十卷之数不符，殆散佚不完，又经後人重编欤。当张邦昌之僭立也，肃间行奔赴南京，其擢右正言即在是时。大节与杜甫略相似。其《靖康迎驾行》、《後迎驾行》等篇，亦颇近甫奉先诸作。在南北宋间，可谓笃励名节之士。又唐、宋以来学者，皆尊扬雄，熙宁中遂至配享。而肃书扬雄事，独指为叛臣，无可容於天地之间。与沈与求疏论王安石过尊扬雄，未知孰为先後。然均在《朱子纲目》书莽大夫之前。考陆深《溪山馀话》，载肃与朱子父松相善，有醉留冠带以质纸笔之戏。肃有《寄朱韦斋》诗，即道其事。然则《纲目》之斥扬雄，得无传肃之说乎？其识如是，宜其立身有本末矣。</p>
<p>△《默成文集》・八卷（浙江汪启淑家藏本）</p>
<p>宋潘良贵撰。良贵字义荣，一字子贱，号默成居士，婺州金华人。政和五年，以廷试第二人释褐为辟雍博士。累迁提举淮南东路常平。靖康元年召还，坐事除监信州揽谂虐丁８咦诩次唬召为左司谏，历除徽猷阁待制，提举亳州明道宫。坐与李光通书，降三官。卒赠左朝奉大夫。事迹具《宋史》本传。良贵学术醇正，侃直不阿。首论何さ戎不可为相。又与黄潜善、吕颐浩相忤。又面劾向子。屡坐屏斥，而所守不移。故朱子亦称其刚毅近仁。其《论治体蜃印返绕，悱恻沈痛，足以感人，尤足以觇其节概。其集见於史者十五卷，久佚不传。此本乃康熙中其裔孙所刊，仅文二十首、诗二十七首、词一首，皆掇拾於散亡之馀，粗存梗概。然以集中除谢诸表，与本传、年谱相较，亦多足资参订。如年谱载良贵既至严州任，请祠，得主管亳州明道宫。转秘书少监，迁起居郎，拜中书舍人。今集中有《辞免秘书少监申省状》，可与年谱相证，而本传不云转秘书少监。又良贵知严州之後，凡再为中书舍人，集中有《谢中书舍人诰表》，又有《谢中书舍人表》可证，而本传但云起为中书舍人，不著前後再命。皆可以补《宋史》之阙误。惟是篇页寥寥，而强分卷帙，未免有意求多。又一卷、二卷皆载本传及年谱、诰敕等文，至三卷乃及其著作。虽用宋敏求编李白集之例，而喧夺太甚，究为编次无法。至潘茨肆甲糁子，於良贵为犹子，而亦附其传志於末编，尤为不伦。今姑仍旧本录之，而附纠其丛脞如右。</p>
<p>△《鄱阳集》・四卷（永乐大典本）</p>
<p>宋洪皓撰。皓有《松漠纪闻》，已著录。此其诗集也。皓建炎中擢徽猷阁待制，假礼部尚书，为大金通问使。龚副之。後仕刘豫，皓独不屈节。遂流递冷山，居雪窖中。陈王固新（案“固新”《宋史》作“悟室”，今据《金国语解》改正）甚敬礼之，使教诸子八人。集中所称彦清、彦亨、彦隆、彦深者，皆固新子也。皓所作诗，亦於此时为多。及乌珠（案“乌珠”《宋史》作“兀术”，今据《金国语解》改正）杀固新，迁皓阒小Ｖ辽苄耸二年，始归国。留金首尾凡十五年。後为秦桧所嫉，安置英州。皓诗所谓“六十之年入瘴乡”是也。居九年，始内徙。行至南雄州卒。其诗世无传本。传称皓有文集五十卷，而《书录解题》作十卷。考皓子适《盘洲集》中载有皓集跋语一篇，称裒其在北方诗文为十卷，刻之新安郡。则《宋史》误矣。其集久不传。今从《永乐大典》所载，裒辑编次，共为四卷。凡其始奉使时，涂次所经，及迁居冷山，以及归国後南窜之作，有年月可考者，悉以年月排比。或年月不可考而确知其为奉使後作、归国後作、南迁後作者，亦皆以类相从。其不知作於何时者，则别缀於後，而以适跋语附焉。皓大节凛然，照映今古。虽不必以文章为重，然其子适、迈、遵承藉家学，并掇词科。著述纷纷，蜚声一代。渊源有自，皓实开之。迄今年代迢遥，篇章散佚。幸得遭逢圣世，勐抟乓荩复光耀於蠹蚀之馀。斯亦忠义之气不可泯没，待昌期而自发其光者矣。</p>
<p>△《澹斋集》・十八卷（永乐大典本）</p>
<p>宋李流谦撰。流谦字无变，汉州德阳人。少以父良臣荫，补将仕郎，授成都府灵泉县尉。秩满调雅州教授。会虞允文宣抚全蜀，置之幕下，多有赞画。寻以荐，除诸王宫大小学教授。力丐补外，改奉议郎，通判潼州府事。其事迹不见於《宋史》。惟其兄益谦所作行状，尚具见其始末。所著文集，《宋志》亦不著录。惟焦摺豆史经籍志》、黄虞稷《千顷堂书目》俱载有《澹斋集》八十一卷。是明世尚有传本。今已湮没无闻。厉鹗撰《宋诗纪事》，仅从《成都文类》中鄣谩睹妨址衷稀芬皇祝其文亦与本集颇有异同。又以流谦为绵竹人，与行状不合。知鹗未睹本集，故传闻异词也。流谦以文学知名。其父良臣，尝出张浚门下，为所论荐。集中《分陕志》，专为颂浚勋德而作，铺张太甚，殊不免门户之私。其诗文边幅稍狭，间伤浅俚，亦未能尽臻醇粹。然笔力峭劲，不屑屑以雕琢为工。视後来破碎ぃ弱之习，较为胜之。宋代遗集，大半散佚。若流谦者，固不妨存备一家矣。谨就《永乐大典》所载，抄撮编次，鹞十八卷。其益谦行状及其子廉渠刊集原跋，并附录於末，以备考证焉。</p>
<p>△《韦斋集》・十二卷、附《玉澜集》・一卷（内府藏本）</p>
<p>宋朱松撰。松字乔年，别字韦斋。朱子之父也。政和八年，同上舍出身。官至吏部员外郎。以言事忤秦桧，出知饶州。未上请间，得主管台州崇道观。满秩再请，命下而卒。朱子作行状，称有《韦斋集》十二卷、外集十卷。外集今已久佚。是集初刻於淳熙，再刻於至元，又刻於弘治。传本亦稀。康熙庚寅，其裔孙昌辰又校录重刊，是为今本。核其卷数，与行状所言相合，盖犹旧帙也。前有傅自得序，称其诗高远而幽洁。其文温婉而典裁。至表奏书疏，又皆中理而切事情。虽友朋推许之词，然松早友李侗，晚折秦桧，其学识本殊於俗；故其发为文章，气格高逸，胰蛔砸臁＜床唤逯熳右晕子，其集亦足以自传自得。所云颇为近实。非後来门户之私，以张┉而尊张浚者比也。後附朱槔《玉澜集》一卷。槔字逢年。松之弟也。其集原别本自行，故《书录解题》与松集各自著录。明弘治丙辰，任邱邝业闷浔眷额⊙舫滦灾，因附刻松集之後。昌辰此刻亦仍之。後有尤袤跋，极称其《春风》一篇、《即事》三首。然槔诗实不及松，袤所称亦未为尽允。姑附骥以行云尔。</p>
<p>△《陵阳集》・四卷（浙江鲍士恭家藏本）</p>
<p>宋韩驹撰。驹字子苍，蜀仙井监人。政和中召试，赐进士出身。累除中书舍人，权直学士院。南渡初，知江州。事迹具《宋史・文苑传》。驹学出苏氏。吕本中作《江西宗派图》，列驹其中，驹颇不乐。然驹诗磨淬翦截，亦颇涉豫章之格。其不愿寄王氏门下，亦犹陈师道之瓣香南丰，不忘所自尔。非必其宗旨之迥别也。陆游跋其诗草，谓反覆涂乙，又历疏语所从来。诗成，既以与人，久或累月，远或千里，复追取更定，无毫浜赌酥埂Ｒ嗫晌娇嘁髡咭印ｊ斯武《读书志》谓王黼尝命驹题其家藏《太乙真人图》，盛传一时。今其诗具在集中，有“玉堂学士今刘向”之句，推许甚至。刘克庄谓“子苍诸人，自鬻其技至贵显”，盖指此类。其亦陆游《南园记》之比乎！要其文章不可掩也。</p>
<p>△《山集》・三卷（永乐大典本）</p>
<p>宋朱翌撰。翌有《猗觉寮杂记》，已著录。其集目见於诸书者，《宋史・艺文志》作四十五卷、诗三卷。陈氏《书录解题》作三卷。焦氏《经籍志》作二卷。而周必大《平园集》又云：“其子踟档壤喙遗稿凡四十四卷。”卷目彼此互异。盖必大所言，即《宋志》之四十五卷，乃其文集。所云三卷者，则专指诗集。《经籍志》所载亦其诗集，而又讹三卷为二卷也。今文集已不可见。诗集亦无传本。惟《永乐大典》所收，篇什尚多。谨裒而集之，鹞三卷，以还其原目。翌父载上，尝从苏轼、黄庭坚游。翌承其家学，而才力又颇富健。故所著作，有元桃欧纭＜中五七言古体皆极跌宕纵横。近体亦伟丽伉健。喜以成语属对，率妥帖自然。陈鹄《耆旧续闻》、刘克庄《後村诗话》、王应麟《困学纪闻》皆采其佳句，盛相推挹。盖其笔力排，实足睥睨一时。与南渡後平易单缓之音，牵率潦倒之习，迥乎不同。周必大序以杜牧拟之，非溢美也。今陈鹄等所摘诸句，虽不能悉见全篇，然三卷之内，菁华具存，亦足窥豹一斑矣。</p>
<p>△《阆集》・十二卷（永乐大典本）</p>
<p>宋郭印撰。印诗数百篇，散见《永乐大典》各韵中，皆题曰《阆集》。而《宋史・艺文志》及诸家书目均未著录。惟厉鹗《宋诗纪事》载印为成都人，政和中进士。而亦不详其官爵。所录诗仅二首。一从《全蜀艺文志》摘出，为《游大隋山》诗。一从《四川总志》摘出，则即集中《游下岩寺》诗是也。今案集中有《阆杂咏小序》，自题亦乐居士。且称“性嗜水竹，经营二十载，始得一亩之园”云云。则阆乃其别墅之名。又有《过铜梁县》诗云：“摄职临兹邑，於今五十年。”又《仁寿县山斋》诗云：“随牒几推迁，铜章领岩邑。”又《次韵宋南伯》云：“衰迟来作邑，劳苦剧万状。”则尝累任县令，晚始退居。又《赠刘元圭诗》有“今年岁八十”之语。则其齿亦跻上寿。观所作《养生歌》及《读易》诸诗，盖有得於导引之术者。其交游最密为曾忄造、计有功等，皆一时博雅之士。则印亦胜流矣。特以集久不传，故录宋诗者遂罕能称述耳。今据《永乐大典》所载，分体编辑，鹞十二卷。其诗才地稍弱，未能自出机杼。而清词隽语，瓣香实在眉山。以视宋末嘈杂之音，固为犹有典型矣。</p>
<p>△《卢溪集》・五十卷（副都御史黄登贤家藏本）</p>
<p>宋王庭肿。庭肿置裾埃庐陵人。政和八年进士第。调茶陵丞。与上官不合，弃官隐居卢溪。胡铨谪岭南时，庭忠允送之，有“痴儿不了公家事，男子须为天下奇”语。後坐是流岭南。孝宗时召对，赐国子监主簿。乾道六年复除直敷文阁。年九十三乃卒。卷首载胡铨、周必大等序文、题跋、志状，叙述始末甚详。其生平著作颇富，有《六经论语讲义》、《易解》、《语录》及《沧海遗珠》等书。今皆散佚，惟此集犹传。凡古近体诗二十五卷、杂文二十五卷。其脱稿不全者，亦附於卷末。读其所作，矫然伉厉之气，时流露於笔墨间。刘澄评其文，在庐陵可继欧阳修。後杨万里尝从之游，亦谓其诗出自少陵、昌黎，大要主於雄刚浑大。虽推挹之词，未免涉於溢量，要亦得其近似矣。</p>
<p>△《屏山集》・二十卷（两江总督采进本）</p>
<p>宋刘子钭。子钭盅宄澹崇安人。刘之季子。尝通判兴化军。移疾归里，筑室屏山以终。此集乃其嗣子坪所编，而朱子为之序。序末署门人朱某，盖早年尝以父命受业於子钜病＜中谈理之文，辨析明快，曲折尽意，无南宋人语录之习。论事之文，洞悉时势，亦无迂阔之见。如《圣传论》、《维民论》及《论时事蜃印分钇，皆明体达用之作，非坐谈三代，惟骛虚名者比。古诗风格高秀，不袭陈因。惟七言近体，宗派颇杂江西。盖子畛⒂肼辣局杏危故格律时复似之也。王士祯《池北偶谈》曰：“屏山诸诗，往往多禅语。如《牧牛颂》云：‘直饶牧得浑纯熟，痛处还应著一鞭。’《径山寄道服》云：‘聊将佛日三端布，为造青州一领衫。’又云：‘此袍遍满三千界，要与寒儿共解颜。’此类是也。”又述子钪言曰：“吾少官莆田，以疾病，时接佛、老之徒。闻其所谓清净寂灭者，而心悦之。比归读儒书，乃见吾道之大”云云。是子钪学初从禅入，当时原不自讳，故见於吟咏者如此云。</p>
<p>△《北海集》・四十六卷、《附录》・三卷（永乐大典本）</p>
<p>宋綦崇礼撰。崇礼字叔厚，高密人，後徙氵维之北海。登重和元年上舍第。高宗南渡，为起居郎。召试政事堂，拜中书舍人。历官宝文阁学士，知绍兴府。退居台州，卒，赠左朝议大夫。事迹具《宋史》本传。《艺文志》、《书录解题》俱载崇礼《北海集》六十卷。世久失传。厉鹗《宋诗纪事》仅从《天台胜记》中得所作《石梁瀑布》诗一首，而其他概未之见。今检《永乐大典》，载崇礼诗文颇多。中惟制诰最富，表启之类次之，散体古文较少，而诗什尤寥寥无几。盖其平生以骈体擅长故也。集中间有原注，称崇礼为先祖。则当时所据，犹其家刻之旧本矣。史称崇礼妙龄秀发，聪明绝人。覃心辞章，极润色论思之选。再入翰林，凡五年。所撰诏命数百篇，文简意明，不私美，不寄怨，深得代言之体。今观是集所载内外诸制，大约明白晓畅，切中事情，颇与《浮溪集》体格相近。如《吕颐浩开督府制词》，则楼钥赏其宏伟；《王仲嶷落职制词》，则王应麟取其精切；《邹浩追复待制制词》，则《宋史》采入本传，以为能推朝廷所以褒恤遗直之意；其《草秦桧罢政制》，则直著其恶，致桧再相後奏索其稿，几蹈危祸。史所云，盖非溢美矣。陆游《老学庵笔记》称：“崇礼《谢宫祠表》云：‘杂宫锦於渔蓑，敢忘君赐。话玉堂於茅舍，更觉身荣。’时叹其工。又有一表云：‘欲挂衣冠，尚低回於末路。未先犬马，傥邂逅於初心。’尤佳”云云。今集中乃无此二联。知其杰制鸿篇，尚多遗脱。然据今所得睹者，已足见词藻之精丽，不必全璧也。谨分体排订，鹞三十六卷。又《兵筹类要》一书，乃其在翰苑时所撰进，皆援据兵法，参以史事，各加论断。虽纸上空谈，未必遽切实用，而采摭尚为博洽。今亦编为十卷，次之於後。其历官除授告词及吕颐浩书启、李邴祭文、秦桧乞追取御笔词头蜃樱原本皆载入集中。今并仍其旧。而益以《宋史》本传、《氏族言行录》诸条，别为附录三卷，系诸集末，以备考核焉。</p>
<p>△《鸿庆居士集》・四十二卷（两淮马裕家藏本）</p>
<p>宋孙觌撰。觌字仲益，晋陵人。徽宗末，蔡攸荐为侍御史。靖康初，蔡氏势败，乃率御史极劾之。金人围汴，李纲罢御营使，太学生伏阙请留，觌复劾纲要君。又言诸生将再伏阙。朝廷以其言不实，斥守和州。既而纲去国，复召觌为御史。专附和议，进至翰林学士。汴都破後，觌受金人女乐，为钦宗草表上金主，极意献媚。建炎初，贬峡州。再谪岭外。黄潜善、汪伯彦复引之，使掌诰命。後又以赃罪斥，提举鸿庆宫。故其文称《鸿庆居士集》。孝宗时，洪迈修《国史》，谓靖康时人独觌在，请诏下觌，使书所见闻靖康时事上之。觌遂於所不快者，如李纲等，率加诬辞。迈遽信之，载於《钦宗实录》。其後朱子与人言及，每以为恨。谓小人不可使执笔。故陈振孙《书录解题》曰：“觌生於元丰辛酉，卒於乾道己丑，年八十九，可谓耆宿矣。”而其生平出处，则至不足道。岳珂《呈史》亦曰：“孙仲益《鸿庆集》大半志铭，盖谀墓之常，不足诧。独《武功大夫李公碑》，乃俨然一隙。亟称其高风绝识，自以不获见之为大恨。言必称公，殊不为怍。”赵与时《宾退录》复摘其作莫开墓志，极论屈体求金之是，倡言复雠之非。又摘其作韩忠武墓志，极诋岳飞。作万俟Ι墓志，极表其杀飞一事。为颠倒悖谬。则觌之怙恶不悛，当时已人人鄙之矣。然觌所为诗文颇工，尤长於四六。与汪藻、洪迈、周必大声价相埒。必大为作集序，称其名章隽句，晚而愈精。亦所谓“孔雀虽有毒，不能掩文章也”。流传艺苑已数百年。今亦姑录存之，而具列其秽迹於右。一以节取其词华；一以见立身一败，诟辱千秋，清词丽句，转有求其磨灭而不得者。亦足为文士之炯戒焉。</p>
<p>△《内简尺牍编注》・十卷（编修励守谦家藏本）</p>
<p>宋孙觌撰。其门人李祖尧编，并为之注。觌所撰《鸿庆集》，自三十七卷至五十卷皆书帖。然参校此本，时有不同。如此本载《与信安郡王孟仁仲帖》二十二首，集本皆不载。集本四十六卷内有《与孟仁仲郡王帖》一首，复与此不符。又此本载《与叶左丞少蕴帖》一首，与集本第四十五卷所载《与叶少蕴资政帖》三首、四十六卷所载《与叶左丞帖》一首，亦复各别。盖祖尧据手稿编之，故时有出入。至其注中多取觌自著诗文以资考证。如第三卷《与周表卿侍郎》第五帖，注引觌集《谢吏部侍郎兼权直学士表》，集本乃无此篇。第七卷《与常守徐计议》第五帖，注引觌集《常州资圣禅院兴造记》云：“清智大师普蛹戎粒始改号资圣。”集本三十一卷载此文，乃脱“清智大师”四字。其他引证典故，亦皆切实。盖祖尧亲从觌游，较之任渊之注陈师道、黄庭坚诗，闻见更为有据。非後人注前代之书，摸索影响者所可同日语云。</p>
<p>△《崧庵集》・六卷（永乐大典本）</p>
<p>宋李处权撰。处权《宋史》无传。其集诸家亦不著录。惟方回《瀛奎律髓》中录所作《送二十兄还镇江》诗一首。而注其後云：“处权字巽伯，洛阳人。邯郸公淑之後。有《崧庵集》。宣和间与陈叔易、朱希真以诗名。南渡後尝领三衢”云云。其履贯略可考证，而不言其距李淑为几世。今其集传本已绝。独《永乐大典》中有之。且寻检各韵，处权自序及其从弟处全原序、邵骥原跋，一一具在。所纪生平踪迹，差为详备，惟世系仍未明晰。今案《建康志》有《李处全小传》，称：“处全，淑之曾孙，本丰县人，後迁溧阳。官至朝请大夫。”而王明清《挥麈馀话》亦称：“大理少卿李传正为淑之孙，即处全之父。”据此，则处权实淑曾孙，而家於溧阳。《瀛奎律髓》所称洛阳，当有刻本传讹，以溧为洛耳。淑家富典籍，其《邯郸图书志》，晁公武每引以为据。又精研声律，所作《诗苑类格》，今尚散见诸书中。处权承其世学，标新领异，别出以清隽之思，於诗道颇为深造。处全序称其“齿益高，心益苦，句法益老，与少作不类”。是其覃思吟咏，老而弥工。虽原帙散佚，东京与南渡以後所作，互相糅杂，不复能以年岁辨析。而总其大概，五言清脱浏亮，略似张耒。七言爽健伉浪，可拟陈与义。在当时实一作手。久经湮没，幸而复存，亦论宋诗者所宜甄录也。谨采掇排比，以体区别，鹞六卷。仍以原序跋分系前後，俾将来有以考见焉。</p>
<p>△《藏海居士集》・二卷（永乐大典本）</p>
<p>案《藏海居士集》散见《永乐大典》中，题宋吴可撰。可事迹无考，亦不知何许人。考集中年月，当在宣和之末。其诗有“一官老京师”句。又有“挂冠养拙”之语。知其尝官於汴京，复乞闲以去。又有“往时家分宁，比年客临汝”及“避寇湘江外，依刘汝水旁”句。知其尝居洪州。建炎以後，转徙楚、豫之间。又可别有《藏海诗话》一卷，亦载《永乐大典》中，多与韩驹论诗之语。中有《童德敏木笔诗》一条。考《容斋三笔》载临川童德敏《湖州题颜鲁公祠堂诗》一篇，其人与洪迈同时。则可乃北宋遗老，至乾道、淳熙间尚在也。集中所与酬答者，如王安中、赵令础⒚子讶手钊耍亦多南北宋间文士。元讨钕停风流未沫。故所存篇什无多，而大致清警，与谢逸、谢敌值芷格相近。特其集既不传，後之言宋诗者遂不能知其姓氏。厉鹗《宋诗纪事》搜罗至三千八百馀家，亦未之及。则其沈晦已久矣。今一一裒辑，析为二卷。与《诗话》同著於录，俾不致终就湮没焉。</p>
<p>△《豫章文集》・十七卷（浙江鲍士恭家藏本）</p>
<p>宋罗从彦撰。从彦字仲素，沙县人。以累举恩授惠州博罗县主簿。绍兴初卒。淳碳渥汾治闹省Ｊ录＞摺端问贰さ姥Т》。是编为至正三年延平进士曹道振所编。以宋儒称从彦为豫章先生，因以名集。道振原序称：“郡人许源堂刻其遗集五卷，近得邑人吴绍宗稿，鹞一十三卷，附录三卷、外集一卷、年谱一卷，凡一十八卷。”此本乃明代重刻。前有成化八年张泰序，後有嘉靖甲寅谢鸾跋。《遵尧录》八卷、集二程及杨龟山语录一卷、杂著二卷、诗一卷、附录三卷、外集一卷。以年谱别置於前，不入卷数，故题为十七卷。然第一卷虽列经解之目，而其文久佚。有录无书，实止十六卷而已。</p>
<p>△《和靖集》・八卷（江西巡抚采进本）</p>
<p>宋尹享撰。享有《孟子解》，已著录。然《孟子解》虽名见《书录解题》，原书实已散佚。今所行者乃赝本。惟此集犹相传旧笈。凡奏蛉卷、诗文三卷。其壁帖一卷，乃享手书圣贤治气养心之要，粘之屋壁以自警惕，後人录之成帙。又《师说》一卷，则享平日之绪论，而其门人王时敏所编也。考《朱子语录》，谓享文字有关朝廷者，多门人代作。今其孰为假手，孰为真笔，已不可复考。然指授点定，亦必享所自为。《会昌一品集序》虽李商隐作，究以郑亚改本为胜，正不必尽自己出也。诗不多作，然《自秦入蜀道中作》云：“南枝北枝春事休，啼莺乳燕也含愁。朝来回首频惆怅，身在秦川最尽头。”亦殊有诗情。固未可概以有韵语录目之矣。</p>
<p>△《王著作集》・八卷（浙江鲍士恭家藏本）</p>
<p>宋王咀。咀中挪，福清人。《福建通志》称：“绍兴初，平江守孙桃缘滦屑鲮冻，召对赐进士出身。除秘书省正字。累官左朝奉郎。”陈振孙《书录解题》则作“以赵忠简荐赐进士出身，官至著作佐郎。秦桧恶之，会其族子坐法，牵连文致夺官。”与《通志》所记不同。然此集以“著作”为名，则陈氏所言为是矣。陈氏著录作四卷，宝讨衅湓孙思文刊於吴学，卢钺为序。此本为明弘治中臼一世孙观所编。一卷为《传道支派图》，二卷为蜃釉游氖馀篇，三卷以下为像赞题跋及门人私志语录之类。较陈氏所记，卷数遽增一倍。然遗文不过一卷，馀皆附录。实则亡佚四分之三。盖捃拾残剩而成，已非旧本。以其学出伊洛，而能不附秦桧，立身无愧於师门，故录而存之，不以残阙废焉。</p>
<p>△《郴江百咏》・一卷（浙江巡抚采进本）</p>
<p>宋阮阅撰。阅字闳休，舒城人。赵希弁《读书附志》称其建炎初以中大夫知袁州。其事迹则未详也。所撰有《松菊集》。今佚不传。此《郴江百咏》，则其宣和中知郴州时作也。其诗多入论宗，盖宋代风气如是。而阅素留心吟咏，所作《诗话总龟》，遗篇旧事，采摭颇详。於兹事殊非草草，故尚罕陈因理障之语。如《东山》诗云：“藜杖芒鞋过水东，红裙寂寞酒樽空。郡人见我应相笑，不似山公与谢公。”又《乾明寺》诗云：“直松曲棘都休道，庭下山茶为甚红。”往往自有思致。又如《愈泉》一首，所谓“古来诗病知多少，试问从今疗得无”。语虽著相，然自为其《诗话》一编而作。是亦诗中有人，异乎马首之络者矣。此本出自厉鹗家，百咏尚阙其八。考《郴州志》亦不载。吴之振选《宋诗钞》及曹庭栋选《宋诗存》，均未及收。存之亦可备一家。惟每题之下不注本事，非对图经而读之，有茫不知为何语者。或传写佚之欤？《袁州府志》载其《宣风道上》诗一首、《题春波亭》诗一首，鲍氏知不足斋本录於此集之末，以补《松菊集》之遗。今亦从鲍本，并录存之焉。</p>
<p>△《双溪集》・十五卷（江苏巡抚采进本）</p>
<p>宋苏籀撰。籀有《栾城遗言》，已著录。考苏、黄二家并隶名元痰臣。南渡以後，黄氏虽承藉先泽，颇见甄录，而家学殆失其传。惟其孙┿，依附朱子之门，得以挂名於《语录》。朱子於苏氏兄弟攻击如雠，而於庭坚无贬词，┿之故也。然┿之著作，惟《宋史・艺文志》载有《复斋漫稿》二卷。世无其本。《文献通考》已不著录，宋人亦无称述者。文章一道，殆非所长。惟籀以苏辙之孙、苏迟之子，尚有此一集传世，为能不堕其家风。独是轼、辙之为伟人，不仅以文章为重；其立身本末，俱不愧古贤。籀此集中乃有《上秦桧》二书及《庚申年拟上宰相书》，皆极言和金之利。所以归美於桧者无所不至，不免迎合干进之心。又杂著中别有《进取策》一篇，复力言攻刘豫以图金。前後议论，自相矛盾。盖皆揣摩时好以进说。小人反覆，有愧於乃祖实多，转不如黄┿之无咎无誉矣。特其诗文雄快疏畅，以词华而论，终为尚有典型，固亦未可遽废焉。</p>
<p>△《少阳集》・十卷（编修朱筠家藏本）</p>
<p>宋陈东撰。东有《靖炎两朝见闻录》，已著录。其文集《宋志》不载。《书录解题》亦不载。据戴埴《鼠璞》，载“张浚奏胡呈笔削东书，追勒编置。盖以浚为黄潜善客，呈为李纲客，故借此去之”云云。则东死以後，尚牵连兴钩党之狱，宜无编辑其文者。元大德中，始有刻本《尽忠录》，凡八卷。编次颇嫌错杂。续刊於国朝康熙中者曰《少阳文集》，凡十卷。前五卷皆东遗文，後五卷则本传、行状及他书论赞也。东以诸生愤切时事，摘发权奸，冒万死以冀一悟。其气节自不可及。然於时国步方危，而煽动十馀万人，震惊庭陛，至於击坏院鼓，脔割中使。迹类乱民，亦乖大体。南宋末太学之横，至於驱逐宰辅，莫可裁制，其胚胎实兆於此。张浚所谓“欲以布衣持进退大臣之权，几至召乱”者，其意虽出於私，其言亦未始不近理也。後应诏再出，卒以此为小人所构，亦不可谓东等无以致之矣。第以志在匡时，言皆中理。所掊击者皆人不敢触之巨奸，所指陈者事後亦一一皆验。是其事缘忧国，不出求名。故南宋以来儒者，以忠义予之，而遗文亦至今传述焉。盖略迹而原其心也。</p>
<p>△《欧阳修撰集》・七卷（编修汪如藻家藏本）</p>
<p>宋欧阳澈撰。澈字德明，崇仁人。建炎初徒步走行在，伏阙上书，请诛黄潜善、汪伯彦，与陈东俱论死。後高宗悔之，追赠秘阁修撰。事迹具《宋史・忠义传》。绍兴二十六年，吴沆次其诗为《飘然集》三卷，并为作序。至嘉定甲申，会稽胡衍又取其所上三书，并序而刻之，鹞六卷。元季版毁於兵。明永乐丙申，澈十世孙永康县丞齐重刊之。金华唐光祖跋，称其书编为三卷，诗文事迹为四卷。当时陈东所同上之书，亦为掇拾，无所失坠，并取附为一卷。合为八卷。所称赞府士庄甫，即齐字也。而永乐丁酉崇仁知县王克义序，乃称齐录前後奏议，次继《飘然集》，分为六卷。与光祖跋不同。盖词有详略，实即一本。万历甲寅，澈二十世孙钺再新其版，吴道南为序。此本即从钺刻传写，而阙第八卷陈东之书。然东已有别集单行，可不必附录於此。今亦仍从此本，定为七卷焉。</p>
<p>△《东溪集》・二卷、《附录》・一卷（两江总督采进本）</p>
<p>宋高登撰。登字彦先，号东溪，漳浦人。宣和间为太学生。靖康之祸，与陈东伏阙上书，请诛蔡京、童贯等六贼而用李纲、种师道。会钦宗方擢吴敏、张邦昌为相，又将起用李邦彦。登又上书力争。绍兴二年举於礼部，以廷对过於切直，仅授富川簿。调古县令，时胡舜陟帅静江，欲为秦桧父立祠。登持不可，为舜陟诬构逮治。盟蹿彀埽得减死谪容州。案《宋史》本传载：“登卒後二十年，丞相梁克家及漳守何万言诸朝，追复迪功郎。後十年，朱熹为守，复奏乞褒录，赠承务郎。”今考朱子奏状，谓“克家始援绍兴赦书以请，有司拘文，废格不行。近岁傅伯寿又奏如前状，未奉进止。使登抱恨终身垂五十年，姓名犹在罪籍”云云。以此观之，《宋史》为误。又案《书录解题》《东溪集》条下，称迪功郎高登撰。则知登之进赠，无承务郎之称。而所谓迪功郎，非克家时追复盖明甚矣。又《宋史》载登五上书不报。又因谋南归，忽闻邦昌等各与远郡，一时小人相继罢斥，与所言偶合者十七八。登喜，复为书论吴敏未罢，不报。据此，则五书之外当更有一书矣。今阅集中所载，则此事即五书中之第四书。书首所叙“方图南下”诸语，甚为分明。此尤足证《宋史》之瞀乱失实也。至如《绍兴八年上皇帝书》，乃召赴都堂时与《时议》六篇先後同上者。据《宋史》作《万言疏》，而集中寥寥五百馀字。玩其词气，颇有不相属者。此则集本传钞所脱，非史之误矣。登之遗集，《文献通考》作二十卷。《书录解题》及《宋史・艺文志》俱云十二卷。此本为明林希元所编，仅分上、下二卷。书疏论议辨说等作共二十篇、诗三十一首、赞五首、箴铭二十六首、词十二首、启二首。末有附录一卷，则朱子褒录奏状、《祠堂记》两篇及言行录十条。史称所上《时议》六篇，仅存其序。所上五书，已亡其一。又《言行录》载，“绍兴元年上驻跸临安，公以十事投时相”者，集中亦无之。盖已全非其旧。然亡佚者虽多，而读其遗篇，尚想见忠义之概。即如《命子名字说》云：“痛念王室陵迟，思扶持而一振之。左右匡拂，以守鸿业。此志未遂。命汝曰扶、曰持、曰振、曰拂，其勉效两全之节。”盖其忠君爱国之心，每饭不忘如此。朱子谓能使人闻风兴起，良不虚云。






</p></div>
  <div class="adBottom">
    <script src="../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='215948.html' class='pagedaohang'>【上一篇】<i>:卷一百五十八・集部十一○别集类十一</i></a></span><span class="tomenu"><a href="sikuquanshuzongmutiyao.html" title="四库全书总目提要" class="returnIndex">【回目录】</a>
</span><span class="toup1"><a href='215946.html' class='pagedaohang'>【下一篇】<i>：卷一百五十六・集部九○别集类九</i></a></span></div>
  <div class="adBottom">
    <script src="../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../js/foot.js" type="text/javascript"></script>

</body>
</html>
