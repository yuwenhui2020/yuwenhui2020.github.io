<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>四库全书总目提要_卷九十三・子部三○儒家类三</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/sikuquanshuzongmutiyao/216011.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../templets/default/css/p.css" />
<link rel="stylesheet" type="text/css" href="../../templets/default/css/book.css" />
<script src="../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/sikuquanshuzongmutiyao/216011.html");
</script>
</head>
<body>
<div id="topbar">
  <div id="logo"><a href="../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../book_sbkk8_default.html">首页</a></li>
     
      <li><a href='../gudai.html'>古典文学</a></li>
      <li><a href='../../gushihui/gushihui.html'>故事会</a></li>
      <li><a href='../../meirongyangsheng/meirongyangsheng.html'>美容养生</a></li>
      <li><a href='../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="216011.html#" class="bds_more" data-cmd="more">分享到：</a><a href="216011.html#" class="bds_weixin" data-cmd="weixin" title="分享到微信">微信</a><a href="216011.html#" class="bds_qzone" data-cmd="qzone" title="分享到QQ空间">QQ空间</a><a href="216011.html#" class="bds_tsina" data-cmd="tsina" title="分享到新浪微博">新浪微博</a><a href="216011.html#" class="bds_tqq" data-cmd="tqq" title="分享到腾讯微博">腾讯微博</a><a href="216011.html#" class="bds_tqf" data-cmd="tqf" title="分享到腾讯朋友">腾讯朋友</a><a href="216011.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../book_sbkk8_default.html'>主页</a> > <a href='../gudai.html'>古代文学</a> > <a href='sikuquanshuzongmutiyao.html'>四库全书总目提要</a> > </div>
<div class="ad960"><script src="../../js/ad960sougou.js" type="text/javascript"></script></div>
<div id="maincontent">
  <h1 class="articleH1">卷九十三・子部三○儒家类三</h1>
  <div id="content"><span id="ad328_r">
    <script src="../../js/article.js" type="text/javascript"></script>
    </span><p>





△《读书分年日程》・三卷（编修励守谦家藏本）</p>
<p>元程端礼撰。端礼字敬叔，号畏斋，鄞县人。以荐为建平教谕，迁台州路教授。事迹具《元史・儒学传》。是书有延潭年自序，谓一本辅汉卿所萃《朱子读书法》修之。考《朱子读书法》六条：一曰居敬持志，二曰循序渐进，三曰熟读精思，四曰虚心涵泳，五曰切己体察，六曰著紧用力。端礼本其法而推广之。虽每年月日读书程限不同，而一以六条为纲领。史称所著有《读书工程》，国子监以颁示郡县，即此书也。然书末又有端礼自跋，历叙崇德吴氏、平江陆氏、池州冯氏及江、浙诸处钞刊各本，而不及国子监颁示事。则本传所云，或端礼身後之事欤？跋作於元统三年十一月朔。考顺帝以元统三年十一月辛丑改元至元，此标十一月朔，则尚在辛丑之前。故仍称元统云。</p>
<p>△《辨惑编》・四卷、附录一卷（两江总督采进本）</p>
<p>元谢应芳撰。应芳有《思贤录》，已著录。是编作於至正中。因吴俗信鬼神，多拘忌，乃引古人事迹及先儒议论一一条析而辨之。其目凡十五，一曰死生，二曰疫疠，三曰鬼神，四曰祭祀，五曰淫祀，六曰妖怪，七曰巫觋，八曰卜筮，九曰治丧，十曰择葬，十一曰相法，十二曰禄命，十三曰方位，十四曰时日，十五曰异端。末一卷附录书及杂著八篇，皆力辟俗见，然据理以争，与是编相发明者也。昔宋储泳作《祛疑说》，原本久佚，惟左圭《百川学海》中载其节本。应芳此书，持论虽似乎浅近，而能因风俗而药之，用以开导愚迷，其有益於劝戒，与泳书相等，而持论较泳尤正大，正不得以平易忽之。曹安《谰言长语》曰：毗陵谢子兰，取圣贤问答之词，辟异端者为书，名曰《辨惑编》。经书子史，先儒扶正抑邪之言备载，真可以正人心。盖深取之也。惟叶盛《水东日记》曰：毗陵谢子兰氏《辨惑编》一书，诚亦辟邪植正，有益於世。其中援经据法，深怪世人惑於淫祀，当矣。乃云自其先人亡後，即以所事神影火之，以其非义之故，此独惜其过当。春秋书毁泉台，君子以为台之存毁，非安危治乱所系，虽勿居可也。何必暴扬其失，非之毁之至是耶？子兰之辟淫祀，先儒成说甚多，正不必此，虽不言可也。爱子兰者须削而去之云云。其言切中应芳之失。盖讲学之家往往矫枉过直，此亦其一。读者取其大旨之正可矣。</p>
<p>△《治世龟鉴》・一卷（浙江郑大节家藏本）</p>
<p>元苏天爵撰。天爵有《名臣事略》，已著录。此书为成化丙午吴江知县太和陈尧弼所刊。篇首天爵结衔，题中奉大夫，浙江等处行中书省参知政事。考《元史》天爵本传，凡两拜是官，一在至正七年，一在至正十二年。此书前有林兴祖、赵氵方二序，皆标至正十二年壬辰正月，则作於再任之日。是时妖寇自淮右延及江东，诏天爵总兵饶信，克复一路六县。正干戈ㄈ扰之际，乃能留心於治理，所采皆宋以前善政嘉言，而大旨归於培养元气。其目凡六：曰治体，曰用人，曰守令，曰爱民，曰为政，而终之以止盗，殆有深意也。天爵著述载於本传者，《名臣事略》十五卷，《文类》七十卷，《松厅章疏》五卷，《春风亭笔记》二卷，诗七卷，文三十卷。又载有《辽金纪元》、《黄河源委》二书，未及脱稿，而不载此书。然赵氵方序今载《东山存稿》第二卷中，与此本一一相合，知非伪托。本传盖偶遗之，亦足证《元史》之多疏矣。</p>
<p>△《管窥外篇》・二卷（浙江鲍士恭家藏本）</p>
<p>元史伯幼。伯佑小端氖楣芸》，已著录。是书成於至元丁未，盖继《管窥》而作。皆条记友人问答以阐发其馀义，大抵皆辨证之文，不主於诠释文句，故曰外篇。实即伯又语录。《经义考》四书类中惟列《管窥》而不载此书，盖由於此，非彝尊疏漏也。然《管窥》所论，犹仅於胡炳文、陈栎之流参稽同异。此书於天文、历算、地理、田制言之颇详，多有所援据考证，则较炳文及栎见闻稍博，尚非暖暖姝姝守一家之语录者。惟论天象疑月星本自有光，不待日以受光之类，未免仍涉臆断。是则宋、元间儒者之积习，消除未尽耳。自明以来，未有刊本。康熙乙亥，其邑人吕宏诰始以付梓。雍正壬子，王灵露等复续补成之，乃得行於世云。</p>
<p>△《内训》・一卷（两江总督采进本）</p>
<p>明仁孝文皇后撰。案成祖以篡逆取国，淫刑肆暴，无善可称，后乃特以贤著。是书凡二十篇，曰《德性》，曰《修身》，曰《慎言》，曰《谨行》，曰《勤励》，曰《警戒》，曰《节俭》，曰《积善》，曰《迁善》，曰《崇圣训》，曰《景贤范》，曰《事父母》，曰《事君》，曰《事舅姑》，曰《奉祭祀》，曰《母仪》，曰《睦亲》，曰《慈幼》，曰《逮下》，曰《待外戚》。前有永乐三年正月望日自序，内有肃事今皇上三十馀年之语。考《明史・后妃传》，后以洪武九年册为燕王妃，至永乐三年正月，甫及三十年。云三十馀年，盖约略大数耳。又考本传，载后撰此书，颁行天下，在永乐三年。而明朝《典汇》载，五年十一月，以仁孝皇后内训颁群臣，俾教於家。若五年以前已颁行天下，不应至五年之末始赐群臣。又考《名山藏坤》则记，载后初为此书，不过示皇太子诸王而已。至永乐五年七月以後，成祖乃出后《内训》、《劝善》二书，颁赐臣民，与《典汇》相合。此本为明初刊本，首标大明仁孝皇后。考后於永乐五年七月乙卯崩，甲午谥曰仁孝，则此本刊於五年七月以後无疑。至十一月，特赐臣民，正属刊行之始，《明史》本传偶未及检耳。各章之下系以小注，多涉颂扬，当为儒臣所加。《明史・艺文志》不著其名。又《艺文志》载《内训》一卷，高皇后撰；《劝善书》一卷，文皇后撰。与本传所载不同，亦偶未检点耳。</p>
<p>△《理学类编》・八卷（浙江巡抚采进本）</p>
<p>明张九韶撰。九韶字美和，後以字行。故《明史》附见宋讷传作张美和。清江人。元末累举不仕。洪武三年，以荐为县学教谕，迁国子助教。改翰林编修，致仕归。後复徵入校书，书成遣还。兹编成於至正丙午，乃未入明时所作。其初本名《格物编》，临川吴当见之，以为所辑天地、鬼神、人物、性命之说乃格物之一端，不足以尽格物之义，因为易今名。凡天地一卷，天文二卷，地理一卷，鬼神一卷，人物一卷，性命一卷，异端一卷，以周、程、张、邵、朱六子之言为主，而以荀子以下五十三家之说辅之，复於每篇之末绎以己见。其所采撷，大都摘取精要，不事博引繁称，故条理次序，颇为精密。前代如扬雄、谷永、《淮南子》之说，近世如洪迈《容斋五笔》、罗大经《鹤林玉露》之说，并加摭集，以参观互证，亦不蹈讲学家门户之见。其异端一门，於阴阳、相术、谶纬诸家斥驳明切，尤足以破世俗之惑。史载明初司国子监者有宋讷、王嘉会、龚瑁而九韶与聂铉、贝琼亦皆名儒，当洪武时，先後为博士、助教、学录，以故诸生多所成就。知其躬行导率，无忝师范，与徒为高论者异矣。</p>
<p>△《性理大全书》・七十卷（兵部侍郎纪昀家藏本）</p>
<p>明胡广等奉敕撰。是书与《五经四书大全》同以永乐十三年九月告成奏进，故成祖御制序文称二百二十九卷，统七部而计之也。考自汉以来，弟子录其师说者，始於《郑记》、《郑志》，是即後世之语录。其裒诸儒之言以成一书者，则古无是例，《近思录》其权舆矣。宋景定、端平间，周、程、张、朱诸儒皆蒙褒赠，真德秀亦以讲学有名，得参大政。天下趋朝廷风尚，纂述日多。王孝友作《性理彝训》三卷，熊节作《性理群书句解》二十三卷，於是性理之名大著於世。广等所采宋儒之说凡一百二十家，其中自为卷帙者，为周子《太极图说》一卷，《通书》二卷；张子《西铭》一卷，《正蒙》二卷；邵子《皇极经世书》七卷；朱子《易学启蒙》四卷，《家礼》四卷；蔡元定《律吕新书》二卷；蔡沈《洪范皇极内篇》二卷；共二十六卷。自二十七卷以下，捃拾群言，分为十三目，曰理气，曰鬼神，曰性理，曰道统，曰圣贤，曰诸儒，曰学，曰诸子，曰历代，曰君道，曰治道，曰诗，曰文。大抵庞杂冗蔓，皆割裂襞积以成文，非能於道学渊源真有鉴别。圣祖仁皇帝特命儒臣，删其支离，存其纲要，钦定为《性理精义》一书。菁华既撷，所存者仅其糟粕矣。以後来刻性理者汗牛充栋，其源皆出於是书。将举其末，必有其本。姑录存之，著所自起云尔。</p>
<p>△《读书录》・十一卷、《续录》・十二卷（浙江巡抚采进本）</p>
<p>明薛笞。笞值挛拢河津人。永乐辛丑进士。官至礼部右侍郎，入阁预机务。赠礼部尚书，谥文清。事迹具《明史・儒林传》。其书皆躬行心得之言。两录之首皆有自记，言其因程子心有所开、不思则塞之语，是以自录随时所得，以备屡省。其後万历中有侯鹤龄者，因所记错杂，更为编次，删去重复，名《读书全录》。然去取之间，颇失蟊疽狻＝袢月荚书以存其旧。蟪⒀浴独帧酚醒拧⒅＃《书》亦有之。《小学》，《四书》，六经、濂、洛、关、闽诸圣贤之书，雅也，嗜者常少，以其味之淡也。百家小说，淫词绮语，怪诞不经之书，郑也，莫不喜谈而乐道之，盖不待教督而好之矣，以其味之甘也。淡则人心平而天理存，甘则人心迷而人欲肆。观笫锹迹可谓不愧斯言矣。</p>
<p>△《大学衍义补》・一百六十卷（兵部侍郎纪昀家藏本）</p>
<p>明邱鲎。鲇小都依褚墙凇罚已著录。鲆运握娴滦恪洞笱а芤濉分轨陡裰鲁险修齐，而阙治国平天下之事。虽所著《读书乙记》，采录史事，称为是书之下编，然多录名臣事迹，无与政典，又草创未完。乃采经传子史，辑成是书，附以己见，分为十有二目，於孝宗初奏上之。有诏嘉奖，命录副本付书坊刊行。鲇肿匝裕骸堆芤宀埂匪载，皆可见之行事，请摘其要者下内阁议行。帝亦报可。至神宗复命梓行，亲为制序。盖皆甚重其书也。特鑫偶甚富，议论不能甚醇。故王鏊《震泽纪闻》称其学问该洽，尤熟於国家掌故，议论高奇，务於矫俗，能以辨博济其说。如讥范仲淹多事，秦桧有再造功，评骘皆乖正理。又力主举行海运，平时屡以为言，此书更力申其说。所列从前海运抵京之数，谓省内河挽运之资，即可抵洋面漂亡之粟，似乎言之成理。然一舟覆没，舟人不下百馀。粮可抵以转输之费，人命以何为抵乎？其後万恭著议，谓为有大害而无微利，至以好事斥之，非苛论也。又明之中叶，正阉竖恣肆之时，黾扔陈诲纳忠，则此条尤属书中要旨，乃独无一语及宦寺。张志淳《南园漫录》诋其有所避而不书，殆亦深窥其隐。以视真氏原书，殊未免瑕瑜互见。然治平之道，其理虽具於修齐，其事则各有制置。此犹土可生禾，禾可生希谷可为米，米可为饭，本属相因。然土不耕则禾不长，禾不获则喜坏牵喜霍┰蛎撞怀桑米不炊则饭不熟，不能递溯其本，谓土可为饭也。真氏原本实属阙遗，霾┳叟运眩以补所未备，兼资体用，实足以羽翼而行。且鲅П狙屯ǎ又习知旧典，故所条列，元元本本，贯串古今，亦复具有根柢。其人虽不足重，其书要不为无用也。</p>
<p>△《居业录》・八卷（江西巡抚采进本）</p>
<p>明胡居仁撰。居仁有《易象钞》，已著录。是书皆其讲学语录，分十二类，曰道体，曰为学，曰主敬，曰致知，曰力行，曰出处，曰治体，曰治法，曰教人，曰警戒，曰辨异端，曰劝圣贤，共一千一百九十九条。居仁与陈献章皆出吴与弼之门，与弼之学介乎朱、陆之间，二人各得其所近。献章上继金，下启姚江。居仁则恪守新安，不逾尺寸，故以敬名其斋。而是书之中，辨献章之近禅，不啻再三。盖其人品端谨，学问笃实，与河津薛笙嗬唷６是书亦与蟆抖潦槁肌凡⑽学者所推。黄宗羲《明儒学案》乃谓其主言静中之涵养，与献章之静中养出端倪，同门冥契。特牵引附合之言，非笃论也。正德中有张吉者，尝删其书为要语。又有吴廷举者，删其书为粹言。此本为弘治甲子余趟编，犹为原帙。套肿踊，鄱阳人。弘治己未进士。官至吏部右侍郎。年十九时，受业於居仁，居仁以女妻之。而卷首序文乃称门人，盖用黄П唷吨熳蛹》之例，в钟美詈罕唷逗愈集》之例。然考皇甫作愈墓志，称愈女初适於汉，後乃离婚，嫁樊氏。汉称门人而不称婿盖缘於此。Ъ包萄叵其称，殊为不考。阎若璩《潜邱札记》乃以为重道统而轻私亲，曲说甚矣。</p>
<p>△《枫山语录》・一卷（浙江范懋柱家天一阁藏本）</p>
<p>明章懋撰。懋字德懋，别号ウ然子，兰溪人。成化丙戌会试第一。改庶吉士，授编修。会上元内宴，命作Ｉ降剖，不奉诏，且以疏谏，黜为临武知县。弘治正德间累官南京礼部尚书，致仕。事迹具《明史・本传》。崔铣《明臣十节》曰：成化中白沙陈献章，学禅而疏，一峰罗伦，尚直而率，定山庄泉，好名而无实，皆负巨望焉。枫山章公懋，质约淳雅，潜修默成，年甫四十，弃官还郡。贺谏议钦，郑御史已皆责公交疏於陈。庄公逊谢之後，白沙受清秩而交泛。一峰行乡约而戮族人。庄晚年又仕而败，惟章公德行无瑕云云。其在明代，可云不愧醇儒。是编卷帙不多，分为五类，曰学术，曰政治，曰艺文，曰人物，曰拾遗。其学术政治虽人人习见之理，而明白醇正，不失为儒者之言。艺文诸条，持论亦极平允，不似讲学家动以载道为词。其评骘人物，於陈献章独有微词。则懋之学主笃实，而献章或入玄虚也。然献章出处之间，稍有遗议。而懋人品高洁，始终负一代重望，则笃实鲜失之明验矣。又谓胡居仁不适於用，似亦有见。惟推尊吴与弼太过，则颇有所不可解耳。</p>
<p>△《东溪日谈录》・十八卷（湖北巡抚采进本）</p>
<p>明周琦撰。琦字廷玺，马平人。成化辛丑进士。官至南京户部员外郎。琦之学出於薛蟆Ｊ潜嗉撬心得，分十三类。凡性道谈二卷，理气谈一卷，祭祀谈二卷，学术谈一卷，出处谈一卷，物理谈一卷，经传谈三卷，著述谈一卷，史系谈二卷，儒正谈一卷，文词谈一卷，异端谈一卷，辟异谈一卷。《广西通志》载其著《日谈录》十八卷，又著《儒正篇》论薛河东之学。今考儒正，即此书之第十五卷，非别有《儒正篇》也。前有吕景蒙序，谓书刻於嘉靖丁酉。而此本乃系传写。或其版已佚，後人录存之欤？琦为人以端直谨厚，见重乡里，其书亦一本濂、洛之说。不失醇正。盖河东之学虽或失之拘谨，而笃实近理，故数传之後，尚能恪守师说，不至放言无忌也。</p>
<p>△《困知记》・二卷、《续记》・二卷、《附录》・一卷（左都御史张若氵桂家藏本）</p>
<p>明罗钦顺撰。钦顺字允升，号整罚泰和人。弘治癸丑进士。官至南京吏部尚书。谥文庄。事迹具《明史・儒林传》。是书皆其晚年所作。前记成於嘉靖戊子，凡一百五十六章。《续记》成於嘉靖辛卯，凡一百一十三章。《附录》一卷，皆与人论学之书，凡六首。钦顺自称初官京师，与一老僧论佛，漫举禅语为答。意其必有所得，为之精思达旦，恍然而悟。既而官南雍，取圣贤之书潜玩，久之渐觉就实，始知所见者乃此心虚灵之妙，而非性之理。自此研磨体认，积数十年，始确然有以自信。盖其学由积渐体验而得，故专以躬行实践为务，而深斥姚江良知之非。尝与王守仁书，辨朱子晚年定论，於守仁颠倒年月之处，考证极详。此书明白笃实，亦深有裨於後学。盖其学初从禅入，久而尽知其利弊，故於疑似之介，剖析尤精，非泛相诃斥，不中要者比。高攀龙尝称自来排斥佛氏未有若是之明且悉者，可谓知言矣。</p>
<p>△《读书札记》・八卷（江苏巡抚采进本）</p>
<p>明徐问撰。问字用中，号养斋，武进人。弘治壬戌进士。官至南京户部尚书。谥庄裕。事迹具《明史・本传》。是书乃问巡抚贵州时，与门人问答，随时札记而成。所论天文、历象、山川、性理、六经、四子书皆守先儒成说。其论学则一本程、朱，而力黜姚江之学。如古本《大学》，亲民格物，知行合一各说，皆逐条辨正。尝与罗钦顺书云：王氏之学本诸象山，至今眩惑人听，《读书札记》第二册实辟其说。盖以广中侍读黄才伯促而成之。才伯者，黄佐字也。所云第二册者，即指此本第五卷。今核其所辟各条，大都托之或谓，又称为近学，世学，而并未斥言。盖是时王学盛行，羽翼者众，故问不欲显加排摈。然所摘发，多能切中症结，迥异乎陈建诸人叫嚣毒詈，如不共戴天者。史称问官长芦盐运使，终任不取一钱，则与言清行浊者异。又载问官贵州巡抚时，破独山州贼蒙钺，则与迂疏无用者亦异。宜其言笃实切近，无讲学家之积习矣。</p>
<p>△《士翼》・四卷（副都御史黄登贤家藏本）</p>
<p>明崔铣撰。铣有《读易馀言》，已著录。是书前三卷曰述言，皆语录之类。後一卷曰说象，则专论六十四卦象义。自序谓退居相台十祀，非圣人之志不存，非翼经之文不阅，乃札记所明，稍修章句，名曰《士翼》，盖以辅《彝典》也。其中如论高宗梦傅说事，涉於怪诞。韩子原道，盖先乎养二氏之徒之繁，由君无以养而安之也。又云：谈理至宋人而精，然而滋蔓。讲学至宋人而切，然而即空。又云：汉、唐之小人易见，宋之小人难知。汉、唐之君子可信，宋之君子当考。又曰：去序而言《诗》，背左氏而言《春秋》，必荒谬矣。盖道可以智穷，事必以实著，况千载之下乎？其言皆讲学家之所深讳，而侃侃凿凿，直抒无隐，可谓皎然不自诬其心矣。至於以萧何之荐曹参为克己归仁，卢怀慎之让姚崇为一个臣之有容，虽意有所寓，然未免品题失当，谓之白璧微瑕可也。</p>
<p>△《泾野子内篇》・二十七卷（陕西巡抚采进本）</p>
<p>明吕冉撰。冉有《周易说翼》，已著录。冉师事渭南薛敬之，其学以薛笪宗。是书乃其门人所编语录。凡慊本舍语二卷，东林书屋语一卷，端溪问答一卷，解梁书院语、柳湾精舍语二卷，鹫峰东所语十二卷，太常南所附邵伯舟中语三卷，太学语二卷，春官外署语二卷，礼部北所语一卷。其子匀等类而刻之。冉为学在格物以穷理，先知而後行。其所谓穷理，不是泛常不切於身，只在语默作止处验之。所谓知者，即从闻见之知以通德性之知，但事事不肯放过。其践履最为笃实。尝斥王守仁言良知之非，以为圣人教人，未尝规规一方。今不论资禀造诣，刻数字以必人之从，不亦偏乎？观於所言，可谓不失河津之渊源矣。</p>
<p>△《周子抄释》・三卷（两江总督采进本）</p>
<p>明吕冉撰。宋五子中惟周子著书最少，而诸儒辨论则惟周子之书最多。无极、太极之说，朱、陆两家相轧，至今五六百年，门户之分，甚於冰炭。《太极图说》与《通书》表里之说，元何虚中至特著一书辨此一语，论者亦递相攻击，究无定评。至於主静之说，明代诟争尤甚。是编盖因《周子全书》而摭其精要。一卷为《太极图说》、《通书》，二卷为遗文，遗诗，而附以杂记三卷，则本传墓碣事状也，较全书特为简洁。每条之下，各释以一二语，或标其大旨，或推所未言之意，较诸家连篇累牍之辨，亦特淳实。其释《荀子》玄不识诚一条，谓贬《荀子》太过，以《大学》、《中庸》之言诚，拟荀子之言诚，未免驳杂。释养心亭记一条，谓寡欲亦允执厥中之义，若至於无恐，难通行於众，亦不免词不达意。然大旨要为不悖。观周子之书者，其精华略具於此矣。</p>
<p>△《张子抄释》・六卷（两江总督采进本）</p>
<p>明吕冉撰。是编摘录张子之书。以《西铭》、《东铭》为冠，次《正蒙》十九篇，次《经学理窟》十一篇，次《语录》，次《文集》，而终以行状。亦每条各附以释，如《周子抄释》之例。首有嘉靖辛丑冉自序，称张子书存者止二铭、《正蒙》、《理窟》、《语录》、《文集》，而《文集》又未完，止得二卷於马伯循氏。诸书皆言简意实，出於精思力行之後。顾其书散见漫衍，涣无统纪，而一义重出，亦容有之。暇尝髯涑成帙，注释数言，略发大旨，以便初学观省。盖其谪官解州时作也。案《虞集》作吴澄行状，称澄校正张子之书，挈东西铭於篇首，而《正蒙》次之，大意与冉此本合。澄本今未见，冉此本简汰不苟，较世所行《张子全书》，亦颇为精要矣。</p>
<p>△《二程子抄释》・十卷（左都御史张若氵桂家藏本）</p>
<p>明吕冉撰。前有自序，称初得《二程全书》於崔铣，以其中解说六经、四书之语与门弟子问答行事之言，统为一书，浩大繁博，初学难於观览。因抄出心所好者，集为八卷，凡二十九篇。而卷首所列程子门人姓氏，後有嘉靖辛卯冉门人休宁程爵重刊跋，乃称泾野先生钞释程氏书凡十卷。此本为嘉靖丙申冉门人邓诰所刊，卷数与爵跋相合。岂冉作序时其书尚止八卷，後或有所增益，而序文则未改欤？其书不分门类，亦不叙先後，仍以二程遗书原载门人某某所记分编。每条之末，皆以一二语标其大意。昔朱子编遗书，尝病其真赝相杂。冉是书削驳留醇，颇为不苟。盖冉之学源於河津，最为笃实，故去取皆有所见。惟其文原出李梦阳，全集率诘屈不可读，故每条下所释词旨，往往晦滞，非初学所能洞晓云。</p>
<p>△《朱子抄释》・二卷（两江总督采进本）</p>
<p>明吕冉撰。是编乃嘉靖丙申冉为国子监祭酒时所定。宋儒之中，惟朱子著述最富，辨论亦最多。其时诸弟子所述者，有《池录》、《饶录》、《饶後录》、《建录》诸刊，黎靖德刊除重复，分类编次，尚得一百四十卷，则浩博可知矣。冉此本所抄，止於二卷，乃较张子、二程子为少。然朱子之学，无所不通，与门人亦无所不讲。黎氏《语类》以二十六目举其大凡，包括尚有未尽，读者茫无津涯。又早年、晚年，持论或异；门人所记，或以己意增损之，亦往往彼此不同；读者亦莫能决其去取。明人递相选录，几於人有一编。其大意乃在於胜负相争，区分门户，不过借朱子为名，未尝真为明道计也。冉作是编，惟摘切要之词，而不甚以攻击为事，於学问大旨，转为简明。然於与陆子静论意见一条，注其下曰，陆氏终近禅。则是非之辨，亦未尝不谨严矣。</p>
<p>△《中庸衍义》・十七卷（两淮马裕家藏本）</p>
<p>明夏良胜撰。良胜字于中，南城人。正德戊辰进士。官至太常寺少卿。事迹具《明史》本传，自宋以来，取古经之义，括举条目而推衍其说者，始叶时《礼经会元》，嗣则真德秀《大学衍义》，良胜又因德秀之例，以阐发《中庸》。其书成於嘉靖间，盖以《大礼疏稿》事谪戍辽海时作也。自性、道、教、达道、达德、九经、三重之属，一一援据古今，推广演绎。至於崇神仙，好符瑞，改祖制，抑善类数端，尤究极流弊，哮涎灾。盖皆为世宗时事而发。然务抒献纳之忱，而无一毫怨怼讥讪之意，斯所以为纯臣之言也。中颇采邱觥洞笱а芤濉分说。考良胜於正德嘉靖间两以鲠直杖谪，风节凛然，为当世所重。其书虽近於鍪椋至其人品则非鏊可企及矣。</p>
<p>△《格物通》・一百卷（广东巡抚采进本）</p>
<p>明湛若水撰。若水有《二礼经传测》，已著录。是编乃嘉靖七年若水任南京礼部侍郎时所进。体例略仿《大学衍义》，以致知并於格物，而以格物统贯诚意、正心、修身、齐家、治国、平天下六条。凡诚意格十七卷，分审几、立志、谋虑、感应、儆戒、敬天、敬祖考、畏民八子目。正心格三卷，无子目。修身格九卷，分正威仪、慎言语、进德业三子目。齐家格十三卷，分谨妃匹、正嫡庶、事亲长、养太子、严内外、恤孤幼、御臣妾七子目。治国格十四卷，分事君、使臣、立教、兴化、事长、慈幼、使众、临民、正朝廷、正百官、正万民七子目。平天下格四十四卷，分公好恶，用人、理财三子目。而用人之中又分学校、举措、课功、任相、任将、六官六目。理财之中又分修虞衡、抑浮末、饬百工、屯田、马政、漕运、劝课、禁夺时、省国费、慎赏赐、蠲租、薄敛、恤穷、赈济十四目。皆杂引诸儒之言，参以明之祖训，而各以己意发明之，大致与邱觥洞笱а芤宀埂废嘟。而鍪槎噌缇墒乱晕法戒之资，此书多引前言以为讲习之助。二书相辅而行，均於治道有裨者也。</p>
<p>△《世纬》・一卷（江苏巡抚采进本）</p>
<p>明袁鬃。鬃钟乐，号胥台，吴县人。嘉靖丙戌进士。官至广西提学佥事。《明史・文苑传》附见《文徵明传》中。是书凡二十篇，曰官宗，曰遴傅，曰简辅，曰降交，曰诱谏，曰广荐，曰崇儒，曰贵士，曰裁阉，曰汰异，曰拒伪，曰抑躁，曰久任，曰惜爵，曰惩墨，曰节浮，曰节奢，曰正典，曰实塞，曰均赋。其言皆指陈无隐，切中时弊。虽立说不免过激，而忧时感事，发愤著书，亦贾谊痛哭之流亚也。当时狃於晏安，文恬武嬉，朝廷方以无事为福。故鬃孕蛴性滂囊煊茫竽瑟殊好，空言无益，只增多口之语。而拒伪一篇，讲学者尤深嫉之。然字言曰：今之伪者，其所诵读者，周、孔之诗书也，其所讲习者，程、朱之传疏也；而其所谈者，则佛、老之糟粕也。党同而伐异，尊陆而毁朱云云。盖指姚江末流之弊，有激言之。观於明季，卓晌郊微知著矣。又乌得恶其害己，指为排抑道学乎？</p>
<p>△《呻吟语摘》・二卷（直隶总督采进本）</p>
<p>明吕坤撰。坤有《四礼疑》，已著录。《明史・艺文志》载《呻吟语》凡四卷，此止二卷。考卷末万历丙辰其子知畏跋，则此乃坤从四卷中手自删削，并取知畏所续入者若干条，存十之二三。距万历壬辰郭子章作序之时，又二十四年，盖坤晚年之定本也。其内篇分七门，曰性命，曰存心，曰伦理，曰谈道，曰修身，曰问学，曰应务。外篇分九门，曰世运，曰圣贤，曰品藻，曰治道，曰人情，曰物理，曰广喻，曰词章。大抵不侈语精微，而笃实以为本；不虚谈高远，而践履以为程。在明代讲学诸家，似乎粗浅。然尺尺寸寸，务求规矩，而又不违戾於情理。视陆学末派之猖狂，朱学末派之迂僻，其得失则有间矣。</p>
<p>△《圣学宗要》・一卷、《学言》・三卷（浙江巡抚采进本）</p>
<p>明刘宗周撰。宗周有《周易古文钞》，已著录。是编凡圣学宗要一卷，载周子《太极图说》，张子《东铭》、《西铭》，程子《识仁说》、《定性书》，朱子《中和说》，王守仁《良知问答》等篇，各为注释。盖本其友人刘去非《宋学宗源》一书而增益之，加以诠解，改为今名。《学言》三卷则宗周讲学语录，其门人姜希辙所刻也。宗周生於山阴，守其乡先生之传，故讲学大旨，多渊源於王守仁。盖目染耳濡，其来有渐。然明以来讲姚江之学者，如王畿、周汝登、陶望龄、陶龄诸人，大抵高明之过，纯涉禅机。龄讲学白马山，至全以佛氏因果为说，去守仁本旨益远。宗周独深鉴狂禅之弊，筑证人书院，集同志讲肄，务以诚意为主，而归功於慎独。其临没时，犹语门人曰：为学之要，一诚尽之，而主敬其功也云云。盖为良知末流深砭痼疾，故其平生造诣，能尽得王学所长，而去其所短。卒之大节炳然，始终无玷，为一代人伦之表。虽祖紫阳而攻金者，亦断不能以门户之殊，并诋宗周也。知儒者立身之本末，惟其人，不惟其言矣。</p>
<p>△《人谱》・一卷、《人谱类记》・二卷（浙江巡抚采进本）</p>
<p>明刘宗周撰。姚江之学多言心，宗周惩其末流，故课之以实践。是书乃其主蕺山书院时所述以授生徒者也。《人谱》一卷，首列人极图说，次记过格，次改过说。《人谱类记》二卷，曰体独篇，曰知几篇，曰凝道篇，曰考疑篇，曰作圣篇，皆集古人嘉言善行，分类录之，以为楷模。每篇前有总记，後列条目，间附以论断。主於启迪初学，故词多平实浅显。兼为下愚劝戒，故或参以福善祸淫之说。然偶一及之，与袁黄功过格立命之学终不同也。或以芜杂病之，则不知宗周此书本为中人以下立教，失其著作之本旨矣。</p>
<p>△《榕坛问业》・十八卷（福建巡抚采进本）</p>
<p>明黄道周撰。道周有《易象正》，已著录。此编乃其家居时讲学之语。道周自崇祯壬申削籍归石养山守墓，是年讲学於浦之北山。越二年甲戌夏，始入郡就芝山之正学堂为讲舍。至乙亥冬，以原官召用，始罢讲。故此书自甲戌五月至乙亥仲冬者凡十六卷。其十七卷有云丙子春者，则道周已罢讲还家，取他方友人书牍问难之词，当时未即答者，续为发明缀入。其十八卷，则同年蒋德杆问之词，道周属诸弟子代答，间亦衷以己说，并以德冈问十八条附录於後。其书每卷分载所编弟子姓氏。卷之前後，道周复各缀以题识。其大旨以致知明善为宗，大约左袒考亭而益加骏厉。书内所论，凡天文、地志、经史、百家之说，无不随问阐发，不尽作性命空谈。盖由其博洽精研，靡所不究，故能有叩必竭，响应不穷。虽词意间涉深奥，而指归可识，不同於禅门机括，幻无归。先儒语录，每以陈因迂腐为博学之士所轻，道周此编，可以一雪斯诮矣。</p>
<p>△《温氏母训》・一卷（编修程晋芳家藏本）</p>
<p>明温璜录其母陆氏之训也。璜初名以介，字於石，号石公。後以梦兆改今名，而字曰宝忠。乌程人。崇祯癸未进士。官徽州府推官。事迹附见《明史・邱祖德传》。乾隆四十一年，赐谥忠烈。璜有《遗集》十二卷。此书其卷末所附录。语虽质直，而颇切事理。末有跋语，不署名氏，称原集繁重，不便单行，乃录出再付之梓。案璜於顺治乙酉起兵，与金声相应，以拒王师。凡四阅月，城破，抗节以死。其气节震耀一世，可谓不愧於母教。又高承埏《忠节录》载璜就义之日，概然语妻茅氏曰：吾生平学为圣贤，不过求今日处死之道耳。因绕屋而走。茅氏曰：君之迟留，得无以我及长女宝德在乎？时女已寝，母呼之起。女问何为？母曰死耳。女曰诺，即延颈受死。璜手刃之。茅氏亦卧床引颈待刃，璜复斫死。乃自刭。知其家庭之间，素以名教相砥砺，故皆能临难从容如是，非徒托之空言者矣。故虽女子之言，特录其书於儒家，示进之也。 






</p></div>
  <div class="adBottom">
    <script src="../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='216012.html' class='pagedaohang'>【上一篇】<i>:卷九十四・子部四○儒家类四</i></a></span><span class="tomenu"><a href="sikuquanshuzongmutiyao.html" title="四库全书总目提要" class="returnIndex">【回目录】</a>
</span><span class="toup1"><a href='216010.html' class='pagedaohang'>【下一篇】<i>：卷九十二・子部二○儒家类二</i></a></span></div>
  <div class="adBottom">
    <script src="../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../js/foot.js" type="text/javascript"></script>

</body>
</html>
