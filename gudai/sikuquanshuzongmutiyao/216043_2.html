<?xml version="1.0" encoding="gb2312"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=gb2312" />
<title>四库全书总目提要_卷六十一・史部十七○传记类存目三</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<script src="../../js/dm.js" type="text/javascript"></script>
<link href="../../css/wap2011.css" rel="stylesheet" type="text/css" />
<script src="http://apps.bdimg.com/libs/jquery/2.1.4/jquery.min.js"></script>
</head>
<body class="body">
<div class="mtop"> <a href="../../m_sbkk8_default.html" class="mindex"><img src="http://m.sbkk8.com/images/mindex.png" alt="回主页" /></a>
  <div class="mTitle"><a href="../../m_sbkk8_default.html" class="htitle1">天涯知识库</a> ・ <a href="sikuquanshuzongmutiyao_2.html">四库全书总目提要</a></i></div>
  <span class="mmenu" id="mmenu"><img src="http://m.sbkk8.com/images/mmenu.png" alt="目录" /></span> </div>
<div class="mnav" id="mnav"> <a href="../../m_sbkk8_default.html" targent="_blank">首页</a> <a href="../../zuowen/zuowen_2.html" targent="_blank">作文</a> <a href="../gudai_2.html" targent="_blank">古代文学</a> <a href="../../jiankangbaojian/jiankangbaojian.html" targent="_blank">健康保健</a> <a href="../../jiankangyinshi/jiankangyinshi_2.html" targent="_blank">健康饮食</a> <a href="../../xiandai/xiandai.html" targent="_blank">现代小说</a> <a href="../../gushihui/gushihui_2.html" targent="_blank">故事会</a> <a href="../../waiguo/waiguo_2.html" targent="_blank">外国文学</a> <a href="../../shenghuochangshi/shenghuochangshi.html" targent="_blank">生活常识</a> <a href="../../meirongyangsheng/meirongyangsheng_2.html" targent="_blank">美容知识</a> <a href="../../lishigushi/lishigushi_2.html" targent="_blank">历史故事</a> <a href="http://m.sbkk8.com/wangluoxiaoshuo/" targent="_blank">网络小说</a> <a href="../../juqingjianjie/juqingjianjie.html" targent="_blank">剧情简介</a> <a href="../../wangmingdaquan/wangmingdaquan.html" targent="_blank">网名大全</a> <a href="../../shuoshuo/shuoshuo.html" targent="_blank">说说大全</a> <a href="../../caipudaquan/caipudaquan.html" targent="_blank">菜谱大全</a>  </div>
<div class="search searchtop">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01 content02">
  <script src="../../js/pic.js" type="text/javascript"></script>
</div>
<div class="daohang"><strong>位置:</strong><a href='http://3g.sbkk8.com/'></a> > <a href='../gudai_2.html'>古代文学</a> > <a href='sikuquanshuzongmutiyao_2.html'>四库全书总目提要</a> > </div>
<div class="kind">
  <h1 class="h11">卷六十一・史部十七○传记类存目三</h1>
</div>
<div class="articleContent"> <p>





△《汉末英雄记》・一卷（江苏巡抚采进本）</p>
<p>旧本题魏王粲撰。粲字仲宣，高平人，仕魏为丞相掾，赐爵关内侯，事迹具《三国志》本传。按粲卒於建安中。其时黄星虽兆，玉步未更，不应名书以“汉末”，似後人之所追题。然考粲《从军诗》中已称曹操为圣君，则俨以魏为新朝，此名不足怪矣。《隋志》著录作八卷，注云残阙。其本久佚。此本乃王世贞杂抄诸书成之。凡四十四人，大抵取於裴松之《三国志注》为多。如《水经注》载白狼山曹操敲马鞍作十片事，本习见之书，乃漏而不载。又如筑易京本公孙瓒事，乃於瓒外别出一张瓒，以此事属之，不知据何误本，尤疏舛之甚矣。</p>
<p>△《广卓异记》・二十卷（浙江鲍士恭家藏本）</p>
<p>宋乐史撰。史字正子，宜黄人，官太常博士，直史馆，事迹附载《宋史・乐黄中传》。是编前有《自序》，称唐李翱《卓异记》三卷（案《卓异记》非李翱作，史盖考之未详，谨附订於此），述唐代君臣卓绝盛事，中多漏录。史初为《续记》三卷，以补其阙。後复以仅载唐代，未为广博，因纂集汉魏以下迄五代并唐事，共为一帙，名《广卓异记》，分为二十卷。首卷记帝王，次卷记后妃、王子、公主，三卷杂录，四卷至十七卷皆记臣下贵盛之极与显达之速者，十八卷杂录，十九卷举选，二十卷专记神仙之事。大抵牵引驳杂，讹谬亦多。如所称《晋书》王导以下至王褒九世，皆自有史传。中有“俭子仲宝，仲宝子规”云云。案史，仲宝乃王俭字，非其子名也。俭之子名骞，骞之子名规，非仲宝子名规也。且规子褒附见《规传》，亦非自有传。诸传杂见於《宋》、《齐》、《梁书》及《南史》，亦非全在《晋书》。舛谬殊甚。又石勒每更间鼓鼙声，武士蔽趴罩醒蕴乒为天子，与梦高祖乘白马上天之类，神怪无稽，颇为芜杂。至引录传称周时尹氏贵盛，会食家数千人，遭饥荒，罗粟作糜吮之，吮糜之声闻於数十里，亦不近事理之谈。其末卷则於自撰《总仙记》中撮其殊异者入此书。所言不出全家登仙，祖孙兄弟登仙，及三世四世五世登仙，四人六人七人登仙之类，重复支离，尤不足信。《自序》称采自汉魏而下，而编中乃及楚孙叔敖、周尹氏。末卷所列神仙，并及尧、舜之时，与《序》自相矛盾，又其小失矣。</p>
<p>△《靖康小雅》・一卷（江苏巡抚采进本）</p>
<p>不著撰人名氏。录靖康死事之臣傅察、种师中、王禀、刘翊、种师道、何庆彦、黄经臣、刘、李若水、徐揆、孙传、张叔夜凡十二人。宗泽、张悫扼於黄潜善、汪伯彦而死者亦附焉。《泽传》中称潜善卒不遄死而令公卒，则此书作於汪、黄秉政之日矣。传末各系以四言诗，故以《小雅》为名。其文散见《北盟会编》中。此本次序，似以徐梦莘所载抄合之，非完书也。</p>
<p>△《绍兴正论》・一卷（江苏巡抚采进本）</p>
<p>旧本题湘山樵夫撰。不著名氏。叙列张浚、赵鼎、胡铨、胡寅、连南夫、张戒、常同、吕本中、张致远、魏艄ぁ⒄叛ぁ⒃开、李弥逊、晏敦夫、王庶、毛叔度、范如圭、汪应辰、许忻、方廷宝、韩训、陈鼎、许时行、李光、洪皓、沈正卿、张焘、陈康伯、陈括、陈刚中三十人，皆以不附和议而贬谪者。每人之下，略具事实，少者一二语，多亦不过三四行。案《书录解题》载《绍兴正论》二卷，注曰序称潇湘野人，不著名氏，录文武官不附和议及忤秦桧得罪者。又载《绍兴正论小传》二十卷，则楼鹨浴墩论》中姓名，仿《元痰炒》为之。所谓二卷者，似即此书。而书名及撰人之号皆大同小异，卷数亦不相符，其故则莫得而详矣。</p>
<p>△《桐阴旧话》・一卷（编修程晋芳家藏本）</p>
<p>宋韩元吉撰。元吉字无咎，宰相维之玄孙，以任子仕，历龙图阁学士、吏部尚书。尝居广信溪南，自号南涧居士。此书《宋志》云十卷，陈振孙《书录解题》亦同。《续百川学海》所录，乃只此一卷，其条数亦与此本同。盖全书久佚，从诸书抄撮成编也。书中所记韩亿、韩综、韩绛、韩绎、韩维、韩缜杂事，共存十三条，皆其家世旧闻。以京师第门有桐木，故云《桐阴旧话》，盖北宋两韩氏并盛，世以桐木韩家别於魏国韩琦云。</p>
<p>△《南渡十将传》・十卷（两淮盐政采进本）</p>
<p>宋章颖撰。十将者，刘小⒃婪伞⒗钕灾摇⑽菏ぁ⒑世忠、张俊、虞允文、张子盖、张宗颜、吴我病Ａ酢⒃馈⒗睢⑽核摹洞》，开禧二年表上。後六《传》未上。核以《宋史》本传，此所采摭，未为详核。且抑世忠於胜、显忠後，似亦未安。子盖、宗颜，战功寥寥，允文亦侥亻幸不败，乃与诸人并数，皆未免不伦也。</p>
<p>△《稗传》・一卷（浙江巡抚采进本）</p>
<p>元徐显撰。显仕履无可考。观其称王艮为乡里，又称居平江东城，则当为绍兴人，而寓於姑苏者也。是编纪元末王艮、柯九思、陈谦、葛乾孙、潘纯、陆友、王冕、王渐、杨椿、王德元、徐文中事。後载沈烈妇等十三人。叙述颇为详备。中多及丙申二月平江城陷事，指张士诚军为外兵。而载己亥绍兴被兵事，於明人则直斥为寇。疑作此书时，张氏尚存，故其词如此。其叙柯九思之卒在至正癸亥。案至正纪年无癸亥，而九思之卒实在乙巳。盖此书传写误也。</p>
<p>△《万柳溪边旧话》・一卷（浙江鲍士恭家藏本）</p>
<p>元尤鲎。鲎志玉，号知非子。自称尤袤之後，不知其世次。旧本题为宋人。今此书《後跋》，称鑫大司徒，则尝官户部尚书。又末条称终慕公不肯仕元，则当为元人。而卷首题“门人张雨填讳”，则又句曲外史之师，当在元中叶以後也。书中所记皆尤氏先世事。末有鲈孙实《跋》，称弘治二十九年於祠屋中求得旧本，简断墨暗，不可读者逾半。命门人许灵钞其完者，而恨全帙之不可得。是此书已非完本矣。元陈世隆载入《艺圃搜奇》，所载之文与此本并同。断无明人所抄坏烂之本，适与元人所见一字不异者。此亦足证《艺圃搜奇》必非元人书也。</p>
<p>△《旌义编》・二卷（浙江巡抚采进本）</p>
<p>元郑涛撰。涛字仲舒，浦江人，官太常礼仪院博士。郑氏称义门，自宋建炎初名绮者始，至涛为八世。先是，绮六世孙龙湾税课提领太和，为家规五十八则。七世孙钦及其弟铉，增添九十二则。共一百五十则，勒之於石，至涛，复谓礼有当随时变通者，乃酌加增损为一百六十八则，列为上卷。又汇辑诸家传记碑铭之文有关郑氏事实者，列为下卷。通名曰《旌义编》。《宋濂序》称三卷，其书实止二卷，盖《序》文传写之误也。</p>
<p>△《忠传》・四卷（永乐大典本）</p>
<p>不著撰人名氏。载於《永乐大典》中，题云《国朝忠传》，则明初人所作也。其书集古今事迹，各绘图系说，语皆鄙俚，似委巷演义之流，殆亦明太祖时官书欤。</p>
<p>△《草莽私乘》・一卷（浙江鲍士恭家藏本）</p>
<p>旧本题明陶宗仪编。宗仪有《国风尊经》，已著录。是书凡录胡长孺、王恽、许有壬、虞集、刘因、李孝光、金炯、杨维桢、林清源、龚开、周仔肩、揭邓埂⒐笔μ、汪泽民十四人杂文二十首，皆纪当时忠孝节义之作。《王世贞集》有此书《跋》语云：系宗仪手抄。然孙作《沧螺集》载有《宗仪小传》，纪所作书目有《说郛》一百卷、《书史会要》九卷、《四书备遗》二卷、《辍耕录》三十卷。无此书名，疑好事者依托也。</p>
<p>△《宋遗民录》・一卷（内府藏本）</p>
<p>不著撰人名氏。乃洪武中抄本。毛晋刻之，附於《忠义集》之後。或元人所作，或明初人所作，均未可知。後程敏政亦有《宋遗民录》，殆未见此本，故其名相复欤。</p>
<p>△《金华贤达传》・十二卷（浙江范懋柱家天一阁藏本）</p>
<p>明郑柏撰。柏字叔端，浦江人，宋濂之门人也。是书辑金华一郡人物，各为小传，系之以赞。凡三百六十馀人，分《忠义》、《孝友》、《政事》、《儒学》、《卓行》五门，亦宋濂《浦阳人物记》之类。然如楼照迎合和议，曹冠为秦桧门客，乃并取之，殊不免乡曲之私。第十一卷内又有《柏传》一篇，附《郑楷》之後。柏无自作传之理，或其家子孙所增入欤。</p>
<p>△《四明文献录》・一卷（浙江范懋柱家天一阁藏本）</p>
<p>明黄润玉撰。润玉字孟清，鄞县人，永乐庚子举人，官至广西提学佥事，事迹具《明史》本传。是编成於成化丙戌。以《四明文献》分为二类，一曰《乡先生》，自汉饫铩⒒乒以下三十五人，皆四明产也；一曰《乡大夫》，自周文种以下九人，皆官於四明者也。人各有《传》，并系以《赞》。据卷末其孙溥《跋》，盖原本尚有诸人小像。後莫息重刊，以非真本削除之。《跋》又称是书未出以前，有伪本托润玉之名以行，润玉知而毁之。其本前无《序》，後无《赞》云。</p>
<p>△《孝纪》・十六卷（江苏巡抚采进本）</p>
<p>明蔡保祯撰。保祯字端卿，漳浦人。是书以孝行事实区为十六类。一曰《帝王》，二曰《圣门》，三曰《纯孝》，四曰《世孝》、五曰《禄养》，六曰《苦行》，七曰《神助》，八曰《通神》，九曰《寻亲》，十曰《格暴》，十一曰《复仇》，十二曰《死孝》，十三曰《永慕》，十四曰《瑞应》，十五曰《童孝》，十六曰《女孝》。</p>
<p>△《润州先贤录》・六卷（浙江汪启淑家藏本）</p>
<p>明姚堂撰。堂字彦容，慈人，正统己未进士，官至镇江府知府。是编成於天顺癸未，录镇江先贤自周迄宋，分《高风》、《忠节》、《相业》、《直谏》、《德望》、《文学》六门。列其人之事实，并後人所为记赞诗文，间及其人之著述。所载仅二十人，不及《京口耆旧传》十之一也。</p>
<p>△《忠义录》・十四卷（浙江范懋柱家天一阁藏本）</p>
<p>明王胱。胱质膘酰金人，景泰辛未进士，官至浙江按察使。是书取史传忠义之事，分类编辑。以伯夷以下五百九十七人为上。张良以下五百七人次之。各节录事实。有祠墓可考者，并详其地。孟达等八十七人，或失节於前，或死不足赎；解文卿以下十人，或事非其主，或言非其时，皆不以忠义与之，持论颇正。其王兖以下一百四人，始终一姓，忠义皎然，乃以其为辽、金、元之臣，私意区分，曲相排抑，则悖谬甚矣。又自谓此书旁搜诸子百家，庶几全备。而唐宋间如成三朗、苏安恒、韩通、张旦辈，俱未及载，则亦未能无所遗漏也。</p>
<p>△《名相赞》・一卷（浙江范懋柱家天一阁藏本）</p>
<p>明尹直撰。直字正言，泰和人，景泰甲戌进士，官至华盖殿大学士，谥文和，事迹具《明史》本传。是书取汉、唐、宋相业足称者，始萧何，终文天祥，凡八十七人。采摭事实，各为之赞。</p>
<p>△《南宋名臣言行录》・十六卷（浙江范懋柱家天一阁藏本）</p>
<p>明尹直撰。此书续朱子《名臣言行录》而作。前有弘治癸亥《自序》，云取《宋史列传》，自陈俊卿以下，芟繁节冗，撮采其要，得百二十有三人。然朱子所作《名臣言行录》，原以网罗旧闻，搜载轶事，用备史氏之采择。若徒抄录史文，一无考证，则《宋史列传》具在，亦何必徒烦笔墨乎。</p>
<p>△《伊洛渊源续录》・六卷（浙江巡抚采进本）</p>
<p>明谢铎撰。铎有《赤城论谏录》，已著录。是书所录，凡二十一人。盖继朱子《伊洛渊源录》而作，以朱子为宗主，始於罗从彦、李侗，朱子之学所自来也。佐以张┉、吕祖谦，朱子友也。自黄干而下，终於何基、王柏，皆传朱子之学者也。然所载张┉等七人，则全录《宋史・道学传》。吕祖谦等七人，则全录《宋史・儒林传》。李侗等六人，略采行状、志铭、遗事。其辅广一人，则但载姓名里居，仅数十字而止，尤为疏略。案广即世所称庆源辅氏，《明一统志》载其始末甚详，铎偶未考耳。《明史》铎本传，载其为南京国子监祭酒时，上言六事。其三曰正祀典，乃请进宋儒杨时而退吴澄，为礼部尚书傅瀚所持，仅进时而澄祀如故。夫澄之学虽曰未醇，然较受蔡京之荐者则有间矣。铎欲以易澄，盖以道南一脉之故，而曲讳其出处也。然则是录之作，其亦不出门户之见矣。</p>
<p>△《宋遗民录》・十五卷（副都御史黄登贤家藏本）</p>
<p>明程敏政撰。敏政字克勤，休宁人，成化丙戌进士，官至礼部右侍郎，事迹具《明史・文苑传》。此书前列王炎午、谢翱、唐珏三人事迹，及其遗文。而後人诗文之为三人作者，并类列焉。七卷以後，则附录张宏毅、方凤、吴思齐、龚开、汪元量、梁栋、郑思肖、林德俚劝巳恕５谑五卷纪元顺帝为宋瀛国公子，引余应诗、袁忠彻记以实之。至谓虞集私侍文宗之妃，说殊妄诞，所引亦自相矛盾。盖文宗时尝下诏书，称顺帝非明宗之子，斥居静江。好事者因造为此言，其荒唐本不待辨。敏政乃从而信之，乖谬甚矣。</p>
<p>△《尊乡录节要》・四卷（浙江汪启淑家藏本）</p>
<p>明王弼撰。弼，黄岩人，成化乙未进士，官至兴化府知府。初，谢铎尝著《尊乡录》四十一卷，载其乡先达事实。弼复以己意其大略。取十大儒、五大臣、六忠臣、十五孝子，各为之《赞》。卷末附《拾遗》二十事，事各为诗。</p>
<p>△《考亭渊源录》・二十四卷（浙江吴玉墀家藏本）</p>
<p>明宋端仪撰，薛应逯匦蕖６艘亲挚资保莆田人。成化辛丑进士，官至广东提学佥事，事迹具《明史》本传。应逵小端氖槿宋锟肌罚已著录。此编仿《伊洛渊源录》之例，首列延平李侗，籍溪胡宪、屏山刘子睢白水刘勉之四人，以溯师承之所自。次载朱子始末。次及同时友人，至南轩张┉以下七人。次则备列考亭门人，自勉斋黄б韵露百九十三人。其二十三卷则门人之无记述文字者，但列其名，凡八十八人。末卷则考亭叛徒赵师雍、傅伯寿、胡兜热人，亦用《伊洛渊源录》载邢恕例也。史称端仪慨建文朝忠臣湮没，乃搜辑遗书，为《革除录》。建文忠臣之有录，自端仪始。然其书今未见，即此书原本亦未见，世所行者惟应逯匦拗本。应遄鳌端卧通鉴》，於道学宗派，多所纪录，此书盖犹是意。然应宄跹ъ锻跏厝剩讲陆氏之学。晚乃研穷洛、闽之旨，兼取朱子。故其书《目录》後有云：“两先生实所以相成，非所以相反。”遂以陆九渊兄弟三人列《考亭渊源录》中，名实未免乖舛也。</p>
<p>△《鹿城书院集》・（无卷数，浙江巡抚采进本）</p>
<p>明邓淮撰。淮，吉水人，成化辛丑进士，弘治中官温州府知府。以南宋时温州之士游二程、张、朱之门者，有周行己等二十三人。乃命永嘉知县汪循即鹿城建书院，祀二程、张、朱，而以行己等侑焉。复辑诸人志铭、家传及其遗事绪论见於志书、语录中者，汇为此编。虽亦讲学家标榜之书，然永嘉学派，颇异新安。淮不分门户於其间，则视党同伐异者，其公私相去远矣。</p>
<p>△《吴中往哲记》・一卷、《续吴中往哲记》・一卷、《续吴中往哲记补遗》・一卷（浙江汪启淑家藏本）</p>
<p>《吴中往哲记》，明杨循吉撰。《续记》、《补遗》，皆黄鲁曾撰。循吉有《苏州府纂修志略》，已著录。鲁曾字得之，吴县人，正德丙子举人。循吉书见《明史・艺文志》，卷数与此相符，记明初苏州府人物，自《勋德》至《冠衲》，分七目，凡四十一人。《续记》自《忠节》至《散逸》，分十七目，凡四十人。《补遗》自《审进》至《释行》，分十九目，凡三十一人。其《补遗》原目本一卷，此本分作二卷，又改其《释行第十七》为“第一”，则刊刻者之误也。书中所列小传，皆寥寥数言，未见端末。又如徐有贞以险忮败，而循吉称为四海物望，盖未免乡曲之私。吴宽位终礼部尚书，而鲁曾乃题作东阁大学士，尤显然讹谬，则亦不足徵信矣。</p>
<p>△《吴中故实记》・一卷、《续记》・一卷、《补遗》一卷（浙江巡抚采进本）</p>
<p>旧本题明杨循吉撰。检勘其文，即循吉《吴中往哲记》、黄鲁曾《往哲续记》、《补遗》原本。惟於标题中刊去“往哲”二字，易以“故实”二字。盖书贾特志砂妫改易新名以售欺者也。</p>
<p>△《掾曹名臣录》・一卷、《续集》・一卷（浙江范懋柱家天一阁藏本）明王琼撰。琼有《晋溪奏议》，已著录。是编乃琼官南京户部侍郎时，见诸吏中有知琴书可教诲者，因采录明兴以来由掾曹而列名臣者，编为此书，以示劝勉，凡刘敏等九人。又《续集》一卷，凡刘本等四人。前有正德甲戌琼《自序》，後有南京户部郎中卞师敏《跋》。</p>
<p>△《苏材小纂》・六卷（户部尚书王际华家藏本）</p>
<p>明祝允明撰。允明字希哲，长洲人，弘治壬子举人，官至应天府通判，《明史・文苑传》附见《徐祯卿传》中。是书记天顺以後苏州人物。前有《自序》，称弘治改元，诏中外诸司，撰集事迹，上史馆为实录，简允明等数弟子员司其事，因私纂纪为此书。第一曰《簪缨》，纂徐有贞以下十九人。第二曰《邱壑》，纂杜琼以下五人。第三曰《孝德》，纂朱灏一人。第四曰《女宪》，纂王妙凤以下三人。第五曰《方术》，纂张豫等二人。大约本之碑志行状，而稍为考据异同，注於本文之下。其叙徐有贞事，颇有讳饰。盖允明为有贞外孙，亲串之私，不能无所假借云。</p>
<p>△《莆阳文献》・十三卷、《列传》・七十五卷（福建巡抚采进本）</p>
<p>明郑岳编，黄起龙重订。岳字汝华，弘治癸丑进士，官至兵部左侍郎，事迹具《明史》本传。起龙，万历戊戌进士。并莆田人。是书取莆田、仙游二县自梁、陈迄明著作诗文，辑为十三卷。又取名人事迹成《列传》七十四卷。文以体分，传则不分门目。後倭变书毁，起龙为之重锓。并附柯维骐所作《岳传》一首，为卷第七十五。岳书采摭繁富，义例颇仿史裁。然起龙讥其文内不载杨琅、林诚两御史之奏疏，及黄仲元之《郭孝子祠记》、《墓表》。传内载仕梁之徐寅、翁承赞及永乐初梯荣献策之林环。而於《林光朝传》但纪其文集，而不及所著之《易解》、《尚书解》、《语录》、《说诗》等书。去留不无遗憾，则固确论也。</p>
<p>△《东嘉先哲录》・二十卷（浙江鲍士恭家藏本）</p>
<p>明王朝佐撰。朝佐字廷望，浙江平阳人，弘治丙辰进士，官南京工部员外郎。是编刻於正德初。搜辑温州先贤事实，分类凡八，曰《先达》，曰《程子门人》，曰《朱子门人》，曰《名儒》，曰《名臣》，曰《孝子》，曰《气节》，曰《词章》。晋、唐以来纪载无考，故所录托始於宋焉。</p>
<p>△《国宝新编》・一卷（浙江巡抚采进本）</p>
<p>明顾撰。字华玉，吴县人，弘治丙辰进士，官至刑部尚书，事迹具《明史・文苑传》。是书凡录李梦阳、何景明、祝允明、徐祯卿、朱应登、赵鹤、郑善夫、都穆、景佟⑼跷ぁ⑻埔、孙一元、王宠十三人。人为之《传》，《传》为之《赞》。盖感於知交凋谢而作。略缀数语以存其人，亦柳宗元《先友记》类也。</p>
<p>△《春秋列传》・五卷（副都御史黄登贤家藏本）</p>
<p>明刘节撰。节字介夫，号梅国，大庾人，弘治乙丑进士，官至刑部侍郎。是编取《春秋内外传》所载列国诸臣，类次行事，各为之《传》。始祭公谋父，终蔡朝吴，凡二百有二人。全本旧文，无所考证，邹县潘榛为之训释，亦颇疏略。</p>
<p>△《备遗录》・一卷（浙江范懋柱家天一阁藏本）</p>
<p>明张芹撰。芹，新淦人，《明史》作峡江人，盖新淦其试籍也。弘治壬戌进士，官至浙江右布政使，事迹具《明史》本传。是书纪建文殉节诸臣姓名。前有《自序》，题正德丙子五月。目列四十六人。卷中有事实者二十人，无事实者二十六人。案林塾《拾遗书》云：“近见南院御史张芹增入江右数人，共五十四人。”塾所见题正德乙亥。正此《录》前一年，而此《录》乃转止於四十六人。又《学海类编》有张芹《建文忠节录》一卷，其《序》与此同，亦正德丙子所撰，而目次乃与此不同，且有七十人之多。《明艺文志》既有张芹《建文备遗录》二卷，又有张芹《备遗录》一卷。考芹《序》称《录》中四十六人名氏，皆闽中宋君端仪尝采辑为录而未成者，疑芹初据宋氏原本而作，後又随时续有增益，原非一本。传录者各据所见，遂两存之耳。</p>
<p>△《拾遗书》・一卷（浙江范懋柱家天一阁藏本）</p>
<p>明林塾撰。塾，莆田人，弘治壬戌进士，官至浙江布政司参议。此书载建文诸臣事迹，文甚简略。前有正德乙亥《自识》云：考前史失记者凡五十四人，故以“拾遗”名其书。然所载与诸书略同。其齐泰以下三十人，事实俱阙，亦未能考补也。</p>
<p>△《台学源流》・七卷（浙江巡抚采进本）</p>
<p>明金贲亨撰。贲亨字汝白，临海人。初冒高姓。正德甲戌进士题名碑之高贲亨，即其人也。官至江西提学副使。是书叙述台州先儒，自宋徐中行迄明方孝孺、陈选，凡三十八人，各为之《传》。其疑而莫考者又有十五人，各以时代类附姓名於《传》末。其《传》虽多采《晦肺募》、《伊洛渊源录》诸书。然贲亨当明中叶，正心学盛行之时，故其说调停於朱、陆之间。谓朱子後来颇悔向来太涉支离，又谓朱子与象山先异後同云云，皆姚江晚年定论之说也。</p>
<p>△《新安学系录》・十六卷（安徽巡抚采进本）</p>
<p>明程庾。夂哦肷剑休宁人。是书以朱子为新安人，而引据欧阳修《冀国公神道碑》谓程子远派亦出新安，故辑新安诸儒出於二家之传者，编为此书。自宋至明凡百有一人，皆徵引旧文以示有据。夫圣贤之学，天下所公也，必限以方隅，拘以宗派，是门户之私矣。至程子一生，无一字及新安。而遥遥华胄，忽尔见援。以例推之，则朱出於邾，姓源可证，今峄山之士不又引朱子为乡党乎？此真为夸饰风土而作，不为阐明学脉而作也。《江南通志》列忪丁度辶执》中，称所著《新安学系》，与朱子合者存，背者去，足尽是书之大旨矣。</p>
<p>△《二科志》・一卷（江苏巡抚采进本）</p>
<p>明阎秀卿撰。秀卿，苏州人，始末未详。是书分《文学》、《狂简》为二科。所载自杨循吉以下凡七人，皆偶录一二事，不为全传。盖一时互相标榜之书。其纪徐祯卿方登贤书，於文徵仲尚称文璧，而以徵明字之，则犹弘治中所作也。</p>
<p>△《明险灭髀肌贰ひ痪恚两淮盐政采进本）</p>
<p>明顾尔迈撰。尔迈，淮安人，始末未详。是书采撮《实录》、《宪章录》、《中官考》诸书，而各加论断。所记止成化中汪直擅政之事，似非完本，抑或於世近者有所讳欤。</p>
<p>△《革朝遗忠录》・二卷（浙江范懋柱家天一阁藏本）</p>
<p>明郁衮撰。衮，嘉兴人。其书撰述年月无可考。黄佐《革除遗事》已称因郁衮原本，则当在正德以前矣。所列一百六十《传》，皆明惠帝时死难诸臣。而《附录》一卷，则降燕诸臣如胡广、黄福之类後至大官者亦在焉。每《传》後或附以《赞》语，又间有所附注。然其精要，已皆采入《革除遗事》中矣。</p>
<p>△《别本革朝遗忠录》・二卷（两江总督采进本）</p>
<p>不著撰人名氏。惟题青州府知府杜思子睿重刻。思即撰《考信编》者也。黄虞稷《千顷堂书目》於郁衮《革除遗忠录》二卷外又别出杜思《革朝遗忠录》二卷，盖即指此本。然以郁衮本校之，则此《录》实郁衮书。惟衮於各《传》後附以《赞》语，而此本有《传》无《赞》为少变其例。又书首冠以张芹《备遗录》、黄佐《革除遗事》、敖英《备遗续录》序三篇，皆与书不相应。世别有高廪刊本，卷首亦有三《序》，与此正同。盖明代刊书者往往窜乱旧本而没所由来。诸版竞出，混淆弥甚，其风炽於万历以後，今观此本，则嘉靖中已有之矣。（案：思登嘉靖丙辰进士。）</p>
<p>△《群忠录》・二卷（浙江汪启淑家藏本）</p>
<p>明唐龙撰。龙有《易经大旨》，已著录。是编纪明太祖征陈友谅时诸臣名姓行实。凡祀於馀干县康郎山庙者，有丁普郎等三十五人；祀於南昌府庙者，有赵得胜等十四人。又附载孙燧等五人，皆殉宸濠之难，後赐祀於旌忠祠者。其题旌各疏并祭谒诗文亦附於後焉。</p>
<p>△《昆山人物志》・十卷（浙江巡抚采进本）</p>
<p>明方鹏撰。鹏字子凤，亦字时举，昆山人，正德戊辰进士，官至太常寺卿。是书论次昆山先哲，首《名贤》六人，次《节行》二十八人，次《文学》三十七人，次《列女》三十人，次《艺能》三十一人，次《游寓》二十六人，而以《杂志》终焉，共为十卷，《明史・艺文志》作八卷，传写误也。</p>
<p>△《名臣言行录前集》・十二卷、《後集》・十二卷（浙江范懋柱家天一阁藏本）</p>
<p>明徐咸撰。咸，海盐人，正德辛未进士，官至襄阳知府。先是，丰城杨廉本彭韶《名臣录赞》撰《名臣言行录》四卷，所载凡五十五人。咸亦纂《近代诸臣言行录》凡四十八人。馀姚魏有本官河南巡抚时，尝合刻之。及咸归里之後，病其未备，重为纂辑。於《杨录》增十六人，於己所录者亦增二十五人，分为前後二集，自为《序》，记其始末，而仍以魏有本初刻之《序》弁於书首云。</p>
<p>△《毗陵忠义祠录》・四卷、《附录》・一卷（江苏巡抚采进本）</p>
<p>明叶夔撰。夔字司韶，武进人。成化中以岁贡生官汝阳州训导。是编第三卷中载夔《请祀典书》，称宋德淘年十一月，巴颜率师攻常州，屠其城，知府事姚啤⑼ㄅ谐芦叮俱不屈死。其先後殉难者又有王安节、刘师勇、胡应炎、尹玉、麻士龙、包圭、阮应得、方允武、徐道明、莫谦之、僧万安诸人。自成化九年郡庠生段瑜等建言於同知柳某，始立啤兑韵履局魇一位，附於陈司徒庙。而文天祥、刘师勇、阮应得、僧万安犹未与也。弘治十年，知府曾望宏乃别创忠义祠，请并祀文天祥以下十四人，而附以元壬辰靖难之刘溶。巡按御史谢琛亦上书，请著於祀典，诏从之。夔因编其始末为此书。首图考，次传志，次诗，次赞，次文牒。凡史传所未载者，此皆补其佚阙，足相参证。惟此书载宋臣与祀者止十四人，则未祀文天祥等四人。其附於陈司徒庙者止当有十主耳。夔《请祀典书》云“十一主”，未喻其故。又考《宋季三朝政要》，载元兵至常州，守臣王宗洙遁，权守王良臣以城降。今是书《姚拼》中谓良臣屡举不第，流落无籍，寓常，与钱暗谋，窃符印诈称郡官，诣巴颜军前献之。然则良臣未尝权守，《三朝政要》误书矣。是亦足订史之讹也。此书作於正德初年。末《附录》一卷，载国朝顺治十四年事，盖後人所续，其姓名则不可考矣。</p>
<p>△《毗陵人品记》・四卷（浙江范懋柱家天一阁藏本）</p>
<p>明叶夔撰，其子金及同邑毛宪续成之。宪有《谏垣奏草》，已著录。金字诚斋，刻是书时官绍兴府通判，其终於何官则未详也。是书前有《自纪》，称常州古毗陵地，记人品冠以古名者，古可以统今。今常州之名，隋唐以前未有也。然隋唐以前无常州，不可系以常州，隋唐以後无毗陵，独可系以毗陵乎？至其先列五县沿革於前，使历代殊名，了如指掌，则提纲挈领，固体例之最善者也。其书叙述颇简核，然皆史传所已载。末附夔、宪二《小传》，则嘉靖壬寅刻是书时馀姚岑原道所补，见原道所作《序》中。</p>
<p>△《毗陵正学编》・一卷（两江总督采进本）</p>
<p>明毛宪撰。是编所载凡十二人。首杨时，次邹浩、周孚先、周恭先、唐彦思、邹柄、喻樗、胡呈、尤袤、李祥、蒋重祥、谢应芳。自浩以下或籍晋陵，或籍宜兴，或籍无锡，或籍武进。独时为剑州将乐人，於毗陵为流寓。盖以道南一脉，假借之以为重云。</p>
<p>△《名臣像图》・一卷（浙江郑大节家藏本）</p>
<p>明吴守大撰。守大字有君，昆山人。是书成於正德丙子，录徐达以下至杨继宗，凡四十九人。人绘一图，图後各叙仕履，系之以《赞》。其书刻於广西，纸版拙恶。四十九人面貌相同，惟以题名别识，殆如儿戏。</p>
<p>△《畜德录》・一卷（浙江范懋柱家天一阁藏本）</p>
<p>明陈沂撰。沂有《维桢录》，已著录。此书皆纪宣德、正统间名臣言行，人各一二条。末有嘉靖壬辰《自跋》，称以所闻於外祖金静虚、太常夏崇文及吴文定、李文正者，著之於篇。虽有不伦，而取善之道不以人废云云。考所载如于谦、魏骥、徐凇⑼醢俊⒁夔、岳正、韩雍、周忱、刘大夏、屠墉、章懋、储唷⒑舞、朱希周等，皆一时名人。他如蹇义、解缙、夏原吉、杨荣、金幼孜，身事两朝，已为其次。至王越，以权术用事，益为物论所不满。所云不伦者，殆即指数人而言欤。赵汝愚编《名臣奏议》，丁谓、秦桧并以章疏见收。朱子编《名臣言行录》，王安石、吕惠卿亦得以姓名同列。盖定千秋之品，则只字不可诬；取一节之长，则片善亦可录。并瑕瑜不掩，具有前规。然奏议为论事之文，苟所论关国计之得失，系民生之利病，言之当理，行之有裨，自未可以出自佥壬，遂削不录。至於采前言往行，矜式後人，自当仰溯名贤，用垂规矩。固未可委曲迁就，使有所滥厕於其间矣。</p>
<p>△《广州人物传》・二十四卷（浙江范懋柱家天一阁藏本）</p>
<p>明黄佐撰。佐有《泰泉乡礼》，已著录。是书采自汉迄明广州人物之散见诸书者，以类区分，各为之《传》，共一百五十馀人。</p>
<p>△《建宁人物传》・四卷（浙江巡抚采进本）</p>
<p>明李默撰。默字时言，瓯宁人，正德辛巳进士，官至吏部尚书，兼翰林学士。为赵文华诬陷，下诏狱瘐死。万历中追谥文愍。事迹具《明史》本传。是书专记建宁人物，起唐建中迄明景泰，凡四百十七人。以诸邑分载，而一邑之中又以时代为先後。每条之下，各注所引原书。自《唐书》、《南唐书》、《五代史》、《宋史》而外，大抵皆本之旧志，未为信史，疏略之处尤多。如谓吴或为处士，而述所著书惟及《韵补》，则舛漏可知矣。</p>
<p>△《纪善录》・一卷（浙江范懋柱家天一阁藏本）</p>
<p>明杜琼撰。琼字用嘉，吴县人，以孝闻。知府况锺两荐之，固辞不出，自号鹿冠老人。是书皆载吴中循吏、先贤，其列女有操行可纪者亦并见焉。自洪武迄正统，凡四十人。盖随所见闻录之。故多节取一事。不为全传。亦表微阐幽之意也。</p>
<p>△《三家世典》・一卷（左都御史张若氵桂家藏本）</p>
<p>明郭勋撰。勋，营国威襄公郭英六世孙，袭封武定侯。正德中奉命镇两广，因辑中山王徐达、黔宁王沐英及其家世系、履贯、勋阀、遭遇本末为此书。大抵本实录国史，於事迹无所增益。考英在诸功臣中犹居其次，以配二王，似乎尚非其伦。自明以来亦无徐、沐、郭三家并称之说也。</p>
<p>△《淮郡文献志》・二十六卷、《补遗》・一卷（两淮马裕家藏本）</p>
<p>明潘埙撰。埙字伯和，山阳人，正德戊辰进士，官至右副都御史，巡抚河南，事迹具《明史本传》。是书前有《自序》，谓自春秋以来至明正德，上下数千年，德业文章，会於一书。今考其书ㄎ扌奢陈编，未见决择。其最谬者，至收入宋龚开所作宋江等三十六人之《赞》，此何关於文献耶？</p>
<p>△《祥符乡贤传》・八卷（两淮盐政采进本）</p>
<p>明李濂撰。濂字川父，祥符人，正德甲戌进士，官至山西按察司佥事，事迹具《明史・文苑传》。是编以《祥符县志》所载人物仅有名氏而行实未详，乃一一稽考，自明初至於嘉靖，得二十九人。撰其事迹，附以《论赞》。又安然、马昂、张泰三人自祥符移籍他方者，并附列焉。从《唐书》所载士大夫迁徙四方者俱标其旧贯之例也。</p>
<p>△《祥符文献志》・十七卷（两淮盐政采进本）</p>
<p>明李濂撰。濂於嘉靖壬寅尝辑《祥符乡贤传》。其後二年甲辰，又推广前所未载及其人之履历梗概略存者，辑为此书。每人每条之下，皆注出某碑、某传、某集，盖仿《名臣言行录》之例。每《传》之後或偶附录诗文，则濂之变例也。所录皆明一代之人，而至於盈十七卷。时弥近则易详，亦时太近则易滥，固志乘之通病耳。</p>
<p>△《金华先民传》・十卷（浙江巡抚采进本）</p>
<p>明应廷育撰。廷育字仁卿，永康人，嘉靖癸未进士，官至按察司佥事。是书取金华历代人物自汉迄明各为之传。分《道学》、《名儒》、《名臣》、《忠义》、《孝友》、《政事》、《文学》、《武功》、《隐逸》、《杂传》为十类。自正史外并参以诸家文集及家状碑记。於每《传》之下，各注明用某书，盖仿金履祥《通鉴前编》之例。所据旧籍共四十馀种，而其大概则本诸《敬乡录》、《贤达传》、《金华府志》三书云。</p>
<p>△《国琛集》・二卷（浙江汪启淑家藏本）</p>
<p>明唐枢撰。枢有《易修墨守》，已著录。是书纪明初以来迄於嘉靖人物，大旨以《圣人》、《君子》、《善人》、《有恒》分为四科。不以时次，不以类从，错出杂陈。上自宰辅，下至隶卒，人各一《小传》。寥寥数语，殊不详备。传後间附以论断，然亦不定其孰为圣人、君子，孰为善人、有恒。体例尤不分明。其曰《国琛集》者，盖取国家以人为宝之意。前有《王畿序》并枢《自序》。枢学宗良知，故於王守仁推崇甚至云。</p>
<p>△《闽学源流》・十六卷（两淮马裕家藏本）</p>
<p>明杨应诏撰。应诏，建安人，嘉靖辛卯举人。是书历载杨时以後诸儒，终於蔡清。各志其言行，详其传授，凡百九十五人。</p>
<p>△《道南源委录》・十二卷（浙江巡抚采进本）</p>
<p>明朱衡撰。衡字士南，万安人，嘉靖壬辰进士，官至工部尚书，兼副都御史，总理河漕，事迹具《明史》本传。此书乃其视学闽中时，录道南源委以示诸生。托始於杨时，附以游酢、王尽７裁鍪恐沿波而起者则载焉。明代惟录陈真晟、周瑛、黄仲昭、蔡清四人。盖时代既近，其馀尚未论定云。</p>
<p>△《东吴名贤记》・二卷（江苏巡抚采进本）</p>
<p>明周复俊撰。复俊字子吁，昆山人，嘉靖壬辰进士，官至南京太仆寺卿。是编记吴中名贤自商相巫咸至明太常寺卿魏校，凡四十七人，各为之传赞，附传者又十人。前有《自序》，历举所载诸贤而议论之。盖略仿《华阳国志》之体。然所纪简略，未足以资考证也。</p>
<p>△《列卿纪》・一百六十五卷（浙江巡抚采进本）</p>
<p>明雷礼撰。礼有《六朝索隐》，已著录。是书胪列明代职官姓名，起自洪武初，终於嘉靖四十五年。凡内而内阁、部院以至府、司、寺、监长官，外而总督、巡抚，皆以拜罢年月为次。上标人名，而各著其出身里籍於下为《年表》。又於《年表》之後附载其居官事迹为《行实》。《年表》但以次题名，不用旁行斜上之例。《行实》略仿各史《列传》，而又不详具始末，止书其事之大者而已。惟第八卷至十三卷为《内阁行实》，颇为详备，论断亦多持公道。如谓解缙等尽忠纳诲，而责其不能死建文之难；谓陈山存心险刻，临事乖方，《明史》颇采之。独史谓陈文猥鄙无所建白，而礼称其政体多达，勋德未昭。文，庐陵人，与礼同乡。盖曲徇桑梓之私，非公论矣。</p>
<p>△《内阁行实》・二卷（两淮马裕家藏本）</p>
<p>不著撰人名氏，亦无序跋。所载仅解缙、黄淮、胡广、胡俨、杨士奇、杨荣、金幼孜、张英、陈山、杨溥、陈循、高稀⒚缰浴⒙碛洹⒉茇臼五人。今核其文，与雷礼《列卿纪》中《内阁行实》并同。盖书贾取不完之本，改其《目录》以售欺。并削去礼名，使若别一人所著者。其作伪颇巧。然礼原本具在，何可诬也。</p>
<p>△《善行录》・八卷、《续录》・二卷（内府藏本）</p>
<p>明张时彻编。时彻字维静，鄞县人，嘉靖癸未进士，官至南京兵部尚书，《明史》附见《张邦奇传》。此书猎采史传，取先哲行谊之高者萃次成编。《正编》起春秋至明代，凡二百九十人。《续编》起汉迄宋，凡一百四十五人。</p>
<p>△《义乌人物志》・二卷（浙江范懋柱家天一阁藏本）</p>
<p>明金江撰。江字孔殷，义乌人。是书成於嘉靖乙未。取史传地志及诸家文集中所载义乌名人各为之传赞。所载凡四十七人，分《忠义》、《孝友》、《政事》、《文学》四类。盖全仿宋濂《浦阳人物记》例。而叙述过於简略，不及濂书博赡也。</p>
<p>△《济美录》・四卷（兵部侍郎纪昀家藏本）</p>
<p>明郑烛编。烛，歙县人。是编成於嘉靖乙未，搜录其祖元歙县令郑安、休宁令郑千龄、徵授翰林待制郑玉、歙县令郑琏国史郡志诸《传》，及制诰、公牒、志状之属，人为一卷。千龄，安之子。玉、琏皆千龄之子也。前有《黄训序》，称玉之死节，由守徽之将见之不以其礼。使见之以礼，可以无死。前乎先生有箕子焉云云。其说至谬。民生於三，事之如一，臣不二心，天之经也。岂敌国谬为恭敬，遂可叛君父而从之乎？如训所云，是玉非争名节而死，乃争礼貌而死也。盖自讲学风炽，儒者类以传道为重，但能注《太极图解》、《近思录》，即为有功於世道，而纲常大义视若末务焉。训之此说，其亦浸淫於习俗而不自觉欤。</p>
<p>△《逸民传》・二卷（浙江巡抚采进本）</p>
<p>旧本题明少元山人皇甫氵孝撰。考《明史・艺文志》载皇甫濂《逸民传》二卷，《江南通志》亦同，则旧本传写误也。濂字子约，一字道隆，长洲人，嘉靖甲辰进士，除工部主事，谪河南布政司理问，稍迁兴化同知，《明史・文苑传》附见其兄《氵孝传》中。是编采历代逸民事迹，人各为传。起晋孙登，迄宋林逋，凡百人。其去取义例，不甚可解。如《邓郁》一传，乃纯述白日冲举之事，则葛洪《神仙传》以下何可胜收。其他表表在耳目者，乃或不载。殆偶然寄意，不求详备，如皇甫谧《高士传》例欤。即其托始於晋，亦似续谧书也。中庾易、明僧绍二人，有录无书。其为传写者佚之，为当时失於检校，则均不可知矣。</p>
<p>△《元痰橙吮考》・一卷（编修程晋芳家藏本）</p>
<p>明海瑞撰。瑞字汝贤，号刚峰，琼山人，由举人官至南京右都御史，谥忠介，事迹具《明史》本传。案《元痰橙吮》载於李心传《道命录》、马纯《陶朱新录》者互有异同。兹则专以《道命录》为主，其阙者则以他书补之，故所录人数较他书为多。如曾任执政之黄履、张商英、蒋之奇，曾任待制之张畏、岑象求、周鼎以下十馀人，皆他本所未载者，搜罗可谓博矣。至所附《庆元伪学党籍》，与他书无所同异，固不及《永乐大典》所载《庆元党禁》之详备也。</p>
<p>△《续吴先贤赞》・十五卷（浙江吴玉墀家藏本）</p>
<p>明刘凤撰。凤字子威，长洲人，嘉靖甲辰进士，官至河南按察使佥事。凤所撰述，刻意奥僻。或至於儿炊鸦，晦昧诘屈，不可句读。是编论赞，亦复如是。所录皆明人，自六卷以前不分门目。七卷以下分《节义》、《死事》、《孝友》、《儒林》、《文学》、《辟命》、《隐逸》、《艺事》、《道术》、《寄寓》十门。《自序》谓自《节义》以上不为题目者，所以效於用，亦各因时或未可以概之也。然开卷即为高启，概以《文学》，有何不可。总之，好怪而已矣。</p>
<p>△《群忠备遗录》・二卷（江苏巡抚采进本）</p>
<p>明罗汝鉴撰。汝鉴字明夫，新喻人。是书记建文殉节诸臣事迹，大致本张芹《备遗录》、郑禧《群忠事略》而稍附益之，遂合两书以为名。所录凡八十有四人。每传後附尹直、谢铎、何孟春、敖英、陈建诸论。其称“外史氏”者，则汝鉴所自作也。其书初刻於楚雄，前有嘉靖辛亥《自序》。後十年庚申，以校雠未精，复增入数人而重刊之，见卷末《自识》中。</p>
<p>△《宋五先生郡邑政绩》・一卷（浙江范懋柱家天一阁藏本）</p>
<p>明李贵撰。贵字廷良，丰城人，嘉靖癸丑进士，改庶吉士。贵先尝编次《程明道郡邑政绩》一卷。此复增入周、张、朱、陆四子莅民之事，合为一书。然皆史传文集所已载，无庸贵之表章也。</p>
<p>△《硕辅宝鉴要览》・四卷（浙江巡抚采进本）</p>
<p>明耿定向撰。定向字在伦，麻城人，嘉靖丙辰进士，官至户部尚书，总督仓场，谥恭简，事迹具《明史》本传。定向以讲学著，论史本非所长。此书乃其为南直隶督学御史时所作。上述虞、夏，下逮唐、宋，得辅相之贤者七十九人，各为赞述。议论亦多肤浅。其卷首《论皋陶》一条，引陆九渊之言，则其生平宗旨所在也。</p>
<p>△《守令懿范》・四卷（直隶总督采进本）</p>
<p>明蔡国熙撰。国熙，永年人，嘉靖己未进士，官至山西提学副使。是编乃其官苏州府知府时，辑古来守令事迹，自周至元，分《儒牧》、《循牧》二类。《儒牧》自子游而下三十人。《循牧》自公孙侨而下一百一十人。前有《皇甫氵方序》，称儒可以包乎循，而循未必皆合於儒。体用之间，盖有辨焉云云。夫儒者之学，明体达用。道德事业，本无二源。岐而两之，殊为偏见。且唐韩愈、宋欧阳修所学不甚相远，而列愈於《儒牧》，列修於《循牧》，亦不知其以何而分。杨简传陆氏之学，黄震传朱子之学，所著之书，鹑痪咴凇Ｄ松简於《儒牧》以继陆氏，而不升震於《儒牧》以继朱子，岂非未见《日钞》耶？循名失实，尊儒而不知所以尊，徒成其门户标榜而已。</p>
<p>△《崂钔哲前编》・一卷（浙江巡抚采进本）</p>
<p>明戚元佐撰。元佐字希仲，嘉兴人，嘉靖壬戌进士，官至尚宝司卿。是编取洪武至万历初年嘉兴前哲自程本立以下共十四人，各为一传。王世贞为之序。其称《前编》者，则以国朝项玉笋有《续编》之刻，追题此名也。</p>
<p>△《古今廉鉴》・八卷（江苏巡抚采进本）</p>
<p>明乔懋敬撰。懋敬字允德，上海人，嘉靖乙丑进士，官至湖广右布政使。是书所载，自春秋季文子至明杨继盛，皆以清操传於世者。亦宋人《廉吏传》之类，而抄撮大略，挂漏尚多。前有万历戊寅《自序》，自称其官为闽封人，乃其宦闽时所辑也。</p>
<p>△《莆阳科第录》・二卷（浙江巡抚采进本）</p>
<p>明吴爵编。爵，湖南宁乡人，嘉靖中官福建兴化府训导。因录兴化一郡科第，自洪武庚戌至嘉靖己酉，其爵里亦皆缕载。前有郡人郑岳《序》，後有爵《自跋》。</p>
<p>△《怀忠录》・（无卷数，浙江范懋柱家天一阁藏本）</p>
<p>明郑应遄。应澹莆田人，嘉靖中贡生。是编前七卷皆应逵骄改阎钊耸赋骚词。後为《革朝遗忠列传》，不分卷数。每传後附引诸家记载诗文以证之，略似《名臣言行录》之体。凡四十篇。而以《外录》、《补录》终焉。大致与黄佐《革朝遗事》相仿。</p>
<p>△《吴兴名贤续录》・六卷（江苏巡抚采进本）</p>
<p>明王道隆撰。道隆字客山，乌程人。其书分《道学》、《儒行》、《文艺》、《勋业》、《宦绩》、《孝友》、《节义》、《流寓》、《隐逸》、《名宦》十门。各叙其事实，系以论赞。其《名宦》一门，采摭最广，颇足补志乘之阙。然乌程潘季驯以治河功绩为明代名臣，应列《勋业》。钱镇经史皆有著述，应列《儒行》。今具录其同时同邑之人，而二人独不见收，未免疏漏。至如叙蒋瑶而不载其《陈时弊七事》，叙张永明而於永明改左都御史後一切整饬台纲诸政绩悉置不录，亦为脱漏云。</p>
<p>△《桐彝》・三卷（浙江巡抚采进本）</p>
<p>明方学渐撰。学渐字达卿，号本罚桐城人。以子大镇贵，赠大理寺少卿。是编取其乡忠孝义烈之行凡耳目所及者，各为立传。《自序》谓风世莫如彝，充彝莫如学，故以《桐彝》为名。凡五十人，为传二十三篇。</p>
<p>△《靖难功臣录》・一卷（左都御史张若氵桂家藏本）</p>
<p>不著撰人名氏。黄虞稷《千顷堂书目》有此书，而阙其卷数。此本为明嘉靖中鲁藩宗人当氵眄编入《明朝典故》者。只此一卷，未知为完书否也。所载姚广孝、李友直、谭渊、朱能、张玉、武胜、顾成、李彬、孙岩、陈帧⒘踔墟凇⑿熘摇⒀β肌⒊孪汀⒊颅蟆⑽庵小⒔鹬摇⑿煸鍪俜彩八人。後又附以封爵名数凡三十四人。叙述简略，不足以资考证也。</p>
<p>△《贫士传》・二卷（内府藏本）</p>
<p>明黄姬水撰。姬水字淳父，吴县人，黄省曾之侄也。是编载自周至明初贫士七十五人，各为之赞。漏略殊甚。至如庄周贷粟监河侯一事，亦列之贫士中，尤不伦也。</p>
<p>△《昆山人物传》・十卷、《名宦传》・一卷（浙江鲍士恭家藏本）</p>
<p>明张大复撰。大复字元长，昆山人，与归有光同时。是书旧本题曰《梅花草堂集》。而以《昆山人物传》、《昆山名宦传》为子目，盖皆编入集中。故总以集名，实则各一书也。先是，方鹏有《昆山人物志》六卷。此则断自明代，起洪武至万历，得三百馀人。其间父子祖孙以类附传，略如史体。又於官是土者取十五人，为《名宦传》附之。叙述尚为雅洁，而词多扬诩，亦不免标榜之习。其《名宦传》别有钞本，题曰《玉峰名宦传》，析为二卷。佚其中《王南昌传》一篇，仅有十四人，又佚其论尾数行。盖传钞脱漏，不及集本之完整也。 






</p> </div>
<ul class="pagelist">
  <span class="todown1"><a href='216044_2.html' class='pagedaohang'>【上一篇】<i>:卷六十二・史部十八○传记类存目四</i></a></span><span class="tomenu"><a href="sikuquanshuzongmutiyao_2.html" title="四库全书总目提要" class="returnIndex">【回目录】</a>
</span><span class="toup1"><a href='216042_2.html' class='pagedaohang'>【下一篇】<i>：卷六十・史部十六○传记类存目二</i></a></span>
</ul>
<div class="content01">
  <script src="../../js/bottom.js" type="text/javascript"></script>
</div>
<div class="kind">
  <h2>推荐阅读</h2>
</div>
<div class="index_list">

<a href="../sidawenxuemingzhu/sidawenxuemingzhu_2.html" target="_blank">四大文学名著<i>></i></a>

<a href="../tangshi/tangshi_2.html" target="_blank">唐诗<i>></i></a>

<a href="../songci/songci_2.html" target="_blank">宋词<i>></i></a>

<a href="../zhuzibaijia/zhuzibaijia_2.html" target="_blank">诸子百家<i>></i></a>

<a href="../shishu/shishu_2.html" target="_blank">史书<i>></i></a>

<a href="../gudaiyishu/gudaiyishu_2.html" target="_blank">古代医书<i>></i></a>

<a href="../fujingdaquan/fujingdaquan_2.html" target="_blank">佛经大全<i>></i></a>

<a href="../mengxue/mengxue_2.html" target="_blank">蒙学<i>></i></a>

<a href="../yijingshuji/yijingshuji_2.html" target="_blank">易经书籍<i>></i></a>

<a href="../gudaibingshu/gudaibingshu_2.html" target="_blank">古代兵书<i>></i></a>

</div>
<div class="content01">
  <script src="../../js/image3.js" type="text/javascript"></script>
</div>
<div class="kind">
  <h2>阅读分类导航</h2>
</div>
<div class="bot"> <a href="../sidawenxuemingzhu/sidawenxuemingzhu_2.html" targent="_blank">四大文学名著</a><a href="../tangshi/tangshi_2.html" targent="_blank">唐诗</a><a href="../songci/songci_2.html" targent="_blank">宋词</a><a href="../zhuzibaijia/zhuzibaijia_2.html" targent="_blank">诸子百家</a><a href="../shishu/shishu_2.html" targent="_blank">史书</a><a href="../gudaiyishu/gudaiyishu_2.html" targent="_blank">古代医书</a><a href="../fujingdaquan/fujingdaquan_2.html" targent="_blank">佛经大全</a><a href="../mengxue/mengxue_2.html" targent="_blank">蒙学</a><a href="../yijingshuji/yijingshuji_2.html" targent="_blank">易经书籍</a><a href="../gudaibingshu/gudaibingshu_2.html" targent="_blank">古代兵书</a> </div>

<div id="message"><div id="notice" style="color:red">亲爱的网友，祝您阅读快乐！<p style="text-align:center"><input type="button" onclick="location.href='http://m.sbkk8.com/gudai/sikuquanshuzongmutiyao/216043.html'" class="btn" value="点击继续访问"><br></p></div></div><script type="text/javascript">$("#message").hide();</script>

<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="../../book_sbkk8_default.html">电脑版</a></p>
    <p>天涯知识库</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.baidu.com/hm.js?441a619c850df81cb1481f048dd5e631";var s = document.getElementsByTagName("script")[0]; s.parentNode.insertBefore(hm, s);})();</script></span>

<script>
$(function(){
  $("#myindex_1").live("click",function(){
	  $("iframe:last").prev().remove();
	  $("iframe:last").before('<div style="background:rgba(0,0,0,0.1);position:absolute;top:0px;right:0px;width:20px;text-align:center;color:#ffffff;font-size:12px;line-height:20px;font-family:Arial;height:20px;z-index:2147483647;">X</div>')
	  
  });		
  $("body").append("<a id='myindex_1' href='216043_2.html#'></a>");;
  $("#myindex_1").click();
}) 	
</script>
</body>
</html>