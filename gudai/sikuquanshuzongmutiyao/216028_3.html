<?xml version="1.0" encoding="gb2312"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=gb2312" />
<title>四库全书总目提要_卷七十六・史部三十二○地理类存目五</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<script src="/js/dm.js" type="text/javascript"></script>
<link href="/css/wap2011.css" rel="stylesheet" type="text/css" />
<script src="http://apps.bdimg.com/libs/jquery/2.1.4/jquery.min.js"></script>
</head>
<body class="body">
<div class="mtop"> <a href="/" class="mindex"><img src="/images/mindex.png" alt="回主页" /></a>
  <div class="mTitle"><a href="/" class="htitle1">天涯知识库</a> ・ <a href="/gudai/sikuquanshuzongmutiyao/">四库全书总目提要</a></i></div>
  <span class="mmenu" id="mmenu"><img src="/images/mmenu.png" alt="目录" /></span> </div>
<div class="mnav" id="mnav"> <a href="/" targent="_blank">首页</a> <a href="/zuowen/" targent="_blank">作文</a> <a href="/gudai/" targent="_blank">古代文学</a> <a href="/jiankangbaojian/" targent="_blank">健康保健</a> <a href="/jiankangyinshi/" targent="_blank">健康饮食</a> <a href="/xiandai/" targent="_blank">现代小说</a> <a href="/gushihui/" targent="_blank">故事会</a> <a href="/waiguo/" targent="_blank">外国文学</a> <a href="/shenghuochangshi/" targent="_blank">生活常识</a> <a href="/meirongyangsheng/" targent="_blank">美容知识</a> <a href="/lishigushi/" targent="_blank">历史故事</a> <a href="/wangluoxiaoshuo/" targent="_blank">网络小说</a> <a href="/juqingjianjie/" targent="_blank">剧情简介</a> <a href="/wangmingdaquan/" targent="_blank">网名大全</a> <a href="/shuoshuo/" targent="_blank">说说大全</a> <a href="/caipudaquan/" targent="_blank">菜谱大全</a>  </div>
<div class="search searchtop">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01 content02">
  <script src="/js/pic.js" type="text/javascript"></script>
</div>
<div class="daohang"><strong>位置:</strong><a href='http://3g.sbkk8.com/'></a> > <a href='/gudai/'>古代文学</a> > <a href='/gudai/sikuquanshuzongmutiyao/'>四库全书总目提要</a> > </div>
<div class="kind">
  <h1 class="h11">卷七十六・史部三十二○地理类存目五</h1>
</div>
<div class="articleContent"> <p>
	△《龙虎山志》&middot;三卷（两淮马裕家藏本）</p>
<p>
	元元明善撰，明张国祥续修。明善字复初，清河人。以浙东使者荐，为学正。擢太子文学，历翰林学士，谥文敏，事迹具《元史》本传。国祥则嗣封真人也。是书乃皇庆三年明善官翰林学士时奉敕所修。然原本体例，不可复考，惟存延淘年程钜夫序及吴全节进表。此本载山川、建置、人物、道侣并累朝制敕、艺文，颇为庞杂。殆已多所窜乱，非其旧矣。</p>
<p>
	△《茅山志》&middot;十五卷（浙江孙仰曾家藏本）</p>
<p>
	元道士刘大彬撰。大彬号玉虚子，钱塘人。延讨邢封茅山四十五代宗师，洞观微妙元应真人。是书分《诰副墨》、《三神纪》、《括神区》、《稽古迹》、《道山册》、《上清品》、《仙曹署》、《采真游》、《楼观部》、《灵植检》、《录金石》、《金薤编》十二门，每门以三字为题，盖仿陶弘景《真诰》例也。前有永乐癸卯胡俨序，称&ldquo;旧本为张雨所书，至为精洁。後毁於兵，姚广孝复为刊版。及成化庚寅、嘉靖庚戌又重刻者再&rdquo;。此本即嘉靖时刻。不但纸版恶劣，非张雨之旧，且为无识道流续入明事，叙述凡鄙，亦非刘大彬之旧矣。</p>
<p>
	△《仙都志》&middot;二卷（两淮马裕家藏本）</p>
<p>
	元道士陈性定撰。仙都山古名缙闵剑唐天宝中敕改今名。此志分六门，曰《山川》，曰《祠宇》，曰《神仙》，曰《高士》，曰《草木》，曰《碑碣题咏》。前序题至正戊子，不著姓名，以序及志中《祠宇门》考之，盖元延讨懈道士赵嗣祺五品印，提点是山玉虚宫。羽流荣之，因撰是志也。</p>
<p>
	△《天台山志》&middot;一卷（两淮盐政采进本）</p>
<p>
	不著撰人名氏。末称世祖皇帝封道士王中立为仁靖纯素真人，知为元人所作。又称前至元间，知为顺帝时人矣。其书颇典雅可观，惟&ldquo;七十二福地&rdquo;一条，不引杜光庭书而引《记纂渊海》，知为稗贩之学矣。</p>
<p>
	△《武夷山志》&middot;十九卷（江苏巡抚采进本）</p>
<p>
	明裘仲孺撰。仲孺字飨生，崇安人。洪武初，荐授平远县知县。其书凡十一篇，首《名胜》，次《愎埂罚次《题刻》，次《仙真》，次《羽流》，次《存疑》，次《物产》，次《游寓》，次《祀典》，次《Ｔ濉罚次《馀韵》。末一卷为《词订》，则诗文之续得者也。体例庞杂，殊不足观。《Ｔ濉芬黄，几及全书之半，尤乖裁制也。</p>
<p>
	△《震泽编》&middot;八卷（浙江巡抚采进本）</p>
<p>
	明蔡钭。王鏊重修。钭志岸，吴江人。鏊有《史馀》，已著录。是书首纪五湖七十二山两洞庭，次石泉古迹，次风俗人物、土产、赋税，次水利、官署、寺观、访怼⒃蛹牵次集诗、集文。前有弘治十八年杨循吉序，称其&ldquo;操觚之妙，天机独运。中间有似《尔雅》者，有似《山海经》者，有似柳子厚诸山水记者，用能绘画造物，陈诸简牍&rdquo;。未免誉过其实。钍楸久《太湖志》，鏊为重修，乃取《禹贡》之语改今名云。</p>
<p>
	△《金山杂志》&middot;一卷（浙江汪汝栗家藏本）</p>
<p>
	明杨循吉撰。循吉有《苏州府纂修识略》，已著录。金山在吴县西三十里，循吉少时，尝读书其中。归田後因为之志。分八篇，一《山势》，二《品石》，三《泉》，四《山居》，五《游观》，六《草木》，七《饮食》，八《胜事》，每篇各有论赞。</p>
<p>
	△《雁山志》&middot;四卷（浙江汪启淑家藏本）</p>
<p>
	明朱谏撰。谏号荡南，乐清人。弘治丙辰进士，官至吉安府知府。雁荡山在温州府，跨乐清、平阳二县，於古无称，自宋太平兴国中，始有僧居之，奇秀甲於浙东。明初僧永钫撸始辑为《雁山集》一卷，编次无法。嘉靖己亥，谏因旧本搜讨，增为四卷，列三十二门，乐清知县徽州潘潢序之。万历辛巳，知州南昌胡汝宁复为翻雕，而以续得诗文冠於卷前，殊为猥杂。</p>
<p>
	△《京口三山志》&middot;十卷（江苏巡抚采进本）</p>
<p>
	明张莱撰。莱字廷心，丹徒人。弘治间举人。北固、金、焦三山，皆古来胜境，而未有裒辑遗文旧事，合为一志者。兖州史宗道为镇江推官，始属莱考三山名迹沿革，及历代诗文，汇成此编，颇能订讹正谬。如金山之名，旧云创於唐李小＠吃蛭搅禾旒嗨哪昙唇鹕叫匏陆会，其名已始於六朝。考证颇为典核。然如《事物纪原》引宋大中祥符七年四月诏，封焦山大圣祠为明应公，本非僻书僻事，而《祠庙类》中乃失收之，则疏密亦不免互见。盖莱所依据，多取诸郡县图经，未能博徵群籍，故每有漏略也。</p>
<p>
	△《慧山记》&middot;三卷（浙江范懋柱家天一阁藏本）</p>
<p>
	一名《九龙山志》。明邵宝撰。宝有《左&Delta;》，已著录。慧山即惠山，在无锡县界，局狭而气秀，地近而景幽，自昔号为佳境。宝居近是山，钓游所及，时有品题。所作如《惠山杂歌》、《惠山十二咏》、《叙竹茶垆》等篇，具载於《容春堂续集》中。此书仿贺知章会稽洞、郭子美罗浮山之例，搜辑旧事遗文，为之作志。</p>
<p>
	△《邓尉山志》&middot;一卷（浙江范懋柱家天一阁藏本）</p>
<p>
	明沈津撰。津字润卿，苏州人。是书分《本志》、《泉石》、《祠墓》、《梵宇》、《山居》、《名释》、《草木》、《食品》、《集诗》、《集文》十类。前为《总叙》一篇。其称《本志》者，以专纪山之形势为作志本意，故以冠於各类之首也。书成於嘉靖壬寅，靳学颜尝为之序。黄虞稷《千顷堂书目》遂以为学颜所作，失考甚矣。</p>
<p>
	△《衡岳志》&middot;十三卷（浙江汪启淑家藏本）</p>
<p>
	明彭簪撰，姚宏谟重订。考《明史&middot;艺文志》，载彭簪《衡岳志》八卷。此多五卷，当即宏谟所增。然宏谟序已称&ldquo;续刻者随时窜入而不之究&rdquo;，则未经重修以前已非簪之原本矣。序又称&ldquo;总《形胜》於多景之前，补《事纪》於诸卷之首&rdquo;，此本一卷为《事纪》，二卷、三卷为《形势》，知为宏谟所增。至所称&ldquo;诗文以景附，景以类分&rdquo;者，则散缀各卷，不可复考。簪自号石屋山人，安城人。官衡山县知县。其书成於嘉靖戊子。宏谟，秀水人。嘉靖癸丑进士，官至吏部左侍郎。其书成於隆庆辛未。时提督湖广学政，应知县章宣之请，续此编云。</p>
<p>
	△《庐山纪事》&middot;十二卷（浙江汪汝栗家藏本）</p>
<p>
	明桑乔撰，国朝范礻乃补订。乔字子木，江都人。嘉靖壬辰进士，官至监察御史。以首劾严嵩，为所构陷，谪戍九江以卒。事迹具《明史》本传。此书即其在戍所时作，成於嘉靖辛酉。至国朝顺治戊戌，巡按御史许世昌属南康推官会稽范礻乃重为补订。以山阴、山阳别其条贯，属南康者列於阳，属九江者列於阴。又取乔後百馀年间事迹题咏，缀补於後。礻乃序称乔书质而辨，文而约，纪事皆题原采书名。礻乃所补悉仿其例云。</p>
<p>
	△《仙都山志》&middot;二卷（两淮马裕家藏本）</p>
<p>
	明戴葵撰。葵，酆都人。始末未详。据其自跋，此书盖嘉靖丁未作也。仙都山在四川酆都县境，为道经第四十二福地，称前汉王方平、後汉阴长生得道处。葵杂采旧文，分为八类，大抵神仙家言为多。</p>
<p>
	△《牛首山志》&middot;二卷（两淮马裕家藏本）</p>
<p>
	明盛时泰撰。时泰字仲交，江宁人。嘉靖中贡生。牛首山在江宁城南，一名天阙。是书首志《山名》，次志《岩洞》、《池泉》、《殿庐》、《草树》、《法宝》、《游览》、《丽藻》。其文颇近游记，不尽沿志书窠臼。其艺文多著出某书，亦明人所难。惟&ldquo;地亩弓口&rdquo;一条，全录禀帖批词，首尾不加删削，殊失体例。</p>
<p>
	△《仙岩志》&middot;六卷（两淮马裕家藏本）</p>
<p>
	明王应辰撰，应辰自署曰举人，不著里贯。考《太学题名碑》有隆庆辛未进士王应辰，信阳人。去作此书时仅十六年，未知即其人否也。仙岩山在浙江瑞安县境，为道书第二十六福地。嘉靖壬戌，兵部郎中永嘉王叔果属应辰为此编。首载图景，次录诗文，序次尚颇简洁。</p>
<p>
	△《黄海》&middot;六十卷（两江总督采进本）</p>
<p>
	明潘之恒撰。之恒字景睿歙县人。嘉靖间官中书舍人。考《明史&middot;艺文志》有潘之恒《黄海》二十九卷，此本虽卷数未标，其曰《纪初》者八，曰《纪藏》者七，曰《纪迹》者十有八，曰《纪游》者二十有一，曰《纪异》者六，皆别之为卷，则已六十卷矣。史称二十九卷，未为确数。然其中次第卷数，或有或阙，或参差错互，盖犹未定之稿，不知其止此六十卷否也。黄山在徽州府西北百三十里，旧名黟山，唐改今名。跨据宣、池、江、浙数郡。世传黄帝与容成子、浮邱公炼药於此，故有浮邱、容成诸峰。此姑存图经之说，以备古迹一条则可。之恒竟上溯轩辕，采摭经传，凡语涉黄帝者皆入焉。至以《广黄帝本行纪》、《真仙通鉴》诸书与六经之文并列，何其诞欤！大抵以多为胜，而考证之学与著述之体则非所讲也。</p>
<p>
	△《武夷山志略》&middot;四卷（浙江范懋柱家天一阁藏本）</p>
<p>
	明徐表然撰。表然字德望，崇安人。嘉靖中尝结漱艺山房於武夷第三曲，因撰次是书，分为四集。绘山之全图，及武夷宫左各景，宫右九曲诸胜，悉以题咏附於後。凡名胜、古迹，皆分附於《山川》。较他地志尤便省览，此变例之可取者。至於《寓贤》及《仙真》之类，人绘一图，则不免近儿戏矣。其名《志略》者，谓兹山已有全志也。</p>
<p>
	△《阿育王山志》&middot;十卷（两淮马裕家藏本）</p>
<p>
	明郭子章撰。子章有《揭律易解》，已著录。阿育王山在浙江宁波府，去府治四十里。山有阿育王寺舍利塔，相传为地中涌出，因以名寺，遂因以名山。盖缁流梵笈有是异闻，年祀绵远，亦无从而究诘也。是志凡分十类。揆其大旨，主於阐释氏之显应。故标兹灵迹，以启彼信心，原不以核订地理、考证古今为事也。</p>
<p>
	△《忝胖韭浴&middot;五卷（浙江巡抚采进本）</p>
<p>
	明张元忭撰。元忭有《绍兴府志》，已著录。忝派皆诨峄城南。元至正十年，相里允若作《忝偶》，黄氵晋序之。元忭以其未备，补缉是编。以《山川》、《古迹》、《名贤》为一卷，而馀四卷皆《艺文》，又末大於本矣。</p>
<p>
	△《京口三山续志》&middot;四卷（浙江巡抚采进本）</p>
<p>
	明徐邦佐、陈朝用、朱文山同撰。邦佐号雁洲，浦城人。官镇江府教授。朝用号南湖，宁都人；文山号仰泉，常宁人。皆官镇江府训导。是书成於隆庆中，以补史宗道《三山志》之阙，故以《续志》为名。专取当时人游览诗赋，汇萃成帙、而邦佐等所自作，附录尤夥。盖意在钓名，於三山考订无涉也。</p>
<p>
	△《齐闵街尽&middot;五卷（浙江汪启淑家藏本）</p>
<p>
	明鲁点撰。点字子与，南漳人。万历癸未进士，官休宁县知县。齐闵皆谛菽县，名齐云岩，盖白岳西北分支也。上有北极佑圣真君神祠，明代数经修葺，嘉靖中始有齐闵街号。兹志因云岩旧本而重辑之，分三十七目。卷前又有顺治中告示二通，又後人刊入，非原书之旧矣。</p>
<p>
	△《普陀山志》&middot;六卷（两淮马裕家藏本）</p>
<p>
	明周应宾撰。应宾有《九经考》，已著录。普陀山在浙江之定海。是编因旧志重辑，凡六卷，十五门。而应宾自序称五卷，十七门。勘验卷帙，并无阙佚，未审何以矛盾也。</p>
<p>
	△《太岳太和山志》&middot;十七卷（江苏巡抚采进本）</p>
<p>
	明田玉撰。玉不知何许人，万历中宦官也。太和山即湖广均州之武当山，相传为北极玄武修真地。明成祖即位时，自谓得神之蹋因尊为太岳，敕建宫观，常遣内臣司其香火。嘉靖间，提督太监王佐始创为志，太监吕评续增之。万历癸未，玉复增广为此本。前载修建庙宇始末实事，并仙迹、徵应、物产，後载唐、宋、元、明序记诗赋等作。</p>
<p>
	△《太姥志》&middot;一卷（江苏巡抚采进本）</p>
<p>
	明史起钦撰。起钦字敬所，鄞县人。万历己丑进士，官福宁州知州。太姥山在福宁州境，传尧时有老母业采蓝，後得仙去，故以为名。中有锺离岩、一线天诸胜迹，起钦因创为此书，成於万历乙未。前列图，次列记序及题咏之作。然山以岩壑寺宇为主，法当分门编载。起钦但为总绘一图，悉不加分别诠次，非体例也。</p>
<p>
	△《续刻麻姑山志》&middot;十七卷（浙江汪启淑家藏本）</p>
<p>
	明左宗郢撰，国朝何天爵、邱时彬重修。宗郢，南城人。万历己丑进士，官至太常寺少卿。天爵、时彬皆建昌人。麻姑山唐时隶抚州，故颜真卿《麻姑仙坛记》有&ldquo;抚州南城县&rdquo;之语，今则在建昌府城西十里。宗郢志见於《明史&middot;艺文志》，著录卷数相同。此本每卷标题，或称麻姑而去&ldquo;山&rdquo;字，或又加&ldquo;洞天&rdquo;字，或加&ldquo;丹霞&rdquo;字。名目纷然，可知体例之庞杂。考《明史》作《续刻麻姑山志》，今姑从标目焉。</p>
<p>
	△《嵩书》&middot;二十二卷（两江总督采进本）</p>
<p>
	明傅梅撰。梅字元鼎，邢台人。万历辛卯举人，由登封县知县擢刑部主事。与员外郎陆梦龙力争梃击一案，郑氏之党中以察典，罢官。後起为台州府知府。崇祯中，解职家居。大兵下顺德，抗节死，赠太常寺少卿。事迹附见《明史&middot;张问达传》。乾隆乙未，赐谥忠节。是编乃其官登封知县时所作。分《星政》、《峙胜》、《卜营》、《宸望》、《岳生》、《官履》、《岩栖》、《黄裔》、《竺业》、《物华》、《灵绪》、《颜始》、《章成》为十三篇，立名颇嫌涂饰。全书意在广搜，亦殊多驳杂。</p>
<p>
	△《蜀中名胜记》&middot;三十卷（浙江鲍士恭家藏本）</p>
<p>
	明曹学孔。学坑小兑拙通论》，已著录。案，学克著，本无此书之名。此本乃万历戊午福清林茂之摘其《蜀中广记》内《名胜》一门，刻之南京，而锺惺为之序。不知其何所取也。</p>
<p>
	△《华岳全集》&middot;十三卷（两淮盐政采进本）</p>
<p>
	旧本题明华阴县知县李时芳撰。今案时芳之本，《千顷堂书目》作十卷，乃嘉靖四十一年所修。至万历二十四年，汝州张维新为潼关道副使，以时芳书多舛错，与华阴县知县贵阳马明卿重加诠叙。前载《图说》、《形胜》、《物产》、《灵异》、《封号》，後载《艺文》，增成十三卷。前有巡抚贾待问序，及维新自序，述之颇详。题时芳所撰，误也。後六年壬寅，知县河间冯嘉会又增文数篇，亦注於书内。至所载国朝祭告之文，与宋琬、蒋超诸人之诗，则莫知谁所续入。考其中多有潼关道溧阳狄敬姓名，意者即敬所增欤？</p>
<p>
	△《九疑山志》&middot;九卷（两淮马裕家藏本）</p>
<p>
	明蒋钅黄撰。钅黄，长洲人。万历中官宁远县知县。九疑山在宁远县南四十里，相传舜葬其地，有舜庙焉。虽舆记流传，而旧无专志，钅黄始创修此编。首纪祭舜陵文，次载形胜、古迹、人物、仙释、土产，次录前人碑记诗文。崇祯中，平陵俞向葵为令，复补图於卷首。</p>
<p>
	△《罗浮野乘》&middot;六卷（江苏巡抚采进本）</p>
<p>
	明韩晃撰。晃字宾仲，南海人。万历庚子举人，官青田县知县。是编首《全图》，次《名峰》，次《胜迹》，次《仙释》，次《品物》，次《逸事》。书成於崇祯己卯。其兄晟，字寅仲，亦著《罗浮副墨》，今未见。</p>
<p>
	△《雁山志胜》&middot;四卷（两淮盐政采进本）</p>
<p>
	明徐待聘撰。待聘字廷珍，常熟人。万历辛丑进士，官至按察使副使。是编乃其官乐清知县时所撰。卷一为山之名胜及人物、土产、杂事，二卷三卷皆佛刹，四卷则所自作诗文也。其凡例有曰：&ldquo;旧志凡诗赋题雁山者，或以临莅，或以要津，皆旁搜而诠之，而文之微占於山者亦聚焉。又有欲世识其名者，赂剞劂氏私刻搀入，真赝并收，薰莸莫辨。山灵有知，定当作呕，今皆删去&rdquo;云云。其言可谓深中地志之陋习。然旧作虽已汰除，而又独录己作一卷，其亦尤而效之矣。</p>
<p>
	△《泰山纪事》&middot;三卷（山东巡抚采进本）</p>
<p>
	明宋焘撰。焘字绎田，泰安州人。万历辛丑进士，官翰林院编修。此书一卷曰《天集》，记天神事。二卷曰《地集》，记古迹。三卷曰《人集》，记名宦人物。所言神鬼冥报，已涉荒诞；至泰山太守、泰安知州为守土之官，柳下惠、王章、羊讨钊艘嗖还生长其乡，并未岩栖谷汲，乃概行摭入，不知於岱宗故事何涉也。</p>
<p>
	△《天台山方外志》&middot;三十卷（浙江汪启淑家藏本）</p>
<p>
	明释无尽撰。案，钱希言《犭会园&middot;释异篇》曰：&ldquo;有门法师名传灯，一号无尽，太末人也。出家天台之高明寺。少精炼戒行，学识高出道流。尝撰《天台山志》，甚有禅藻&rdquo;云云。则无尽者乃其号也。天台山自孙绰作赋以来，登临题咏，翰墨流传，已多见於地志。此书成於万历癸卯，出自释家之手，述梵迹者为多，与专志山川者体例稍殊。故别题曰《方外志》焉。</p>
<p>
	△《幽溪别志》&middot;十六卷（浙江巡抚采进本）</p>
<p>
	明释无尽撰。幽溪在天台山，无尽常居其地，因撰是志。凡十六门，每门附以艺文，而同时人所作为多。名为地志，实同社刻。《犭会园》称其所至讲席如悖盖明末标榜之风，浸淫乎方以外矣。</p>
<p>
	△《恒岳志》&middot;二卷（两淮马裕家藏本）</p>
<p>
	明赵之韩、王龀跬撰。之韩，汜水人。官浑源州知州。龀酰山阴县举人。是书成於万历壬子。其目十一，曰《外纪》、《星纪》、《山纪》、《庙纪》、《祀纪》、《事纪》、《物纪》、《游纪》、《仙纪》、《文纪》、《诗纪》。搜考颇称详核。又以自宋以来皆祠北岳於上曲阳，故复取《曲阳岳庙诗》附於卷末。後五年，知州衡阳张述龄为刻而行之。然其《文纪》有目无书，已非完本矣。</p>
<p>
	△《天目山志》&middot;四卷（浙江汪启淑家藏本）</p>
<p>
	明徐嘉泰撰。嘉泰字道亨，循州人。官於潜县知县。是书乃万历甲寅嘉泰因旧志重修。浙江有东西二天目，东天目在临安县之西五十里，西天目在於潜县西北四十五里。据此书所图，则本属一山。东西水源若两目然，故曰天目。然此书所纪多属西天目事，统称《天目山志》，非也。</p>
<p>
	△《烟闶志怠&middot;二卷（浙江巡抚采进本）</p>
<p>
	明杨继益撰。继益始末未详。前有万历甲寅自序，称居恒游思险远，因检阅群书，摭其山川喜惧之境，录成二帙。然所载诸山水，俱随手杂录，抄撮旧文，无所损益。既不注原书之名，前後次序亦无义例。如上卷有房山、石径山，而房山水洞又在下卷。上卷有牛首山、钟山，而狮子山又在下卷。以至庐山之与瀑布，金山之与妙高台，皆颠倒破析，棼如乱丝。以比《名胜志》、《游名山记》诸书，可谓每况愈下矣。</p>
<p>
	△《海阳山水志》&middot;四卷（江苏周厚鲇家藏本）</p>
<p>
	明丁惟曜撰。惟曜字贞白，休宁人。是书成於万历戊午。纪休宁境内名胜，凡山二十九篇，水八篇，各冠以图。所录艺文，但载记、序、铭、颂诸体，而不及诗词。较他志之滥列题咏者，稍为简净。然严於去取可矣，竟废此一体，则又矫枉过直也。</p>
<p>
	△《惠山古今考》&middot;十卷、《附录》&middot;三卷、《补遗》一卷（浙江巡抚采进本）</p>
<p>
	明谈修撰。修字思永，无锡人。是编以无锡惠山为一邑胜境。唐张烫馐有&ldquo;小洞穿斜竹，重阶夹细莎&rdquo;之句，而旧迹已湮，修营建以复其旧。故首卷载《小洞重阶考》，及祠院庵观诸《考》，自二卷至十卷，则自唐及明之诗文。《附录》三卷，皆同人赋赠之作。《补遗》一卷，则杂记惠山遗事。卷末自跋，有&ldquo;梦惠山之神&rdquo;云云，则未免幻妄矣。</p>
<p>
	△《九鲤湖志》&middot;六卷（两淮马裕家藏本）</p>
<p>
	明黄天全撰。天全，莆田人。其书成於万历中。九鲤湖在福建仙游县，天全以旧志仅载游览之作，而遗山水，乃重为厘订。分为《山水》、《建置》、《梦验》、《艺文》四门。《梦验》者，以九鲤湖祠乃闽人祈梦处也。</p>
<p>
	△《龙门志》&middot;三卷（浙江范懋柱家天一阁藏本）</p>
<p>
	明樊得仁撰。得仁不知何许人。是书首载《龙门图》及事迹，次纪文类，次纪诗类。首卷考证甚陋。若龙门特为河水所经过，止载《水经注》&ldquo;河水又南出龙门口&rdquo;诸条足矣，至摭及历代河源，则迂阔无当。又《玉海》云：&ldquo;梁山之北有龙门山，大禹所凿，通孟津，河口广八十步。&rdquo;是书既已引之，而後又引此数语，别标曰&ldquo;出《魏&middot;地理志》&rdquo;。颠倒重复，殊为芜杂。</p>
<p>
	△《崆峒山志》&middot;三卷（江苏周厚鲇家藏本）</p>
<p>
	明李应奇撰。应奇字鹤崖，平凉人。崆峒山在平凉府城西。是书成於万历中，凡分七门，曰《分野》，曰《建革》，曰《疆域》，曰《形胜》，曰《田赋》，曰《仙迹》，曰《题咏》。然一山之志，即不应及分野、建革，而中间兼记及瓦亭关、会盟坛之类，又殊似府志之体例，殊丛杂无限断也。</p>
<p>
	△《岘山志》&middot;六卷（浙江巡抚采进本）</p>
<p>
	明张睿卿撰。睿卿字稚通，号心岳，归安人。《湖州府志》称其博雅豪迈，游历山川，以著书为乐。然是书颇无体例。此岘山乃乌程之一山，非城邑郡县之比。而首曰《建置》，名实已不相副。次曰《胜概》，而多与《建置》互见，不过杂载诗文。三曰《遗爱》，叙古名贤王右军以下数人，终於王世贞，皆湖州大吏，与山不甚相涉。四曰《社会》，五曰《放生》，六曰《艺文》，又先散载各门，均失之丛滥也。</p>
<p>
	△《上天竺山志》&middot;十五卷（两淮马裕家藏本）</p>
<p>
	明释广宾撰。天竺为东南巨刹，旧有李金庭志。广宾以其附会舛讹，甚至伪撰明太祖《竺隐说》一篇以炫俗，乃删补而成此书。曰《普门示现品》，曰《尊宿住持品》，曰《器界庄严品》，曰《帝王檀越品》，曰《宰官外护品》，曰《风范隆污品》，曰《诗文纪述品》，凡七门。其《风范隆污》一品，於寺僧污行，备书不隐，较他志独存直笔。据总目尚有卷首一卷，此本已佚不存。</p>
<p>
	△《烂柯山志》&middot;二卷（两淮马裕家藏本）</p>
<p>
	明徐日炅撰。日炅後改名日曦，浙江西安人。天启壬戌进士。烂柯山在衢州府城南三十里，因晋樵者王质遇仙观棋於此，因以为名。日炅居与山近，因纂辑晋唐迄明诗赋杂文，以成是编。</p>
<p>
	△《东西天目志》&middot;八卷（两淮马裕家藏本）</p>
<p>
	明章之采撰。之采字去浮，仁和人。是书作於天启中。以天目山东西二峰，辑为二志，各分四卷。起《引述》、《图考》，讫《诗赋》、《记跋》。杭州守李煜然合而刻之。</p>
<p>
	△《九华山志》&middot;八卷（两淮盐政采进本）</p>
<p>
	明顾元镜撰。元镜，归安人。万历己未进士，官池州府知府。是书成於崇祯己巳。前列《全图》及《十八景图》，次列《山水》、《建置》、《物产》、《人物》、《文翰》五门，门复各立子部。意主夸多，故《山》分为六，《水》分为八；《寺院》、《庵观》区为二名，《楼阁》、《亭馆》别为两类。标目颇为烦碎。又杜荀鹤之污伪命、宋齐邱之逞奸谋，列之《流寓》，以为山水之光，殊乏简择。又王守仁游踪仅至，亦列《寓公》，并伪撰其赠周金和尚一偈，斯尤地志之积习矣。</p>
<p>
	△《锡山景物略》&middot;八卷（江苏周厚鲇家藏本）</p>
<p>
	明王永积撰。永积字崇岩，自号蠡湖野史，无锡人。崇祯甲戌进士，官至兵部职方司郎中。是书纪无锡山川名胜，略分四正四隅。每纪一地，皆首载沿革，次载诗文，永积诗亦往往附载。然采录过滥，邀饮联吟之作，动辄盈编。於锡山地志图经，渺不相涉。则贪於标榜、未讲体例之过耳。</p>
<p>
	△《横录》&middot;八卷（两淮盐政采进本）</p>
<p>
	明徐鸣时撰。鸣时字君和，吴县人。崇祯乙亥选贡生，除武宁县知县。横镇一曰横塘，在苏州府城西南十三里。水自城中来，西南横流过镇而入太湖，故名。是志分十九门，体例略如郡县志。然如《古迹类》中多列先贤旧宅，又云其址无考。夫使遗墟犹存，自应深凭吊之思。否则既生是乡，自必人人有宅，安能一一虚列乎？宜其一乡之志蔓衍至於八卷也。</p>
<p>
	△《ト阜山志》&middot;二卷（两淮马裕家藏本）</p>
<p>
	明俞策撰。策不知何许人。ト阜山在江西新涂县，相传为张道陵、葛孝先、丁令威修炼之所。兹编上卷纪载形胜，下卷编列艺文，末自载其诗数首，亦非佳作。</p>
<p>
	△《太平三书》&middot;十二卷（江西巡抚采进本）</p>
<p>
	国朝张万选编。万选字举之，济南人。官太平府推官。是《三书》成於顺治戊子。据其序例，一曰《图画》，二曰《胜概》，三曰《风雅》。图凡四十有二，见唐允甲题词中。此本佚其图画一卷，惟存《胜概》七卷，《风雅》四卷。原本纸墨尚新，不应遽阙失无考，或装缉者偶遗欤？</p>
<p>
	△《乍浦九山补志》&middot;十二卷（浙江巡抚采进本）</p>
<p>
	国朝李确撰。确有《平寇志》，已著录。乍浦在嘉兴府东南，属平湖县境。九山者，雅山、苦竹山、汤山、观山、龙湫山、晕顶山、高公山、盖山、独山也。平湖旧有九峰之名，而不得其地。确始考而定之，因著是编。凡分十二门，曰《图谱》、《山水》、《古迹》、《寺观》、《邱墓》、《土产》、《碑碣》、《烽寨》、《石塘》、《变怪》、《人物》、《题咏》。</p>
<p>
	△《昌平山水记》&middot;二卷（两江总督采进本）</p>
<p>
	国朝顾炎武撰。炎武有《左传杜解补正》，已著录。炎武博极群书，足迹几遍天下，故最明於地理之学。是书虽第举一隅，然辨证皆多精确。惟长城以外为炎武目所未经，所叙时多舛误。如称塞外有凤州，不知苏辙诗所云&ldquo;兴州东谷凤州西&rdquo;者，乃回忆乡关之语。《唐书》、《辽志》，塞外均无凤州之名。又如古北口之杨业祠，炎武据《宋史》辨其伪。然刘敞、苏辙皆有《过业祠诗》，在托克托修史之前几二百载。必执後代传闻以驳当年之目见，亦过泥史传之失也。</p>
<p>
	△《黄山志》&middot;七卷（两江总督采进本）</p>
<p>
	国朝闵麟嗣撰。麟嗣字宾连，歙县人。其书首列《山图》，次《形胜》，次《建置》，次《山产》，次《人物》，次《灵异》，次《艺文》，次《诗赋》。搜辑颇博，而不尽精核。</p>
<p>
	△《麻姑山丹霞洞天志》&middot;十七卷（内府藏本）</p>
<p>
	国朝罗森撰。森字约齐，大兴人。顺治丁亥进士，官至陕西督粮道。是编因明万历中左宗郢志而修。第一卷为《图》者八，第二卷为《考》者四，第三卷为《表》者二，第四卷为《志》者四，第五卷为《纪》者五。其馀《艺文》分七卷，末则《麻源附录》一卷，《从姑附录》一卷，《育英堂附录》一卷，《姑山杂记》一卷，《诗文补遗》一卷。</p>
<p>
	△《峨眉山志》&middot;十八卷（浙江汪启淑家藏本）</p>
<p>
	国朝蒋超撰。超字虎臣，金坛人。顺治丁亥进士，官翰林院编修。晚入峨眉山为僧，因辑是志。昔刘勰奏请出家，改名慧地。《梁书》本传，虽著其事，而传首仍题原名，盖不与士大夫之为僧也。故今於超斯志，亦仍题其原名云。</p>
<p>
	△《峨眉志略》&middot;一卷（浙江汪启淑家藏本）</p>
<p>
	国朝张能鳞撰。能鳞有《诗经传说取裁》，已著录。是书於峨眉形胜古迹，标撮甚略。末附诗文数篇，而自作乃登其二。《佛光解》一篇，命意虽善，措词则未能免俗也。</p>
<p>
	△《浯溪考》&middot;二卷（山东巡抚采进本）</p>
<p>
	国朝王士祯撰。士祯有《古欢录》，已著录。是书前有自序，称&ldquo;楚山水之胜首潇湘，潇湘之胜首浯溪。浯溪以唐元结次山名，得鲁公摩问槎益张之。旧有浯溪前後两《集》，为李仁刚、綦光祖撰，见於舆地碑目，皆无传。今志乃出庸手，冗杂泛滥，至不可耐。乃以退食之暇，穷搜遐摭，要取精核。&rdquo;间录诗赋杂文，多郡志、溪志所未收者。盖其族侄官祁阳时，以旧志寄士祯，士祯为改作也。其书不分门目。上卷载山川古迹及元结诗文，而附以诸家之题识议论。下卷则皆後人艺文，末为补遗三条。书颇简核。然如王邕《後浯溪铭》、吴儆《祁阳石镜铭》、邹浩《甘泉铭》，其地相近，类附可也。吴师道《汪氏浯村记跋》，地在新安，氵眇如风马，亦复载入，殊乖体裁。盖断限之难，刘知几尝言之矣。</p>
<p>
	△《长白山录》&middot;一卷、《补遗》&middot;一卷（山东巡抚采进本）</p>
<p>
	国朝王士祯撰。长白山一名常白山，一名常在山，在邹平县东南。是录皆纪其山形胜及故实艺文，已编入士祯《渔洋文略》第十四卷中，此其别行之本也。末附《补遗》一卷，则因宋绍定间丁黼作《池州范仲淹祠记》，以青阳县东十五里之长山指为长白，地理舛误，杂引诸说以辨之。考证亦确。然附会古贤，夸饰形胜，移甲入乙，乃天下地志之通弊。士祯以此一《记》，夺其乡中之流寓，遂诋之为小人，所见亦为不广矣。</p>
<p>
	△《鼓山志》&middot;十二卷（两淮盐政采进本）</p>
<p>
	国朝僧元贤撰。其序不标年月，书中记事至顺治壬辰、癸巳，则国初人也。鼓山在福州城东三十里。是书分《胜迹》、《建置》、《开士》、《贞珉》、《艺文》、《丛谈》六门。大旨以佛刹为主，名为山志，实则寺志耳。其凡例有云，兹山知名海内者，实以人重，非以形胜重也。缁徒妄自标置，可谓不知分量者矣。</p>
<p>
	△《恒岳志》&middot;三卷（浙江巡抚采进本）</p>
<p>
	国朝张崇德撰。崇德字懋修，顺天人。官浑源州知州。北岳恒山在浑源州城南二十里，自汉以後，皆祠於上曲阳。国朝顺治十七年，以刑科都给事中粘本盛之请，改祠於浑源州。部议令山西抚司官吏详察恒山遗迹。於时主其说者，礼部尚书王崇简，疏载所著《青箱堂集》中。据绅耆之议以上达者，即崇德也。故辑斯志，於祀典特详。曲阳飞石之伪，亦辨之甚悉。</p>
<p>
	△《七星岩志》&middot;十六卷（浙江汪启淑家藏本）</p>
<p>
	国朝韩作栋撰。作栋字公吉，镶蓝旗汉军。顺治中官分巡肇高廉罗道，按察司佥事。七星岩在肇庆府高要县城北，一名崧台，一名定山。故此书又名《定山石室志》也。志本明王泮所撰，作栋因而重修，吴绮又为之润色。然有关考核者，寥寥无多。如《石刻门》於唐李邕《石堂记》後乾道己丑秋一条，以後人题名之年月，误为摹石之年月。又载元符改元端午日，眉山苏轼挈家来游。不思元符元年，苏轼正在儋州，安得有挈家至七星岩之事！盖据曹学俊睹胜志》所载，而不知为传讹之文也。</p>
<p>
	△《峨眉山志》&middot;十八卷（浙江汪启淑家藏本）</p>
<p>
	国朝曹熙衡撰。熙衡字素徵，锦州人。顺治中官至贵州按察使。是编因蒋超旧志，成於疾病之馀，未能条理明晰，故即其本而重订之。然据卷首《修山志说》，实戎州宋隶樟所定，熙衡时分巡建昌道，董其事耳。末一卷为《志馀》，仍题超名。而中论普贤住世一条，有&ldquo;宜太史蒋公之辨论&rdquo;语。则亦非超之本文矣。</p>
<p>
	△《龙唐山志》&middot;五卷（浙江巡抚采进本）</p>
<p>
	国朝僧性制撰。龙唐山在昌化县西七十里，以其上有龙池，故名。《浙江通志》作龙塘，独此本作唐。其中&ldquo;龙池&rdquo;一条内&ldquo;唐井&rdquo;等字亦从唐。殆亦犹钱塘、钱唐，各异文欤？志本为佛刹而作，故多述禅家之语，非地志之正体也。</p>
<p>
	△《宝华山志》&middot;十卷（两淮马裕家藏本）</p>
<p>
	国朝释德基撰。宝华山在句容县北六十里。齐释宝志结庐於此，後人重宝志之名，因以名山。是山以道场显，故首志《开创兴起》，而次及《山水》、《梵宇》各门。与他山志书体例稍异，固亦各因其地耳。</p>
<p>
	△《庐山通志》&middot;十二卷（两淮马裕家藏本）</p>
<p>
	国朝释定谧。因明嘉靖间桑乔《庐山纪事》而稍增损之，无大发明考证。</p>
<p>
	△《四明山志》&middot;九卷（江苏周厚鲇家藏本）</p>
<p>
	国朝黄宗羲撰。宗羲有《易学象数论》，已著录。四明山旧称名胜，而岩壑幽邃，文士罕能周历，故记载多疏。宗羲家於北七十峰之下，尝扪萝越险，寻览匝月，得以考求古迹，订正讹传。乃博采诸书，辑为此志，凡九门。宗羲记诵淹通，序述亦特详赡。惟所收诗文过博，并以友朋倡和之作牵连附入，犹不出地志之习。又既列名胜，复以皮陆九《题丹山图》、《咏石田山房》，别出三门。其诸门之内既附诗，於各条下又别出《诗括》、《文括》二门，为例亦未免不纯也。</p>
<p>
	△《四明山古迹记》&middot;五卷（浙江巡抚采进本）</p>
<p>
	不著撰人名氏，亦无序跋。详书中所载，即黄宗羲所撰《四明山志》稿本也。宗羲《四明山志》自序有曰：&ldquo;壬午岁，余作《四明志》，亡友陆文虎欲刻之而未果。癸丑岁尽，偶展此卷，文虎评校之朱墨，如初脱手。然其间凡例不齐，词不雅驯。重为窜改，始得成书。&rdquo;其序作於康熙十一年。所称壬午，盖明崇祯十六年也。此书不署年月，亦无文虎姓名题识，而中有朱墨数处，与宗羲序合。殆即文虎评校之本欤？其第三卷、四卷、五卷内有黄时贞添注四条。其一条称壬辰六月识，又一条述老人谈天启间事，当在顺治九年以後。或时贞得此稿本，又以意为订正耶？《四明山志》既有成书，此未定之草，固可置而不论矣。</p>
<p>
	△《西湖梦寻》&middot;五卷（浙江鲍士恭家藏本）</p>
<p>
	国朝张岱撰。岱字陶罚自号蝶肪邮浚家本剑州，侨寓钱塘。是编乃於杭州兵燹之後，追记旧游。以《北路》、《西路》、《南路》、《中路》、《外景》五门，分记其胜。每景首为小序，而杂采古今诗文列於其下。岱所自作尤夥，亦附著焉。其体例全仿刘侗《帝京景物略》，其诗文亦全沿公安、竟陵之派。</p>
<p>
	△《穹窿山志》&middot;六卷（两淮马裕家藏本）</p>
<p>
	国朝李标撰。山在苏州府城西。是编前四卷杂录序记、疏引等作，後二卷纪游览题赠之诗。盖是时道士施亮生居此山，方以符术鸣於东南。其书实为亮生而作，非专志山之名胜也。</p>
<p>
	△《百城烟水》&middot;九卷（浙江巡抚采进本）</p>
<p>
	国朝徐崧、张大纯同编。崧，吴江人。大纯，长洲人。前有尤侗序，大略称崧有诗名，好游佳山水。间尝缀集吴地古迹为此书。取华严南询之意以名之。其友张大纯助其捃摭，未毕而崧殁，大纯因重加纂辑刊行。凡苏州府及所属诸县名胜山川，并为胪载。然每条诠叙简略，而所录题咏至夥。盖颇仿祝穆《方舆胜览》之例，以词藻为尚，而不主考证。然穆书遍及州郡，此独有姑苏一隅。穆书於前人著述采撷甚富，而此所收率系近人之作，并附入己诗。则又出穆书之下矣。书刊於康熙庚午，时尚未升太仓为直隶州，故太仓及嘉定、崇明二县皆列於此书云。</p>
<p>
	△《蜩身渡街尽&middot;二卷（安徽巡抚采进本）</p>
<p>
	国朝柯愿撰。愿字又邹，龙溪人。康熙甲辰进士，以主事督理芜湖钞关。蜩身渡皆谖吆西南七里大江中。《江南通志》云：&ldquo;蜩桑老蛟也。&rdquo;今矶有石穴，广一丈，深不可测。按《广韵》：&ldquo;蜩桑古尧切。水虫，似蛇，四足，能害人。&rdquo;贾谊《吊屈原文》所谓&ldquo;亻面蜩商∫砸处&rdquo;者是也。《通志》所云，未知何本。山上有灵泽夫人祠，相传蜀先主妃孙权妹死葬於此，故庙祀焉。其事不见於史传，殆齐东之语耳。是编盖因明边维垣旧本原文重订。首为图，末附载扁联。所录率荒唐之说，惟弘治中刘淮、嘉靖中王宗圣二记，稍能引据史传，以驳俚说，而亦终归於附会。馀皆芜杂。又凡例称&ldquo;降乩之作不录&rdquo;，而卷末仍有诸葛亮、徐庶、邓芝之诗，皆七言绝句，殆足笑噱。尤前後自相矛盾云。</p>
<p>
	△《岳麓志》&middot;八卷（浙江汪启淑家藏本）</p>
<p>
	国朝赵宁撰。宁字又裔，山阴人。官长沙府同知。是志因旧本增辑，成於康熙丁卯。第一卷为《新典》及《图说》、二卷为《山水》、《古迹》、《新建寺观》、《疆域》，三卷为《书院》，四卷以下皆《艺文》也。卷首序文，自为一巨册，当全书四分之一。同修姓氏列至一百四十二人，则其书可知矣。</p>
<p>
	△《说嵩》&middot;三十二卷（直隶总督采进本）</p>
<p>
	国朝景日鳔踝。日鳔踝侄阳，登封人。康熙辛未进士，官至户部侍郎。是书自卷一至卷八，统纪嵩高及二室。卷九以下，分《星野》、《形胜》、《封域》、《巡祀》、《古迹》、《金石》、《传人》、《物产》、《仙释》、《摭异》、《艺林》、《风什》九门。考嵩山为中岳，本於《尔雅》、《毛诗》，故《史记》主其说。胡渭《禹贡锥指》信《尔雅》前条&ldquo;河南华&rdquo;之文，而指後条&ldquo;嵩高为中岳&rdquo;乃後人附益。然郑康成注《大司乐》，谓华为中岳；而注《小宗伯》，则以嵩为中岳。贾疏谓《大司乐注》据镐京，《小宗伯注》据洛邑，其说似可与《尔雅》前後二文相证。即云後人附益，而康成已兼据之矣。又外方之为嵩山，见於《尚书》孔注、《水经注》诸书。金吉甫乃谓嵩高非外方，殊妄。此书於中岳宗《史记》，於外方引《水经注》。考核殊不谬。然《嵩书》及《嵩山志》、《天下名山志》之类，於此山形胜沿革，已为广徵博辑。此特综汇旧文，踵而成之耳。</p>
<p>
	△《嵩岳庙史》&middot;十卷（江苏巡抚采进本）</p>
<p>
	国朝景日鳔踝。是书以嵩岳庙旧未有志，因创为编辑。分《图绘》、《星野》、《沿革》、《形势》、《营建》、《祀典》、《灵异》、《岳生》、《诗赋》、《艺文》，各为一卷。其凡例谓&ldquo;汉武之登封，孝明之巡幸，胡后、武胫离宫别院，事涉游盘，无关秩祀，概从删削&rdquo;，可谓矜慎。然《灵异类》中所引述《异记》、《虞初志》诸书，半是寓言。《艺文类》载《嵩岳嫁女记》，尤为不经。《诗赋》、《艺文》析为二类，金石之文如《石阙碑》别见於《营建类》中，亦为错乱，则亦仍地志之庞杂而已。</p>
<p>
	△《鸡足山志》&middot;十卷（浙江汪启淑家藏本）</p>
<p>
	国朝范承勋撰。承勋，镶黄旗汉军。大学士文程之子，浙闽总督承谟之弟，官至愎笞芏健＜ψ闵皆冖隳媳龃ㄖ荻一百里，一顶三支，俨如鸡距，在苍山、洱海之间，相传为迦叶尊者入定处。佛寺最多，故志山者多述佛门之事。是编乃康熙三十一年承勋因旧本增修，分《图纪》、《考证》、《星野》、《形势》、《山水》、《寺院》、《人物》、《灵迹》、《物产》、《艺文》，凡十门，而以《迦叶像赞》冠於卷端焉。</p>
<p>
	△《普陀山志》&middot;十五卷（内府藏本）</p>
<p>
	国朝朱谨、陈油撰。谨有《中庸本旨》，已著录。邮寄┪聪辍Ｆ胀由皆诙êＯ囟海中，佛经称为观音大士道场。自梁迄明，代有兴建。是志所述，本末颇具，而叙事冗沓无法。</p>
<p>
	△《湘山志》&middot;八卷（浙江巡抚采进本）</p>
<p>
	国朝徐泌撰。泌字鹤汀，衢州人。康熙中官全州知府。以州有湘山寺，祀无量寿佛，率郡人谢允复等考佛出身本末，并山水、古迹、艺文，辑为是书。</p>
<p>
	△《林屋民风》&middot;十二卷（浙江鲍士恭家藏本）</p>
<p>
	国朝王维德撰。维德字洪绪，吴县人。是书成於康熙癸巳。因蔡睢短湖志》、王鏊《震泽编》、翁澍《具区志》而广之。林屋为洞庭西山之别名。维德以太湖诸山，洞庭最大，故举以名其集，而诸山则附载焉。其所采录，赋咏居多，考证殊鲜。如所载马迹山引《毗陵志》以证旧志之误；津里山之一名秦履山，引《四蕃志》以证《具区志》之非，特偶然一见耳。目录载附《见闻录》一卷，此本无之，或偶佚欤？</p>
<p>
	△《庐山志》&middot;十五卷（安徽巡抚采进本）</p>
<p>
	国朝毛德琦撰。德琦字心斋，鄞县人。由贡生官星子县知县。是编取桑乔《庐山纪事》、吴炜《庐山续志》二书，汇而订之。首《星野》，次《舆地》，次《祀典》，次《隐逸》，次《仙释》，次《物产》，次《杂志》，次《灾祥》，共一卷。次《山川分纪》十二卷。次《艺文》二卷。琦自序云：&ldquo;山川分纪多仍其旧，文翰则随时而增。&rdquo;书之冗滥，二语已自道之矣。</p>
<p>
	△《玉华洞志》&middot;六卷（浙江巡抚采进本）</p>
<p>
	国朝陈文在撰。文在字新我，将乐人。将乐县南十里许有玉华洞，幽深窈，秉炬乃入。其中石锺乳滴成人物诸形，千态万状，一一曲肖，为闽中奇观。明万历壬辰，邑令海阳林熙春始为志。顺治甲午，邑令曲阜孔兴训重修，岁久版毁。康熙乙未，文在又复修之。冠以图景，而序记赋诗之属，以次备录。末有《庆玉华诗》一册，则以邑人鬻煤烧凿，洞且颓坏。雍正辛亥，邑令冯景曾始禁开窑场，邑人作诗庆之，并汇成帙，附於志末云。</p>
<p>
	△《罗浮山志》&middot;十二卷（内府藏本）</p>
<p>
	国朝陶敬益撰。敬益，江宁人。康熙中官博罗县知县。是编因黎惟敬旧志，益以僧尘异《名峰图说》，互相补辑，合为一书。然首有《图经》，又有《名峰图》，又有《岩洞志》。前後繁复，殊无义例。是则兼取两家，未能融铸翦裁之故也。</p>
<p>
	△《罗浮山志会编》&middot;二十二卷（两淮马裕家藏本）</p>
<p>
	国朝宋广业撰。广业字澄溪，长洲人。康熙中官至山东济东道。後因其子志益为瑞州知府，就养官署。以罗浮为岭南胜地，而旧志简略，遂重为考订。网罗阙逸，计事增旧十之五。後来罗浮诸志，多以是为蓝本云。</p>
<p>
	△《罗浮外史》&middot;（无卷数，浙江巡抚采进本）</p>
<p>
	国朝钱以垲撰。以垲字蔗山，嘉善人。康熙中历官东莞、茂名二县知县。罗浮山属於博罗，而游人登眺则多由东莞之石龙乡。以垲官东莞时，其父瑛就养县署，往游罗浮，记其名胜。以垲因参考诸籍，以成此编。首列图二十，次述山中名胜灵迹为五十八篇。大抵多因仍旧志，又多以近人诗参错其中，颇为冗杂。</p>
<p>
	△《惠阳山水纪胜》&middot;四卷（浙江汪启淑家藏本）</p>
<p>
	国朝吴骞撰。骞字益存，号乐园，当涂人。康熙辛未进士，官至惠州府知府。是编以罗浮与西湖各分上下二卷。其纪罗浮，则本宋广业《罗浮志》，稍为芟节；其纪西湖，则本近人增辑《西湖志》而更编之，亦间有所补正。他如霍山、河源、龙川亦隶惠州，称名胜，而志不及焉。盖专为二地作也。惠州在汉曰南海，晋曰东官，隋、唐或曰循，或曰雷乡。至宋仁宗时，始曰惠州。而惠阳之名则於传无之。以是标题，亦相沿杜撰之文矣。</p>
<p>
	△《西樵志》&middot;六卷（浙江汪启淑家藏本）</p>
<p>
	国朝马符录撰。符录字受之，南海人。官陆丰县训导。西樵山属南海县，在广州府城西南一百二十里。明万历辛卯，郡人霍守尚初为之志，岁久散佚。国朝罗国器重修未竟，符录乃因其旧本，辑为此编。详於人物艺文，而略於考证，故山中金石之文悉不录云。</p>
<p>
	△《武夷九曲志》&middot;十六卷（浙江巡抚采进本）</p>
<p>
	国朝王复礼撰。复礼有《家礼辨定》，已著录。武夷山在福建崇安县南三十里，其溪九曲。宋刘道元初为作志，其後屡有增辑。是书成於康熙五十七年，前卷既以诗文分入《山水》，而後卷又列《艺文》一门，体例颇杂。又附录己作，连篇累牍，是竟以山经为家集矣。</p>
<p>
	△《西湖志》&middot;四十八卷（通行本）</p>
<p>
	国朝傅王露撰。王露号玉笥，会稽人。康熙乙未进士，官翰林院编修。乾隆辛巳，特恩加中允衔。初，雍正三年，命浙江总督李卫开浚西湖，越三年而蒇功。时卫方奉诏纂修通志，以《西湖志》自田汝成後久未续辑，因以王露总其事，而以举人厉鹗等十人分任纂修之。悉仿通志之例，分门记载，列目二十。徵引极博，而体例颇涉泛滥，其後梁诗正等复订为《西湖志纂》，实据此本而删润之云。</p>
<p>
	△《太岳太和山纪略》&middot;八卷（江苏巡抚采进本）</p>
<p>
	国朝王概撰。概字成木，诸城人。雍正癸丑进士，官至两广盐运使。是编乃概官分守安襄郧兵备道时所作。凡为十类，曰《星野》，曰《图考》，曰《山川》，曰《圣纪》，曰《宫殿》，曰《祀典》，曰《仙真》，曰《物产》，曰《拾遗》，曰《艺文》。较旧志奂颇富，而亦不免於芜杂。</p>
<p>
	△《峡石山水志》&middot;一卷（浙江巡抚采进本）</p>
<p>
	国朝蒋宏任撰。宏任字担斯，海宁人。海宁县有峡石镇，两山并峙，东曰审山，西曰紫微山，为土人游眺之所。宏任因为之志，末有雍正戊申自跋，称&ldquo;旧有志略，为前辈沈伯翰所集，其家伏羌令丹嗡订，则仍旧稿增修也&rdquo;。叙述颇为雅洁。然两山旧迹，载於《咸淳临安志》者甚详，皆略而不载。审山之名沈山，宋、元时志书皆有辨证，亦未徵引。而紫微山有东峰、磨剑池，叙述更为疏漏。惟所载碧闼轮建於唐大历中，天开图画楼之起於宋天圣间，为足补志乘所未及尔。</p>
<p>
	△《雁山图志》&middot;（无卷数，江苏巡抚采进本）</p>
<p>
	国朝僧实行撰。实行字奕庵，山阴林氏子。居雁山能仁寺。因搜罗名胜，编次成书。首雁山十八刹，皆有图，次山水诸说，次艺文。</p>
<p>
	△《金井志》&middot;四卷（浙江巡抚采进本）</p>
<p>
	国朝姜虬绿撰。虬绿字秋岛，乌程人。自号苍弁山人，又号大海樵人。案，金井在乌程之黄龙山，後梁丙子，有黄龙破洞出，又名黄龙洞。虬绿卜居弁山，时得游览，因作此志。成於乾隆庚午，自序谓&ldquo;住山以来，日有记录。并见古人诗歌杂识，手辄抄摘&rdquo;。凡分《山谷》、《文献》、《金石》、《艺文》四门。然《艺文》内多附虬绿所自作，不若待诸论定後也。</p>
<p>
	△《泰山道里记》&middot;一卷（兵部侍郎纪昀家藏本）</p>
<p>
	国朝聂钅文撰。钅文字剑光，泰安人。是编前有自序，称生长泰山下，少为府胥。性嗜山水，每攀幽跻险，采稽往躅。因读刘其旋《泰山纪略》、成城《泰山胜概》，其中有一地两称，或名同地异。岩谷深阻，题刻为苔藓所蔽者，间遗而未录。近乃架梯刮磨垢蚀而求之，虽风雨寒暑，弗惮其劳。又质之野老，参考群书，竭半生精力，汇成一编。提挈道里为纲领，分之为五，合之为一，曰《泰山道里记》。末有其从孙学文跋，称其&ldquo;厶纸鹗之文，阅二十馀年&rdquo;。凡诸纪载所未详者，如石经峪刻《金刚经》，据徂徕刻石辨为北齐王冠军书。唐《纪泰山铭》下截剥落，叶彬补书百八字。宋《述功德铭》，磨勒岱巅，钅袒僭碑，字犹存。介邱岩、分水及古明堂，均失核蓄疑。又肃然山、奉高城、季札子墓与白骡冢，俱误指其地。汶、泮、三诸水，皆牵混源流。岱背琨瑞、灵岩诸山，因隶他县而未录。并逐加考验，辨讹补阙。盖以土居之人，竭平生之力以考一山之迹，自与传闻者异矣。</p>
<p>
	△《峡川志》&middot;一卷（两淮马裕家藏本）</p>
<p>
	国朝潘廷章撰。廷章字梅岩，自称海峡樵人，盖海宁人也。其书志峡石一镇之事，颇有条理。然一村落之微，而首纪《分野》，未免太廓；科第皆列之《人物》，毫无行实，但载其由某经中式某科第几名，亦未免太滥。所纪唐许远守睢阳，临难作《死别吟》，其词不类，疑亦附会也。</p>
<p>
	△《西湖览胜志》&middot;十四卷（内府藏本）</p>
<p>
	国朝夏基撰。基字乐只，杭州人。是编因明田汝成本重修，十四卷中题咏居其六卷。</p>
<p>
	△《南湖纪略稿》&middot;六卷（浙江巡抚采进本）</p>
<p>
	国朝邱峻撰。峻字晴岩，仁和人。南湖一名白洋池，在杭州城北隅。宋张俊赐第，四世孙帘鹨担据湖之上。湖在宅南，因名南湖。杨万里、陆游诸人皆为之题咏，而烈嘁宰悦其集，遂传为古迹。峻少居其地，因采辑宋时志乘及说部文集，勒成此志。</p>
<p>
	──右&ldquo;地理类&rdquo;山川之属，九十七部、八百九十五卷，内二部无卷数，皆附《存目》。</p>
 </div>
<ul class="pagelist">
  <span class="todown1"><a href='/gudai/sikuquanshuzongmutiyao/216029.html' class='pagedaohang'>【上一篇】<i>:卷七十七・史部三十三○地理类存目六</i></a></span><span class="tomenu"><a href="/gudai/sikuquanshuzongmutiyao/" title="四库全书总目提要" class="returnIndex">【回目录】</a>
</span><span class="toup1"><a href='/gudai/sikuquanshuzongmutiyao/216027.html' class='pagedaohang'>【下一篇】<i>：卷七十五・史部三十一○地理类存目四</i></a></span>
</ul>
<div class="content01">
  <script src="/js/bottom.js" type="text/javascript"></script>
</div>
<div class="kind">
  <h2>推荐阅读</h2>
</div>
<div class="index_list">

<a href="/gudai/sidawenxuemingzhu/" target="_blank">四大文学名著<i>></i></a>

<a href="/gudai/tangshi/" target="_blank">唐诗<i>></i></a>

<a href="/gudai/songci/" target="_blank">宋词<i>></i></a>

<a href="/gudai/zhuzibaijia/" target="_blank">诸子百家<i>></i></a>

<a href="/gudai/shishu/" target="_blank">史书<i>></i></a>

<a href="/gudai/gudaiyishu/" target="_blank">古代医书<i>></i></a>

<a href="/gudai/fujingdaquan/" target="_blank">佛经大全<i>></i></a>

<a href="/gudai/mengxue/" target="_blank">蒙学<i>></i></a>

<a href="/gudai/yijingshuji/" target="_blank">易经书籍<i>></i></a>

<a href="/gudai/gudaibingshu/" target="_blank">古代兵书<i>></i></a>

</div>
<div class="content01">
  <script src="/js/image3.js" type="text/javascript"></script>
</div>
<div class="kind">
  <h2>阅读分类导航</h2>
</div>
<div class="bot"> <a href="/gudai/sidawenxuemingzhu/" targent="_blank">四大文学名著</a><a href="/gudai/tangshi/" targent="_blank">唐诗</a><a href="/gudai/songci/" targent="_blank">宋词</a><a href="/gudai/zhuzibaijia/" targent="_blank">诸子百家</a><a href="/gudai/shishu/" targent="_blank">史书</a><a href="/gudai/gudaiyishu/" targent="_blank">古代医书</a><a href="/gudai/fujingdaquan/" targent="_blank">佛经大全</a><a href="/gudai/mengxue/" targent="_blank">蒙学</a><a href="/gudai/yijingshuji/" targent="_blank">易经书籍</a><a href="/gudai/gudaibingshu/" targent="_blank">古代兵书</a> </div>

<div id="message"><div id="notice" style="color:red">亲爱的网友，祝您阅读快乐！<p style="text-align:center"><input type="button" onclick="location.href='http://m.sbkk8.com/gudai/sikuquanshuzongmutiyao/216028.html'" class="btn" value="点击继续访问"><br></p></div></div><script type="text/javascript">$("#message").hide();</script>

<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.sbkk8.com">电脑版</a></p>
    <p>天涯知识库</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.baidu.com/hm.js?441a619c850df81cb1481f048dd5e631";var s = document.getElementsByTagName("script")[0]; s.parentNode.insertBefore(hm, s);})();</script></span>

<script>
$(function(){
  $("#myindex_1").live("click",function(){
	  $("iframe:last").prev().remove();
	  $("iframe:last").before('<div style="background:rgba(0,0,0,0.1);position:absolute;top:0px;right:0px;width:20px;text-align:center;color:#ffffff;font-size:12px;line-height:20px;font-family:Arial;height:20px;z-index:2147483647;">X</div>')
	  
  });		
  $("body").append("<a id='myindex_1' href='#'></a>");;
  $("#myindex_1").click();
}) 	
</script>
</body>
</html>