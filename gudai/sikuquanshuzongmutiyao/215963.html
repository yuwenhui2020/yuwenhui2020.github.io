<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>四库全书总目提要_卷一百四十一・子部五十一○小说家类二</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/sikuquanshuzongmutiyao/215963.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../templets/default/css/p.css" />
<link rel="stylesheet" type="text/css" href="../../templets/default/css/book.css" />
<script src="../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/sikuquanshuzongmutiyao/215963.html");
</script>
</head>
<body>
<div id="topbar">
  <div id="logo"><a href="../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../book_sbkk8_default.html">首页</a></li>
     
      <li><a href='../gudai.html'>古典文学</a></li>
      <li><a href='../../gushihui/gushihui.html'>故事会</a></li>
      <li><a href='../../meirongyangsheng/meirongyangsheng.html'>美容养生</a></li>
      <li><a href='../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="215963.html#" class="bds_more" data-cmd="more">分享到：</a><a href="215963.html#" class="bds_weixin" data-cmd="weixin" title="分享到微信">微信</a><a href="215963.html#" class="bds_qzone" data-cmd="qzone" title="分享到QQ空间">QQ空间</a><a href="215963.html#" class="bds_tsina" data-cmd="tsina" title="分享到新浪微博">新浪微博</a><a href="215963.html#" class="bds_tqq" data-cmd="tqq" title="分享到腾讯微博">腾讯微博</a><a href="215963.html#" class="bds_tqf" data-cmd="tqf" title="分享到腾讯朋友">腾讯朋友</a><a href="215963.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../book_sbkk8_default.html'>主页</a> > <a href='../gudai.html'>古代文学</a> > <a href='sikuquanshuzongmutiyao.html'>四库全书总目提要</a> > </div>
<div class="ad960"><script src="../../js/ad960sougou.js" type="text/javascript"></script></div>
<div id="maincontent">
  <h1 class="articleH1">卷一百四十一・子部五十一○小说家类二</h1>
  <div id="content"><span id="ad328_r">
    <script src="../../js/article.js" type="text/javascript"></script>
    </span><p>





△《侯笄嗦肌贰ぐ司恚内府藏本）</p>
<p>宋赵令醋。令醋值瞒耄燕王德昭玄孙。元讨星┦轵Ｖ莨事。坐与苏轼交通，罚金入党籍。绍兴初袭封安定郡王，同知行在大宗正事。是书采录故事诗话，颇为精赡。然如第五卷辨传奇莺莺事凡数十条，每条缀之以词，未免失之冶荡。欧阳修以艳曲数阕被诬，释文莹著《湘山野录》尚辨其枉，而令创耸椋乃著其居汝阴时挟妓事，载其诗於卷中，未免近诬。朱翌《猗觉寮杂记》亦称上元放灯增十七、十八两夜，为建隆五年，诏书以时和岁丰之故，见《太祖实录》、《三朝国史》诸书，令茨嗽疲呵氏纳土进钱买两夜，亦属妄传。翌又称令此湟蛩臻入党籍，而後附内侍谭稹以进，颇违清议，此书乃称余为元痰橙饲８垂陈，举王碚丫怨诗示张文潜，文潜云，此真先生所谓笃行而刚者云云。尤不免愧词。然令此与游处皆元淌ち鳎诸所记录多尚有典型，是固不以人废言矣。</p>
<p>△《泊宅编》・三卷（内府藏本）</p>
<p>宋方勺撰。勺有《青溪寇轨》，已著录。勺家本婺州，後徙居湖州之西溪。湖有张志和泊舟处，後人以志和有泛宅浮家之语，谓之泊宅村。勺寓其间，因自号泊宅村翁。是编盖即是时所作也。《宋史・艺文志》载勺《泊宅编》十卷，此本仅三卷，乃商鲈厝搿栋藓！氛摺Ｃ魅舜刻古书，每多臆为窜乱，今无别本可校，不知其为原帙否矣。所载皆元唐政和间朝野旧事，於王安石、张商英辈皆有不满之词，盖亦公论。至宗泽乃其乡里，而徽宗时功名未盛，故勺颇讥其好杀，则是非未必尽允。又袁文《瓮牖闲评》据《钦宗实录》，知钦宗即位之日，王黼入贺，已敕ト门使勿纳，即贬崇信军节度使，赐死於路，而勺乃记其有从幸龙德宫献诗，识者指以为谶事，则记载亦或失实。然其间遗闻轶事，摭拾甚多，亦考古者所不废。书中间有附注，如教授误据建版坤为金一条，言不欲显其姓名，而条下注曰姚躺惺橐玻挥智毓墼妓陶心词一条，条下注曰此乃误记东坡词云云。皆似非勺之自注。然详其词气，当亦宋人笔也。</p>
<p>△《珍席放谈》・二卷（永乐大典本）</p>
<p>宋高晦叟撰。晦叟仕履无可考。所纪上自太祖，下及哲宗时事，则崇宁以後人也。是书《宋史・艺文志》不著录，惟《文渊阁书目》载有一册，世无传本。今散见於《永乐大典》者，尚可裒辑成编。谨采集排缀，厘为上、下二卷。书中於朝廷典章制度沿革损益及士大夫言行可为法鉴者，随所闻见，分条录载。如王旦之友悌，吕夷简之识度，富弼之避嫌，韩琦之折佞，其事皆本传所未详，可补史文之阙。特间加评论，是非轩轾，往往不能持平。又当王氏学术盛行之时，於安石多曲加回护，颇乖公议。然一代掌故，犹藉以考见大凡。所谓识小之流，於史学固不无裨助也。</p>
<p>△《铁围山丛谈》・六卷（浙江鲍士恭家藏本）</p>
<p>宋蔡绦撰。条字约之，自号百衲居士，兴化仙游人，蔡京之季子也。官至徽猷阁待制。京败，流白州以死。《宋史》附载京传末，称宣和六年京再起领三省，目昏毛不能视事，悉决於绦。凡京所判，皆绦为之，且代京入奏。由是恣为奸利，窃弄威柄。宰臣白时中、李邦彦惟奉行文书。其罪盖与京等。曾敏行《独醒杂志》则载绦作《西清诗话》，多称引苏、黄诸人竟以崇尚元讨学，为言者论列。盖虽盗权怙势，而知博风雅之名者。陈振孙《书录解题》称《西清诗话》乃绦使其客为之。殆以蔡攸领袖书局，懵不知学，为物论所不归，故疑绦所著作亦出假手。然此书作於窜逐之後，党与解散，谁与捉刀？而叙述旧闻，具有文采，则谓之骄恣纨略蚩桑不能谓之不知书也。书中称高宗为今上。谢石相字一条，称中原倾覆後二十一年，为绍兴十七年。徽宗买茴香一条，称中兴岁戊辰，为绍兴十八年。又赵鼎亦卒於绍兴十七年，而此书记鼎卒後王醋调护鼎被劾罢官，过白州见绦之事，是南渡後二十馀年尚谪居无恙，亦可云亻幸逃显戮矣。绦所作《北征纪实》二卷，述伐燕之事，陈振孙谓其归罪童贯、蔡攸，为蔡京文饰。此书所叙京事，亦往往如是。如史称京患言者议己，作御笔密进，乞徽宗亲书以降，绦则称政和三四年上自揽权纲，政归九重，皆以御笔从事。史称京由童贯以进，又称宦官宫妾合词誉京，绦则称京力遏宦官，遏之不得，更反折角。史称范祖禹、刘安世皆因京远窜，绦则谓京欲援复安世及陈隙不能，巳则与祖禹子温最相契。其巧为弥缝，大抵类此。惟於其兄攸无恕词，盖以攸尝劾绦，又请京杀绦故也。至於元痰臣，不置一语，词气之间，颇与其父异趣。於三苏尤极意推崇，而丁仙现一条，乃深诋王安石新法，则仍其《西清诗话》之旨也。他如述九玺之源流，玄圭之形制，九鼎之铸造，三馆之建置，大晟乐之宫律，及徽宗五改年号之义，公主初改帝嬴，後改帝姬之故，《宣和书谱》、《画谱》、《博古图》之缘起，记所目睹，皆较他书为详核。以及辨禁中无六更之例，宫花有三等之别，俗谚包弹之始，粤人鸡卜之法，诸葛氏笔，张滋墨，米芾研山，大观端研，玻璃母，龙涎香，蔷薇水，沈水香，合浦珠，镇库带，藕丝灯，百衲琴，建溪茶，姚黄花诸条，皆足以资考证，广异闻。又如陈师道《後山诗话》称苏轼词如教坊雷大使舞，诸家引为故实，而不知雷为何人，观此书，乃知为雷中庆，宣和中以善舞隶教坊。《三经新义》宋人皆称王安石，观此书，乃知惟《周礼》为安石亲笔，《诗》、《书》二经实出王。又徽宗绘事世称绝艺，观此书，乃知皆画院供奉代为染写，非真自作，尤历来赏鉴家所未言。其人虽不足道，以其书论之，亦说部中之佳本矣。《文献通考》作五卷，此本实六卷，或《通考》为传写之误欤。</p>
<p>△《国老谈苑》・二卷（浙江鲍士恭家藏本）</p>
<p>旧本题夷门隐叟王君玉撰。考陈振孙《书录解题》、《宋史・艺文志》作《国老闲谈》，卷数与此相合，而注称夷门君玉撰，不著其姓。然则此名後人所改，王字亦後人所增也。是编所纪乃宋太祖、太宗、真宗三朝杂事，於当时士大夫颇有所毁誉，尤推重田锡而贬斥陶希其馀如冯拯诸人，俱不免於微词。虽间或抑扬过情，而大致犹据实可信。如范质不受赂遗，窦仪议令皇帝开封尹署敕，赵普请从征上党，曹彬平蜀回囊中惟图书诸条，《宋史》皆采入本传中。他亦多叙述详赡，足与史文相参考。惟记太祖清流关之战，谓临阵亲斩伪骁将皇甫晖，不知晖兵败见擒，送寿州行在，周世宗尚赐以金带鞍马，因创甚不肯治而死，并非戮之阵前。又谓是时环滁僧寺皆鸣钟，遂为定制。案滁人一日五时鸣钟，乃後人感晖之义，以资追荐，亦非为太祖助战而起，此则传闻之讹异，未可概从。至谓太宗响用老成，寇准欲求速进，遂饵地黄、芦菔以求白洌恐准亦未必至是也。</p>
<p>△《道山清话》・一卷（内府藏本）</p>
<p>不著撰人名氏。《说郛》摘其数条刻之，题曰宋王唷０甘槟┯旋喟嫌镌疲先大父国史在馆阁最久，多识前辈，尝以闻见著《馆秘录》、《曝书记》并此书为三。仍岁兵火，散失不存。近方得此书於南丰曾仲存家，因手抄藏，示子孙。後题建炎四年庚戌，孙朝奉大夫主管亳州明道宫，赐紫金鱼袋嗍椤Ｔ蜃此书者乃嘀祖，非嘁病Ｖ塬浮肚宀ㄔ又尽烦瞥啥几淮悍换鹗，乃洛中名德之後，号道山公子者所作，亦不言其姓氏。书中记元涛迥昶涓肝贺辽国正旦使，论范纯仁、吕公著事，归奏哲宗。哲宗命寄书纯仁。後纯仁再相，哲宗问曾见李某书否。则撰此书者李姓，非王姓也。然考李焘《通鉴长编》，是年八月庚戌，命吏部郎中苏注、户部郎中刘昱为正旦使，供备库使郭宗颜、西京左藏库副使毕可济副之。後郭宗颜病，改遣西头供奉官ト门陆孝立，无李姓者在其间。而所称去年范纯仁出守颍昌，吕公著卒於位事。考二人本传，实均在元趟哪辍Ｔ蛭迥曜钟植晃螅不审其何故也，或苏字刘字传写讹为李欤。所记终於崇宁五年，则成书当在徽宗时。书中颇诋王安石之奸，於伊川程子及刘挚亦不甚满。惟记苏、黄、晁、张交际议论特详。其为蜀党中人，固灼然可见矣。其书皆记当代杂事。王士祯《居易录》尝讥其误以两张先为一，今考《欧阳修集》张子野墓志铭，《苏轼集》张子野诗集跋及定风波引，士祯之说信然。又所记陈彭年对真宗墨智墨允出春秋少阳事，称上令秘阁取此书，既至彭年令於第几版寻检，果得之云云，其说颇诬。案《春秋・少阳篇》，隋、唐志已不著录，彭年安得见之？宋秘阁又何自有之。今考皇侃《论语疏》、陆德明《经典释文》、邢薄堵塾锸琛方砸春秋少阳此条，其时尚未有笔瑁彭年所举，非陆氏书，则皇氏书耳。是则传闻者失实，此书因而误载也。</p>
<p>△《墨客挥犀》・十卷（兵部侍郎纪昀家藏本）</p>
<p>宋彭乘撰。案北宋有两彭乘，一为华阳人。真宗时进士，官至翰林学士，《宋史》有传，其作此书者则筠州高安人，史不载其仕履，故始末无可考见。书中称尝为中书检正，又称至和中赴任邕州，而不言其为何官，又自称尝至儋耳。其所议论，大抵推重苏、黄，疑亦蜀党中人也。陈振孙《书录解题》载此书十卷，续十卷，称不知撰人名氏。今本为商隹倘搿栋藓！氛撸卷首直题彭乘姓名，盖以书中所自称名为据，而止有十卷，则已佚其续集矣。书中如陈莹中言後苑牧蜥胪汀⑴舜罅僮髀城风雨近重阳诗、彭渊材游兴国寺诸条，惠洪所作《冷斋夜话》亦载之，皆全同其文，不易一字。惠洪本高安彭氏子，与乘同族同时，不应显相蹈袭若此。又如魏舒诣野店张华博物、傅融有三子诸条，皆全录《晋书》、《北魏书》原文，别无考证，亦不相类。疑原本残阙，後人又有所窜入。然於宋代遗闻轶事，以及诗话文评，徵引详洽，存之亦颇资参考焉。</p>
<p>△《唐语林》・八卷（永乐大典本）</p>
<p>宋王谠撰。陈振孙《书录解题》云，长安王谠正甫，以唐小说五十家，仿《世说》分三十五门，又益十七门为五十二门。晁公武《郡斋读书志》云未详撰人，效《世说》体，分门记唐世名言，新增嗜好等十七门，馀皆仍旧。马端临《经籍考》引陈氏之言，入小说家。又引晁氏之言入杂家。两门互见，实一书也。惟陈氏作八卷，晁氏作十卷，其数不合。然陈氏又云《馆阁书目》十一卷，阙记事以下十五门，另一本亦止八卷，而门目皆不阙。盖传写分并，故两本不同耳。谠之名不见史传。考书中裴佶一条，佶字空格，注云御名。宋惟徽宗讳佶，则谠为崇宁大观间人矣。是书虽仿《世说》，而所纪典章故实，嘉言懿行，多与正史相发明。视刘义庆之专尚清谈者不同。且所采诸书，存者亦少，其裒集之功，尤不可没。明以来刊本久佚，故明谢肇氵制《五杂俎》引杨慎语，谓《语林》罕传，人亦鲜知。惟武英殿书库所藏，有明嘉靖初桐城齐之鸾所刻残本。分为上、下二卷，自德行至贤媛止十八门。前有之鸾自序，称所得非善本，其字画漫漶，篇次错乱，几不可读。今以《永乐大典》所载，参互校订，删其重复，增多四百馀条。又得原序目一篇，载所采书名及门类总目，当日体例，尚可考见其梗概。惟是《永乐大典》各条散於逐韵之下，其本来门目，难以臆求，谨略以时代为次，补於刻本之後，无时代者又後之，共为四卷。又刻本上、下二卷，篇页过繁，今每卷各析为二，仍为八卷，以还其旧。此书久无校本，讹脱甚众，文义往往难通，谨取新、旧唐书及诸家说部，一一详为勘正。其必不可知者，则姑仍原本，庶不失阙疑之义焉。</p>
<p>△《枫窗小牍》・二卷（内府藏本）</p>
<p>不著撰人名氏。前有明海盐姚士谛颍以书中所载先三老一条，证以洪适隶释袁良碑，知其姓袁。又有少长大梁，及侨寓临安语，可知其乡贯。其名则终莫得详。查慎行注苏轼来鹤亭诗，引为袁剩未详何据。适得魅耍疑慎行误也。上卷记见崇宁间作大鬓方额，下卷言嘉泰二年月食事，即以崇宁末年而计，亦相距九十七年，旧本题百岁老人，不诬也。所记多汴京故事，如艮狱、京城、河渠、宫阙、户口之类，多可与史传相参，其是非亦皆平允。惟洪刍以搜括金银之日，势劫内人，徵歌佐酒，其罪不可胜诛，长流海岛，宋法已为宽纵。此乃力辨其无辜，则纰缪之甚，不足徵据矣。</p>
<p>△《南窗记谈》・一卷（编修程晋芳家藏本）</p>
<p>不著撰人名氏。多记北宋盛时事。淳熙中袁文作《瓮牖闲评》，已引其书，则作於孝宗以前。而中有叶梦得问章都靡惶酰又有近傅崧卿给事馈冰云云。梦得为绍圣四年进士，高宗时终於知福州。崧卿为政和五年进士，高宗时终於中书舍人给事中。则是书当在南北宋间也。中载叶景修述延涛煳缈元宫立虞集碑一条，乃元仁宗五年事，殊不可解。检核别本，此条独低二格书之。乃知上一条记蔡宽夫在金陵，凿地丈馀，得灶灰及朱漆匕箸事，元人读是书者，因记王眉叟掘地丈馀，得花台鱼池事，批於其旁，故称与此事相同云云。此事即指蔡宽夫事也。曹溶所藏之本，因传写者不究文义，一概录作正文，故致是讹异耳。其书凡二十三条。袁文所引卫大夫一条，此本不载，盖已非完书。然所记多名臣言行，及订正典故，颇足以资考证。惟袁州女子登仙一条，庞籍见天书一条，颇涉语怪。然籍见天书一事，《曲洧旧闻》已载之。盖宋人说部之通例，固无庸深诘者矣。</p>
<p>△《过庭录》・一卷（内府藏本）</p>
<p>宋范公宰。公允寺奈聪辍＞萜渌言，乃仲淹之玄孙，而不言其曾祖为谁。观其称纯礼为右丞，纯粹为五侍郎，则必非纯礼、纯粹二人之後。纯涛┮蛔釉徽臣，官太常寺太祝，与所言祖光禄者不合，则亦非纯讨後。考纯仁传末称二子正平、正思。此书皆称为伯祖，则并似非纯仁後。惟纯仁传中有没之日，幼子五孙皆未官语。正平传中亦称以遗泽官推与幼弟，後蔡京兴伪造纯仁行状之狱，正思与正平争承。则纯仁没时，正思已不年幼。知纯仁尚有一幼子，光禄即所荫之官。公灾父，盖即其子。书中称其於纯仁没後，未及释服而卒，故後来不预行状事。而史遂但称纯仁子二人耳。以是推之，知为纯仁之曾孙也。其书多述祖德，皆绍兴丁卯戊辰间闻之其父，故命曰过庭。语不溢美，犹有淳实之遗风。惟纯礼自政府出守颍昌，史以为王诜之谮，此则以为中官阎守忠之谮。则未知孰是也。中亦间及诗文杂事，如记宋祁论杜诗实下虚成语，记苏轼论中岳画壁似韩愈南海碑语，皆深有理解。其他苏、黄集外文及燕照邻、崔诸人诗词，亦多可观。独黄须客事，而称为已佚之异书，则偶误记耳。</p>
<p>△《萍洲可谈》・三卷（永乐大典本）</p>
<p>宋朱Ｗ。Ｗ治藁螅乌程人。是书《文献通考》著录三卷，而左圭刻入《百川学海》，陈继儒刻入《秘笈》者，均止五十馀条，不盈一卷。陶宗仪《说郛》所录更属寥寥。盖其本久佚，圭等特於诸书所引，掇拾残文，以存其概，皆未及睹三卷之本也。惟《永乐大典》徵引颇繁，裒而辑之，尚可复得三卷。谨排纂成编，以还其旧。虽散佚之馀，重为缀缉，未必毫湮抟牛然较左、陈诸家所刊，几赢四倍。约略核计，已得其十之八九矣。Ｖ父服，元丰中以直龙图阁历知莱、润诸州，绍圣中尝奉命使辽，後又为广州帅，故Ｊ鞘槎嗍銎涓钢所见闻，而於广州蕃坊市舶，言之尤详。考之《宋史》，服虽坐与苏轼交游贬官，然实非元讨党。尝有隙於苏辙，而比附於舒ァ⒙阑萸洹９束Ｗ魇鞘椋於二苏颇有微词，而於ビ牖萸湓蛲往曲为解释。甚至元檀沽保有政由帷箔之语。盖欲回护其父，不得不回护其父党；既回护其父党，遂不得不尊绍圣之政，而薄元讨人。与蔡绦《铁围山丛谈》同一用意，殊乖是非之公。然自此数条以外，所记土俗民风，朝章国典，皆颇足以资考证。即轶闻琐事，亦往往有裨劝戒。较他小说之侈神怪，肆诙嘲，徒供谈噱之用者，犹有取焉。</p>
<p>△《高斋漫录》・一卷（永乐大典本）</p>
<p>宋曾忄造撰。忄造有《类说》，已著录。《类说》自序，以为小道可观，而归之於资治体，助名教，供谈笑，广见闻。其撰述是书，亦即本是意。上自朝廷典章，下及士大夫事迹，以至文评、诗话，诙谐、嘲笑之属，随所见闻，咸登记录。中如给舍之当服岽，不历转运使之不得为知制诰，皆可补史志所未备。其徵引丛杂，不无琐屑，要其可取者多，固远胜於游谈无根者也。陈振孙《书录解题》载此书二卷，世鲜流传。近时曹溶尝采入《学海类编》，而只存五页，盖自他书抄撮而成，姑以备数，遗漏宏多。今从《永乐大典》各韵中捃摭裒辑，视溶所收多逾什之三四，其或溶本有之，而《永乐大典》失载者，亦参校补入。略用时代铨次，合为一卷。虽未必忄造之完帙，然大略亦可睹矣。</p>
<p>△《默记》・三卷（两淮马裕家藏本）</p>
<p>宋王钅至撰。钅至有《补侍儿小名录》，已著录。此编多载汴都朝野遗闻，末一条乃考正陈思王《感甄赋》事。周浮肚宀ㄔ又尽烦⒁善浼且洙扼吭之妄。又其中所引《江南野史》李后主小周后事，参校马、陆二家《南唐书》，无此文，则亦不能无误。然钅至熟於掌故，所言可据者居多。如宋太祖以周世宗幼子赐潘美为子事，似不近理，而证以王巩所记，乃并其子孙世系一一有徵，则尹洙事或传者已甚，巩未察而书之。小周后事则今本《江南野史》已非完书，其文在佚篇之内，均未可知，未必尽构虚词也。惟所记王朴引周世宗夜至五文河旁见火轮小儿，知宋将代周一事，涉於语怪。颇近小说家言，不可据为实录耳。</p>
<p>△《挥麈前录》・四卷、《後录》・十一卷、《第三录》・三卷、《馀话》・二卷（河南巡抚采进本）</p>
<p>宋王明清撰。明清字仲言，汝阴人。庆元中寓居嘉兴。《书录解题》称其官曰朝请大夫，《宋诗纪事》则曰泰州ヘ，未详孰是也。是编皆其蚣侵文。前录为乾道丙戌，奉亲会稽时所纪，多国史中未见事。自跋谓记忆残阙，以补《册府》之遗是也。末附沙随程迥、临汝郭九惠二跋，李梢患颍及庆元二年实录院移取《挥麈录》牒交二道。後录为绍熙甲寅，武林官舍中所纪，有海陵王禹锡跋。《第三录》为庆元初请外时所纪，於高宗东狩事独详。馀话兼及诗文碑铭，补前三录所未备，有浚仪赵不讠翦跋。晁公武《读书志》云，总二十三卷。今止二十卷。《文献通考》云，《前录》三卷。今四卷。《後录》自跋云，厘为六卷。今多五卷。盖久经後人分并，故卷帙不齐如此。明清为王钅至之子，曾纡之外孙，纡为曾布第十子，故是录於布多溢美。其记王安石殁，有神人幢盖来迎，而於米芾极其丑诋，尤不免轩轾之词。赵彦卫《懵绰抄》尝议其载张耆宴侍从诸臣事，为不近事理，王士祯《古夫于亭杂录》亦议其载岁祀黄巢墓事，为不经之谈。然明清为中原旧族，多识旧闻。要其所载，较委巷流传之小说，终有依据也。</p>
<p>△《玉照新志》・六卷（内府藏本）</p>
<p>宋王明清撰。此书多谈神怪及琐事，亦间及朝野旧闻，及前人逸作。所载胡舜申《己酉避乱录》，颇诋讠其韩世忠，明清不为置辨。盖当时相去甚近，毁誉纠纷，尚未论定。宋齐愈狱牍一条，深不满於李纲，则《朱子语类》亦有是语，非好诋讠其正人。他如王尧臣《谏取燕闶琛罚李长民《广汴都赋》，姚平仲拟劫寨破敌露布，皆载其全文，足资参证。又如载曾布、冯燕《水调歌头》排遍七章，为词谱之所未载，亦足以见宋时大曲之式。盖明清博物洽闻，兼娴掌故，故随笔记录，皆有裨见闻也。其曰《玉照新志》者，自序谓得一玉照於永嘉鲍子正，又获米南宫书玉照二字，揭之寓舍，因以名其所著书云。</p>
<p>△《投辖录》・一卷（内府藏本）</p>
<p>宋王明清撰。是书乃其晚年所作。见於《书录解题》者一卷，与此本相同。其以投辖为名者，陈振孙谓所记皆奇闻异事，客所乐听，不待投辖而留也。所列凡四十四事，大都掇拾丛碎，随笔登载，不能及《挥麈录》之援据赅洽，有资考证，然故家文献，所言多信而有徵，在小说家中，犹为不失之荒诞者。惟第六条之首，原阙四行，乃传写者所脱佚，今已不可考矣。书中於每条之下多注所闻之人。今考其江彦文一条下，注闻之陆务观。任荩臣、虹县良家子二条下，注闻之僧祖秀。祖秀乃宣和旧人，即作《艮岳记》者，明清犹及见之，而又下见陆游。其称己未岁金人归我河南地者，为高宗绍兴九年。又称甲戌岁者，乃宁宗嘉定七年。则明清之老寿，可以概见，宜其於轶闻旧事，多所谙悉也。</p>
<p>△《张氏可书》・一卷（永乐大典本）</p>
<p>案《张氏可书》，《宋史・艺文志》、陈振孙《书录解题》、晁公武《读书志》皆不著录，《文渊阁书目》载有一册，亦不详撰人名氏，惟《爱日斋丛抄》引其中司马光、文彦博论僧换道流一事，称为《张知甫可书》。知甫不知何许人。今考书中所纪，有仆顷在京师，因怀瞿限姑攀拢又有见海贾鬻龙涎香於明节皇后阁事。是在宣和之初，尝官汴京。中间复有绍兴丁巳、戊午纪年，及刘豫僭号中原事，则入南渡後二十馀年矣。盖其人生於北宋末年，犹及见汴梁全盛之日，故都遗事，目击颇详。迨其晚岁，追述为书，不无沧桑今昔之感。故於徽宗时朝廷故实，纪录尤多，往往意存鉴戒。其馀琐闻佚事，为他说家所不载者，亦多有益谈资。虽诙谐神怪之说，杂厕其间，不免失於冗杂，而案其本旨，实亦孟元老《东京梦华录》之流，未尝不可存备考核也。其书原本已佚，今据《永乐大典》收入各韵内者，采掇裒辑，共得五十条，谨编为一卷，以存其概云。</p>
<p>△《闻见前录》・二十卷（内府藏本）</p>
<p>宋邵伯温撰。伯温有《易学辨惑》，已著录。伯温藉邵子之绪，犹及见元讨铌染桑故於当时朝政，具悉端委。是书成於绍兴二年。前十六卷记太祖以来故事，而於王安石新法始末，及一时同异之论，载之尤详。其论洛、蜀、朔三党相攻，惜其各立门户，授小人以间，又引程子之言，以为变法由於激成，皆平心之论。其记灯笼锦事出文彦，於事理较近。其记韩、富之隙由撤帘不由定策，亦足以订强至家传之讹。周必大跋吕献可墓志，谓伯温是书，颇多荒唐，凡所书人及其岁月，鲜不差误。殆好恶已甚之词，不尽然也。十七卷多记杂事，其洛阳、永乐诸条，皆寓麦秀黍离之感。十八卷至二十卷皆记邵子之言行，而殇女转生，黑猿感孕，意欲神奇其父，转涉妖诬。又记邵子之言，谓老子得《易》之体，孟子得《易》之用，文中子以佛为西方圣人，亦不以为非，似乎附会。至投壶一事，益猥琐不足纪。盖亦择焉不精者，取其大旨可耳。</p>
<p>△《清波杂志》・十二卷、《别志》・三卷（内府藏本）</p>
<p>宋周缸。缸终牙瘢邦彦之子。厉鹗《宋诗纪事》附载马曰又言曰：旧本《清波杂志》有张贵谟序，书中妇阕鼽单，应从之。按是编为影宋精本，书中俱作福张贵谟序亦存，恐曰铀见者或转是讹本。缸蕴庠换春Ｈ耍而《两浙名贤录》载之。书中有祖居钱塘後洋街语，则甘底哉闱淮也。是书之末，有张斯中、张帧⒊禄蕖⒀钜、张岩、龚颐正、徐似道等七跋，皆同时人。似道称肝处士，然冈试宏词，奏名见之书中，或当时未就官耶？《别志》又自称尝至金国，益不可解，或随出使者行也。清波为杭州城门之名，绍兴中冈⑵涞兀因以名书。所记皆宋人杂事。方回桐江续集力诋其尊王安石之非。考书中称钢曾祖与安石为中表，盖亲串之闲，不无回护，犹之王明清《挥麈》诸录曲为曾布解耳。知其私意所在则可，以此尽废其书，则又门户之见矣。是书原本十二卷，商觥栋藓！纷魅卷，盖明人刊本，多好合并删削，不足为异。诸跋并称二志，惟龚颐正跋作三志。考宋人著书，率以前、後、别、续、新分为五集，则《别志》之前似乎当有後志。然《别志》中但称前志，不及後志，嘉靖戊申姚舜牧跋，亦但称杂志十二卷，《别志》三卷，则自明以来，惟此两集。或颐正跋三字误欤？</p>
<p>△《鸡肋编》・三卷（江西巡抚采进本）</p>
<p>宋庄季裕撰。季裕名绰，以字行，清源人。其始末未详。惟吕居仁《轩渠录》记其状貌清癯，人目为细腰宫院子。又薛季宣《浪语集》有季裕《筮法新仪》序，亦皆不著其生平。据书中年月，始於绍圣，终於绍兴，盖在南北宋之间。又尹孝子一条，自称尝摄襄阳尉，又原州棠树一条，称作ヘ临泾，李亻魇吃阈芬惶酰称官於顺昌，瑞香亭一条，称官於澧州，其为何官，则莫可考矣。此书前有自序，题绍兴三年二月五日，而所记有绍兴九年事，疑书成之後，又续有所增。世无刊本。陶宗仪《说郛》仅录其二三十条，此本较《说郛》所载约多五倍，後有至元乙卯仲春月观陈孝先跋曰，此书庄绰季裕手集也。绰博物洽闻，有《杜集援证》、《灸膏肓法》、《筮法新仪》行於世。闻其他著述尚多，惜未之见。此书经秋壑点定，取以为悦生随抄，而讹谬最多，因为是正如右，然扫之如尘，尚多有疑误云云。盖犹季裕之完本也。季裕之父在元讨杏牖仆ゼ帷⑺臻、米芾诸人游，季裕犹及识芾及晁补之，故学问颇有渊源，亦多识轶闻旧事。书中如不知《龙城录》为同时王钅至所作，反据以驳《金华图经》之类，间失考证。然可取者多。其记辽宋誓书一条，大旨以和议为主，亦各抒所见。季裕方浮沉郡县，具当时朝士附合秦桧者固自有殊。统观其书，可与後来周密《齐东野语》相埒，非《辍耕录》诸书所及也。</p>
<p>△《闻见後录》・三十卷（江西巡抚采进本）</p>
<p>宋邵博撰。博字公济，伯温子也。是编盖续其父书，故曰後录。其中论复孟后诸条，亦有与前录重出者。然伯温所记多朝廷大政，可裨史传。是书兼及经义、史论、诗话，又参以神怪俳谐，较前录颇为琐杂。又伯温书盛推二程，博乃排程氏而宗苏轼。观所记游酢、谢良佐之事，知康节没後，程氏之徒欲尊其师而抑邵，故博有激以报之。盖怙权者务争利，必先合力以攻异党，异党既尽，病利之不独擅，则同类复相攻。讲学者务争名，亦先合力以攻异党，异党既尽，病名之不独擅，则同类亦相攻。固势之必然，不足怪也。至其汇辑疑孟诸说，至盈三卷，证《碧泓濉氛娉雒芬⒊际郑记王子飞事称佛法之灵。记汤保衡事推道教之验，论晏殊薄葬之非，诋赵鼎宗洛学之谬。皆有乖邵子之家法。他若以元稹诗作黄巢之类，引据亦颇疏略。惟其辨宣仁之诬，载司马光《集外章疏》之类，可资考订。议《通鉴》削屈原之非，驳王安石取冯道之谬，辨伊川《易传》非诋垂帘，证绍兴玉玺实非和璧，论皆有见，谈诗亦多可采。宋人说部，完美者稀，节取焉可矣。</p>
<p>△《北窗炙豕录》・一卷（浙江鲍士恭家藏本）</p>
<p>宋施德操撰。德操有《孟子发题》，已著录。是书炙豕之名，盖取义淳于髡事。然所记多当时前辈盛德可为士大夫观法者，实不以滑稽嘲弄为主，未审何以命此名也。德操与张九成友善，故《孟子发题》附刻於《横浦集》末。其学问则九成纯耽禅悦。德操多称道二程，虽间一及苏氏，而不甚郑重。其第一条即言王氏新法由於激成，以阐明程子之意，则宗洛而不宗蜀，其微意固可概见。惟林灵素妖妄蛊惑，实方士中桀黠之雄，而德操称其有活人之心，未免好为异论。又解孟子万物皆备一条，尤近荀卿性恶之旨。其横浦之学偶相渐染，故立是异说欤？瑕瑜不掩，分别观之可也。德操病废终身，行事无所表见，《志乘》至不载其姓名，其书明以来传本亦稀。朱彝尊始得是本於海盐，乃稍稍传抄流播。残编蠹蚀，几佚幸存，亦可云希觏之秘笈矣。</p>
<p>△《步里客谈》・二卷（永乐大典本）</p>
<p>宋陈长方撰。长方字齐之，侯官人。绍兴戊午进士第，官江阴县学教授。初，长方父亻先为洪州录事，卒於官。长方奉母居吴，依其外祖太仆寺卿林且，家於步里，遂以名书。《宋史・艺文志》载陈唯室《步里客谈》一卷。唯室即长方之别号，盖《宋史》荒谬，未考其名。胡伯能作《长方行状》，称所著有《步里谈录》二卷，亦即此书。盖初名《谈录》，後乃改今名也。所记多嘉桃岳疵臣言行，而於熙宁、元丰之间邪正是非，尤三致意。其论元痰橙瞬唤跃子，足破假借标榜之习。其引陈嫌胙钍笔椋讥欲裂白麻之非礼，亦深明大体，所见迥在宋人之上。至於评论文章，颇多可采。如谓陈师道李杜齐名吾岂敢，晚风无树不鸣蝉句，与黄庭坚坐对真成被花恼，出门一笑大江横句，皆学杜甫缚鸡行，而陈为不类。又引王刚中语，谓文字使人击节赏叹，不如使人肃然起敬；又谓文章态度如风惚涿穑水波成文，直因势而然，以议苏轼数拟盘谷序之非，皆为有见。至谓月自有光，非受日之光一条，由不知推步之术，谓肾无左右一条，由不知诊候之方，置之不论可矣。此书《宋志》作一卷，与胡伯能状不合，盖传写之误。今散见《永乐大典》者，裒而辑之，尚得五十八条。谨以类排纂，从胡伯能所记，仍厘为二卷。</p>
<p>△《呈史》・十五卷（浙江鲍士恭家藏本）</p>
<p>宋岳珂撰。珂有《九经三传沿革例》，已著录。是编载南北宋杂事，凡一百四十馀条，其间虽多俳优诙谑之词。然惟金华士人著命司诸条不出小说习气，为自秽其书耳。馀则大旨主於寓褒刺，明是非，借物论以明时事，非他书所载，徒资嘲戏者比。所记遗事，惟张邦昌、刘豫二册文可以不存。又康与之题徽宗画一条为张端义《贵耳集》所驳，敖陶孙讥韩胄诗一条与叶绍翁《四朝闻见录》互异，亦偶然失实。至於石城堡塞、汴京故城诸条，皆有关於攻取形势。他如汤岐公罢相，施宜生，赵希先节概，叶少蕴内制，乾道受书礼，范石湖一言悟主，紫宸廊食，燕山先见，大散论赏书，秦桧死报，郑少融迁除，任元受启，陈了翁始末，开禧北征，二将失律，爱莫助之图，庆元公议，黄潜善诸条，皆比正史为详备。所录诗文，亦多足以旁资考证，在宋人说部之中，亦王明清之亚也。惟其以《呈史》为名，不甚可解。考《说郛》载柳呈常侍言旨，其第一条记明皇迁西内事，末云此事本在朱崖太尉所续《呈史》第十六条内。则李德裕先有此名（案：此书《唐志》不著录，疑即德裕次柳氏旧闻之别名也），珂盖袭而用之。然《考工记》曰：轮人为盖，达常为围三寸，呈围倍之。注曰：呈，车杠也。《说文解字》曰：呈，床前几也。皆与著书之义不合。至《广韵训》为碓呈，《集韵》训与楹同，义更相远。疑以传疑，阙所不知可矣。毛晋刻本末有附录一卷，前为《岳飞传》及飞遗文并珂诗文各一首，已与此书无关。又附明刘瑞孝娥井铭、王公祠记各一篇，尤足验非此书所旧有。今并删之，庶不溷简牍焉。</p>
<p>△《独醒杂志》・十卷（两淮盐政采进本）</p>
<p>宋曾敏行撰。敏行字达臣，自号浮憔邮浚又曰独醒道人，又曰归愚老人，吉水人。吉水属庐陵郡，故又自题曰庐陵。曾祖孝先，祖君彦，皆当熙宁之时不肯以新学干科第。故敏行守其家法，多与正士游，胡铨、杨万里、谢谔皆其友也。年甫二十，以病废不能仕进，遂专意学问，积所闻见成此书。其子三聘编为十卷，以樊仁远所作行状及铨所作哀词附後，万里序之，谔跋之。後赵汝愚、周必大、楼钥亦皆为之跋。书中多纪两宋轶闻，可补史传之阙。间及杂事，亦足广见闻。於南渡後刘、岳诸将皆深相推挹，而於秦桧则惟记与翟妆文诟争一事，亦不甚置是非。於泰喜登第一事，亦仅借崔颀以寓之。考敏行卒於淳熙二年，去桧未远，殆犹有所避欤。书中称风鸢造自韩信，而不言所据。案唐李《独异志》载有是说，小说妄谈，於古无徵。又唐改正月晦日为中和节，载於邺侯家传，当时尝以命题试士，其诗载於《文苑英华》，本非僻事，崦试官谬举清明寒食之说，敏行亦不能纠正，盖以记录为主，不以考证为主也。但如仁宗朝二卫士论贵贱事，乃因朝野佥载唐魏徵事而影撰（案：此事先载《能改斋漫录》中，《宾退录》尝辨之），京师知术者埋金事，乃因《国史补遗》晋隗妒掠白。（见《太平广记》二百十六卷。）敏行皆不辨而述之。又蔡绦勒停，乃为其兄攸所轧，见《宋史・蔡京传》，而云以《西清诗话》为言者所劾；伪吕洞宾诗乃福州黄待聘所撰，当时已捕斩於马行街，见耿延禧《林灵素传》，（案：此传载《宾退录》第一卷。）而云真有洞宾现化事，尤失之不考。至於欲以人挽独轮车为阵，尤如儿戏，其谬更甚於房印Ｑ钔蚶镄蚰耸⒊浦，可谓舍所长而誉所短矣。</p>
<p>△《耆旧续闻》・十卷（浙江鲍士恭家藏本）</p>
<p>案此书世有二本。一本题曰南阳陈鹄录正，似乎旧有此书，鹄特缮写校勘之，一本题曰陈鹄西塘撰，则又为鹄所自作。疑不能明。然诸书援引，并称陈鹄《耆旧续闻》，或题鹄撰者近之欤？鹄始末无考。书中载陆游、辛弃疾诸人遗事，又自记尝与知辰州陆子逸游，则开禧以後人也。所录自汴京故事及南渡後名人言行，捃拾颇多，间或於条下夹注书名及所说人名字，盖亦杂采而成。其间如政和三年与外弟赵承国论学数条，乃出吕好问手帖，而杂置诸条之中，无所辨别，竟似承国为鹄之外弟。又称朱翌为待制公，陆轸为太傅公，沿用其家传旧文，不复追改，亦类於不去葛龚。然所据皆南渡以後故家遗老之旧闻，故所载多元讨钊诵髀郏於诗文宗旨，具有渊源。又如驳《苕溪渔隐丛话》议东坡《卜算子词》之非，据宋祁奏议摘欧阳修撰薛参政墓志之误，亦颇有考据。虽丛谈琐语，间伤猥杂，其可采者要不少也。</p>
<p>△《四朝闻见录》・五卷（江苏巡抚采进本）</p>
<p>宋叶绍翁撰。绍翁自署龙泉人。又书中载程公许与论真德秀谥议手柬，字之曰靖逸，而厉鹗《宋诗纪事》称其字嗣宗，建安人，与自述互异。考所载高宗航海一条，自称本生祖曰李颖士，建之浦城人，则建安其祖籍欤？其历官始末无考。观所记庚辰京城灾周端朝讽其论事一条，及与真德秀私校殿试卷一条，则似亦尝为朝官，其所居何职则不可详矣。所录分甲、乙、丙、丁、戊五集，凡二百有七条。甲、乙、丙、戊四集皆杂叙高、孝、光、宁四朝轶事，各有标题，不以时代为先後。惟丁集所记仅宁宗受禅、庆元党禁二事，不及其他。绍翁与真德秀游，故其学一以朱子为宗，然卖武夷山一条乃深惜朱在之颓其家声（案：在，朱子之子，时官户部侍郎），无所隐讳。则非攀援门户者比，故所论颇属持平。南渡以後诸野史足补史传之阙者，惟李心传之《建炎以来朝野杂记》号为精核，次则绍翁是书。陈郁《藏一话腴》尝摘其误，以刘禹锡题寿安甘棠驿诗为赵仲游天竺诗一条，周密《齐东野语》尝摘其光宗内禅慈懿於卧内取玺一条，又摘其函韩胄首求和误称由章良能建议一条。又摘其南园香山一条，盖小小讹异，记载家均所不免，不以是废其书也，惟王士祯《居易录》谓其颇涉烦碎，不及李心传书。今核其体裁，所评良允。故心传书入史部，而此书则列小说家焉。</p>
<p>△《癸辛杂识前集》・一卷、《後集》・一卷、《续集》・二卷、《别集》・二卷（两江总督采进本）</p>
<p>宋周密撰。密有《武林旧事》，已著录。是编以作於杭州之癸辛街，因以为名。与所作《齐东野语》大致相近。然野语兼考证旧文，此则辨订者无多，亦皆非要义；《野语》多记朝廷大政，此则琐事杂言居十之九，体例殊不相同，故退而列之小说家，从其类也。明商觥栋藓！匪刻，以《齐东野语》之半误作《前集》，以《别集》误作《後集》，而《後集》、《续集》则全阙，又并其自序佚之。後乌程闵元衢於金阊小肆中购得抄本，毛晋为刻入《津逮秘书》，始还其原帙。书中杨凝式僧净端一条，与《野语》重出，盖删除未尽。弥陀入冥、刘朔斋再娶二条，并附注衢案云云，盖闵氏所加。海笄跽谆鹨惶酰附注不题名字，核其语意，殆亦闵语也。书中所记颇猥杂，如姨夫眼眶诸条，皆不足以登记载。而遗文佚事可资考据者实多，究在《辍耕录》之上。所记罗椅、董敬庵、韩秋岩诸人於宋末讲学之弊，言之最悉。其引沈仲固语一条，周平原语一条，尤言言炯戒，有关於世道人心，正未可以小说忽之矣。都穆《南濠诗话》曰：吴兴唐广尝手录《癸辛杂识》，见其中载方万里秽行之事，意颇不平。是夜梦方来曰：吾旧与周生有隙，故谤我至此，幸为我暴之云云。夫是非之公，人心具在。使密果诬蔑方回，不应有元一代无一人为回讼冤，至明而其鬼忽灵者。其说荒唐，殆不足辨。且密为忠臣，回实叛贼，即使两人面质，人终信密不信回也，况恍惚梦语乎？</p>
<p>△《随隐漫录》・五卷（兵部侍郎纪昀家藏本）</p>
<p>旧本题宋临川陈随隐撰。盖後人以书中自称随隐，而称陈郁为先君，知为临川陈姓，故题此名，实则随隐非名也。据所载钱舜选诗，其人尝於理宗景定四年以布衣官东宫掌书。又载辛巳八月己丑，为元世祖至元十八年，则其人盖已入元。案刘埙《水愦邈稿》，载宋度宗御批一道云，令旨付藏一，所有陈世崇诗文稿都好，可再拣几篇来。在来日定要，千万千万。四月五日辰初付陈藏一。埙跋其後，以为度宗在春宫时，盛年潜跃，汲汲斯文。惜不遇园、绮羽翼，乃下访藏一父子之卑陋。藏一为郁字，则其子当即世崇。证以书中所记，与此批一一吻合，知随隐即世崇号也。其书多记同时人诗话，而於南宋故事言之尤详。如紫宸殿上寿仪，赐太子玉食批，直书阁，夫人名数，孩儿班服饰，孟享驾出仪，太子问安，展书仪带格三十二种诸条，颇有史传所未及者。他所记诗话杂事，亦多可采。其第二卷内论汉平帝后、晋愍怀太子妃以下五条，皆假借古事以寓南宋臣降君辱之惨，与所以致败之由，而终无一言之显斥，犹有黍离诗人悱恻忠厚之遗，尤非他说部所及也。</p>
<p>△《东南纪闻》・三卷（永乐大典本）</p>
<p>不著撰人名氏，诸家书目亦不载，考书中有丙子之事，非复庚申之役语。丙子为至元十三年，前一年巴颜渡江，临安失守矣，当为元人所作，故称宋为东南。而其中郑绅一条，称外戚生封王爵者，宋盖自绅始；论乘{乔}一条，称宋朝渡江以前，无今之{乔}；论三五九月一条，称宋朝於此三月不支羊肉钱，亦皆属元人之语。然於宋之诸帝，称陵名，称庙号、年号，往往多内词。殆江左遗民所追记欤？所载惟论蜇吊啊⒙垡玖教酰偶涉古事。馀皆南北宋之轶闻，间与他书相出入，疑亦杂采说部为之。至於韩氵虎之清节，何自之伉直，张惟孝之任侠，单炜之书法，赵执中之木箭，史嵩之之忮忍，以及徽宗时瑞禽迎驾出市侩之智术，绍兴中韦后欲观石塔得寺僧之谲谏，则皆史传所佚，足补纪载之阙。惟杨谈耗用茶局官钱一事，足见宋政之不纲，乃载之以为豪举，殊不可训。又汪勃调官一事，称张浚、韩世忠迎合秦桧。浚之心术不可知，世忠当万万不至此，恐未免传闻失真。而南岳夫人一事，尤为猥亵，亦未免堕小说窠臼，自秽其书。然大旨记述近实，持论近正，在说部之中犹为善本。原书久佚，卷帙无考。今以《永乐大典》分载於各韵下者，裒合排纂，勒为三卷。</p>
<p>△《归潜志》・十四卷（浙江范懋柱家天一阁藏本）</p>
<p>元刘祁撰。祁字京叔，浑源人。御史从益之子。为太学生，举进士不第。元兵入汴，遁还乡里。戊戌复出就试，魁南京。选充山西东路考试官。後征南行省辟置幕府，凡七年而殁。旧以《金史》载之文艺传，遂题曰金人，殊非其实。是书名曰归潜，盖祁於壬辰北还，以此二字榜其室，因以题其所著。然晚年再出，西山之节不终，亦非其实也。卷首有祁乙未自序，谓昔所闻见，暇日记忆，随得随书。第一卷至六卷悉为金末诸人小传，第七卷至十卷杂记遗事。第十一卷题曰录大梁事，纪哀宗亡国始末。第十二卷题曰录崔立碑事，纪立作乱时廷臣立碑以媚之，劫祁使撰文事，又一篇题曰辨亡，叙金前代之所以治平，末造之所以乱亡。自此二篇以下至十三卷，悉为杂说，略如语录之体，殊不相类。疑此二篇本自为一卷，殿全书之末。别以语录为第十三卷，诗文为第十四卷，附缀於後。後人因篇页不均，割语录之半移缀此卷，故体例参差也。壬辰之变，祁在汴京目击事状，记载胥得其实，故《金史》本传称祁此志於金末之事多有足徵，哀宗本纪全以所言为据。又若《大金国志》称枢密使伊喇蒲阿出降於元，此志不书出降，与《金史》相合，可证《大金国志》之误。《元史》称壬辰正月太宗自白坡济河而南，睿宗由峭石滩涉汉而北，以渡河涉汉同在一时，而此志则载睿宗涉汉在辛卯十一月，太宗渡河乃在壬辰，与《金史》及姚燧《牧巷集》、苏天爵《名臣事略》所纪相合，可证《元史》之误。又如载天兴元年刘元规使北朝，不知所终，而《金史》本纪不书其事；载萨克苏媒孽李元妃，本纪不著其名；载大定十七年三月朔，诸国使臣朝见，遇雨放朝，与周浮侗痹录》合，而本纪但载十六年三月朔日蚀放朝一条；载金代钞法凡八易其名，而《金史・食货志》失载通货改为通宝，通宝又改为通货一条；皆足以补正史之阙。至於金史交聘表称，大定十六年，宋汤邦彦充申请使，此志作祈请使；图克坦乌登传称天兴元年正月朝廷闻大兵入饶风关，移乌登行省阌乡以备潼关，此志书其事於正大八年，完颜思烈传载王渥从思烈战殁，此志作从持嘉哈希；李英传称与元兵遇於霸州败死，此志作遇於潞州；郭阿林传称宋兵大至，遂战殁，此志作马倒被擒，不知存殁；师安石传赞称以论列侍从，触怒而死，此志则云既居位，人望颇减；皆有异词。其他年月先後，姓名官阶，与史不同者甚多，皆足以资互考。谈金源遗事者，以此志与元好问《壬辰杂编》为最，《金史》亦并称之。《壬辰杂编》已佚，则此志尤足珍贵矣。世所行本皆八卷，虽传是楼藏本亦然。国朝郭朝钅于编纂金诗，所采录仅及前七卷，知其未见全帙。此本一十四卷，与王恽浑源世德碑相合。当犹从元本传录。钱曾《读书敏求记》称陆孟凫家钞本《归潜志》凡十四卷，盖即此本也。</p>
<p>△《山房随笔》・一卷（兵部侍郎纪昀家藏本）</p>
<p>元蒋子正撰。子正不知何许人。惟书中杜善甫一条，内有余分教溧阳语，知尝为溧阳学官。又有穆陵在御语，知为宋人入元者也。所记多宋末元初之事，而於贾似道事尤再三深著其罪，於郑虎臣木棉巷事，叙述始末，亦比他书为最详。惟所记陆秀夫趺庹攀澜苁，似出附会。紊街鄹玻鲸海沸腾，乌有吟咏之暇。且诗中曾闻海上铁斗胆句，亦不似同时之语。朱国桢《涌幢小品》谓世杰溺死在秀夫赴海之後，亦以此诗为疑。所言良允。殆好事者欲褒忠义，故造斯言欤？至於以夏贵之降，归咎似道，未为无理；而反复解释，反似於贵有恕词，未免有乖大义。观者不以词害意可矣。</p>
<p>△《山居新语》・四卷（浙江鲍士恭家藏本）</p>
<p>元杨孀。妗对史》无传。《杨维桢集》有婺贡曰：孀衷诚，杭州人。天历间擢中瑞司典簿。帝爱其廉慎，超授奉议大夫，太史院判官。至正乙未，江东浙西盗群啸，乃改建德路总管。驺呶豢ぃ视之如家，民亦视之如父母，其像而祠者凡十有四所。行省最其功，进阶中奉大夫云云。是书卷末有至正庚子三月孀园希结衔题中奉大夫浙东道宣慰使都元帅。当成於进阶以後。而卷首又有维桢序，作於是年四月，乃称为归田後作，殆是年即已致仕欤？其书皆记所见闻，多参以神怪之事，盖小说家言。然如记处州砂糖竹箭，记至元六年增粜官米，记高克恭弛火禁，记托克托开旧河，则有关於民事。记敕令格式四者之别，记八府宰相职掌，记奎章阁始末，记仪凤司、教坊司班次，则有资於典故。记朱夫人、陈才人之殉节，记高丽女之守义，记樊时中之死事，则有裨於风教。其他嘉言懿行可资劝戒者颇多。至於辨正萨都剌元宫词，谓宫车无夜出之例，不得云深夜宫车出建章；擎执宫人紫衣，大朝贺则於侍仪司法物库关用，平日则无有，不得云紫衣小队两三行；北地无芙蓉，宫中无石栏，不得云石栏杆畔银灯过，照见芙蓉叶上霜；又辨其京城春日诗，谓元制御沟不得洗手饮马，留守司差人巡视，犯者有罪，不得云御沟饮马不回首，贪看柳花飞过墙；则亦颇有助於考证。虽亦《辍耕录》之流，而视陶宗仪所记之猥杂，则胜之远矣。</p>
<p>△《遂昌杂录》・一卷（内府藏本）</p>
<p>元郑元套。元套置鞯隆Ｖ琳丁酉除平江路儒学教授，移疾去。後七年复擢浙江儒学提举，卒於官。本遂昌人，其父希远徙钱塘，元逃至髟⑵浇。其集以侨吴名，而是录仍题曰遂昌，不忘本也。元桃灾琳二十四年卒，年七十一。则当生於前至元二十九年，故书中所列人名，上犹及见宋诸遗老，下及见泰哈布哈、倪瓒、杜本，并见杜本之卒。多记宋末轶闻，及元代高士名臣轶事，而遭逢世乱，亦间有忧世之言。其言皆笃厚质实，非《辍耕录》诸书捃拾冗杂者可比。其记葬高、孝二陵遗骨事，作《林景熙》，与《辍耕录》异。盖各据所闻，其称南宋和议由於高宗，不由於秦桧；宋既亡矣，可不必更为高宗讳，亦诛心之论也。</p>
<p>△《乐郊私语》・一卷（两淮马裕家藏本）</p>
<p>元姚桐寿撰。桐寿字乐年，睦州人。顺帝後至元中尝为馀干教授。解官归里，自号桐江钓叟。至正中流寓海盐，时江南扰乱，惟海盐未被兵火，尚得以闭户安居，从容论述，故以《乐郊私语》为名。虽若幸之，实则伤乱之词也。所记轶闻琐事，多近小说家言。然其中如杨额哲武林之捷，张士诚杉青之败，颇足与史传相参。所辨六里山天册碑，泰桧像赞，鲁谱⒍鸥κ诸条，亦足资考证。末载杨维桢撰其兄椿寿墓志一篇，颇为不伦。桐寿欲表章其兄，何不叙之书内，而乃别载於末，核以体例，深属有乖。今削除不载，惟录桐寿之本书焉。</p>
<p>△《辍耕录》・三十卷（内府藏本）</p>
<p>明陶宗仪撰。宗仪有《国风尊经》，已著录。此书乃杂记闻见琐事。前有至正丙午孙作序。书中称明兵曰集庆军，或曰江南游军，盖丙午为至正二十七年，犹未入明时所作也。郎瑛《七修类稿》谓宗仪多录旧书，如《广客谈》、《通本录》之类，皆攘为己作。今其书未见传本，无由证瑛说之确否。但就此书而论，则於有元一代法令制度，及至正末东南兵乱之事，纪录颇详。所考订书画文艺，亦多足备参证。惟多杂以俚俗戏谑之语，闾里鄙秽之事，颇乖著作之体。叶盛《水东日记》深病其所载猥亵，良非苛论。然其首尾赅贯，要为能留心於掌故。故朱彝尊《静志居诗话》谓宗仪练习旧章，元代朝野旧事，实借此书以存，而许其有裨史学。则虽瑜不掩瑕，固亦论古者所不废矣。</p>
<p>△《水东日记》・三十八卷（两淮盐政采进本）</p>
<p>明叶盛撰。盛有《叶文庄奏草》，已著录。是书记明代制度，及一时遗文逸事，多可与史传相参。其间徵引既繁，亦不免时有殛酢Ｓ趾米孕鹁庸偈录＃殆不免露才扬己之病。王士祯作《居易录》，多自记言行，有如家传，其源滥觞於此，古人无是体例也。至於辨请禁官舍家人操习一疏，谓人诬其子与官舍斗鹌鹑不胜，因有是奏。深自剖析，连篇不已，抑又浅之甚者矣。然盛留心掌故，於朝廷旧典，考究最详。又家富图籍，其《べ竹堂书目》今尚有传本，颇多罕觏之笈。故引据诸书，亦较他家稗贩成编者特为博洽。虽榛苦之勿翦，亦蒙茸於集翠，取长弃短，固未尝不可资考证也。</p>
<p>△《菽园杂记》・十五卷（浙江鲍士恭家藏本）</p>
<p>明陆容撰。容字文量，号式斋，太仓州人。成化丙戌进士，官至浙江右参政。事迹具《明史・文苑传》。史称容与张泰、陆钅弋齐名，时号娄东三凤。其诗才不及泰钅弋，而博学过之，是编乃其蚵贾文，於明代朝野故实，叙述颇详，多可与史相考证，旁及谈谐杂事，皆并列简编，盖自唐、宋以来说部之体如是也。中间颇有考辨。如元王柏作二南相配图，弃甘棠、何彼且印⒁坝兴利谷篇，於经义极为乖剌，而容独叹为卓识；又文庙别作寝殿祀启圣公，而配以四配之父，其议发於熊禾，而容谓叔梁纥为主，出於无谓，孟孙激非圣贤之徒，不当从祀，尤昧於崇功报本之义，皆不足为据。然核其大致，可采者较多。王鏊尝语其门人曰：本朝纪事之书，当以陆文量为第一。即指此书也。虽无双之誉，奖借过深，要其所以取之者，必有在矣。</p>
<p>△《先进遗风》・二卷（两江总督采进本）</p>
<p>明耿定向撰。毛在增补。定向有《硕辅宝鉴要览》，已著录。在自署太仓人。其始末则未详也。是书略仿宋人《典型录》之体，载明代名臣遗闻琐事，大抵严操守、砺品行、存忠厚者为多。盖明自嘉靖以後，开国敦庞之气日远日漓，士大夫怙权营贿，风尚日偷。定向陈先进懿行以救时弊，故所纪多居家行己之细事，而朝政罕及焉。考其著书之时，正分宜骄怙之日，定向其有微旨乎？其间如曲誉李东阳之类，未免乡曲之私；提唱姚江之学，亦未免门户之见。然著书大旨不在是，略其小疵可也。此本为陈继儒《秘笈》所刻，体例混淆，原书与续辑不甚可辨。间有论断，亦不知为谁语。以行款推之，殆每条第一字跳行者为定向之书。其第一字平书者为在之书欤？今未见定向之原本，不可考矣。</p>
<p>△《觚不觚录》・一卷（安徽巡抚采进本）</p>
<p>明王世贞撰。世贞有《紊教帽鸺》，已著录。是书专记明代典章制度，於今昔沿革尤详。自序谓伤觚之不复旧觚，盖感一代风气之升降也。虽多纪世故，颇涉琐屑，而朝野轶闻，往往可资考据。若徐学谟《博物典汇》载高拱考察科道，被劾者二十七人，并载名氏，说者谓其谙於故事，而是书并详及诸人所以被劾之故，为学谟所不及载。於情事首尾，尤为完具。盖世贞弱冠入仕，晚成是书，阅历既深，见闻皆确，非他人之稗贩耳食者可比，故所叙录，有足备史家甄择者焉。</p>
<p>△《何氏语林》・三十卷（安徽巡抚采进本）</p>
<p>明何良俊撰。良俊有《四友斋丛说》，已著录。是编因晋裴启《语林》之名，其义例门目则全以刘义庆《世说新语》为蓝本，而杂采宋、齐以後事迹续之。并义庆原书共得二千七百馀条，其简汰颇为精审。其采掇旧文，翦裁柚，具有简澹隽雅之致。视伪本李伞缎世说》剽掇南北二史，冗沓拥肿，徒盈卷帙者，乃转胜之。每条之下又仿刘孝标例自为之注，亦颇为博赡。其间摭拾既富，间有殛酢Ｈ缤跏理《读史订疑》所谓以王莽时之陈咸为汉成帝时之陈咸者，固所不免。然於诸书舛互，实多订正。如第二十二卷纪元载妻王韫秀事，援引考证，亦未尝不极确核。虽未能抗驾临川，并驱千古，要其语有根柢，终非明人小说所可比也。──右“小说家类”杂事之属，八十六部，五百八十一卷，皆文渊阁著录。（案：纪录杂事之书，小说与杂史最易相淆。诸家著录，亦往往牵混。今以述朝政军国者入杂史，其参以里巷闲谈词章细故者则均隶此门。《世说新语》古俱著录於小说，其明例矣。） 






</p></div>
  <div class="adBottom">
    <script src="../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='215964.html' class='pagedaohang'>【上一篇】<i>:卷一百四十二・子部五十二○小说家类三</i></a></span><span class="tomenu"><a href="sikuquanshuzongmutiyao.html" title="四库全书总目提要" class="returnIndex">【回目录】</a>
</span><span class="toup1"><a href='215962.html' class='pagedaohang'>【下一篇】<i>：卷一百四十・子部五十○小说家类一</i></a></span></div>
  <div class="adBottom">
    <script src="../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../js/foot.js" type="text/javascript"></script>

</body>
</html>
