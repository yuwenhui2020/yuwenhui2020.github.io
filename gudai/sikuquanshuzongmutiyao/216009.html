<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>四库全书总目提要_卷九十五・子部五○儒家类存目一</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/sikuquanshuzongmutiyao/216009.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../templets/default/css/p.css" />
<link rel="stylesheet" type="text/css" href="../../templets/default/css/book.css" />
<script src="../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/sikuquanshuzongmutiyao/216009.html");
</script>
</head>
<body>
<div id="topbar">
  <div id="logo"><a href="../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../book_sbkk8_default.html">首页</a></li>
     
      <li><a href='../gudai.html'>古典文学</a></li>
      <li><a href='../../gushihui/gushihui.html'>故事会</a></li>
      <li><a href='../../meirongyangsheng/meirongyangsheng.html'>美容养生</a></li>
      <li><a href='../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="216009.html#" class="bds_more" data-cmd="more">分享到：</a><a href="216009.html#" class="bds_weixin" data-cmd="weixin" title="分享到微信">微信</a><a href="216009.html#" class="bds_qzone" data-cmd="qzone" title="分享到QQ空间">QQ空间</a><a href="216009.html#" class="bds_tsina" data-cmd="tsina" title="分享到新浪微博">新浪微博</a><a href="216009.html#" class="bds_tqq" data-cmd="tqq" title="分享到腾讯微博">腾讯微博</a><a href="216009.html#" class="bds_tqf" data-cmd="tqf" title="分享到腾讯朋友">腾讯朋友</a><a href="216009.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../book_sbkk8_default.html'>主页</a> > <a href='../gudai.html'>古代文学</a> > <a href='sikuquanshuzongmutiyao.html'>四库全书总目提要</a> > </div>
<div class="ad960"><script src="../../js/ad960sougou.js" type="text/javascript"></script></div>
<div id="maincontent">
  <h1 class="articleH1">卷九十五・子部五○儒家类存目一</h1>
  <div id="content"><span id="ad328_r">
    <script src="../../js/article.js" type="text/javascript"></script>
    </span><p>





△《孔子家语注》・八卷（湖南巡抚采进本）</p>
<p>明何孟春撰。孟春有《何文简疏议》，已著录。古本《家语》久佚，今本《家语》撰自王肃，其注亦肃所作。名注古书，实自注也。故其本於诸家为善。然明代罕传。至崇祯末，毛晋始得北宋本刻之。故崇祯以前，明人无见旧本者。孟春以元王广谋《家语注》庸陋荒昧，又正文多所漏略，乃为此注。其考订补缀，不为无功，而由未见王肃注，故臆测亦所不免。其序谓今本不同於唐，未必非广谋之妄庸，有所删除，其论近理。而近时重刊孟春注者，因颜师古注《汉书・艺文志・家语》二十七卷条下，有非今所有《家语》之文，遂谓唐以前本业已不同，乌知孟春所据非古本。案师古但云唐时《家语》非古《家语》，不云其时别有古《家语》也。《隋志・孔子家语》二十一卷，王肃注。梁有当《家语》二卷，魏博士张融撰，亡。《旧唐书・经籍志・孔子家语》十卷，王肃注，《新唐书・艺文志》亦同。孟春安得古《家语》？此假借之词，非笃论也。至近本所校补孟春阙误凡数百条，皆引据精确，则孟春是注之舛漏，抑可知矣。</p>
<p>△《家语正义》・十卷（江苏巡抚采进本）</p>
<p>国朝姜兆锡撰。兆锡有《周易本义述蕴》，已著录。是书首列至圣年表正讹，其四十四篇之次，则从葛鼐本。以正论与三问礼篇为卷九，以本姓终记与七十二弟子篇为卷十。案明毛晋汲古阁本自跋，谓初从吴兴贾人得一编，乃北宋版王肃注本，惜二卷十六叶以前皆蠹。继从锡山酒家得一函，亦宋刻王氏注也，所逸者仅末二卷。因急倩能书者一补其首，一补其尾，二册俨然双璧。纵未必夫子旧堂壁中故物，已不失王肃本注矣。是汲古阁刊本，其篇目次第胥仍王本之旧。即徐勃家宋本《家语》，亦仅与毛本小异，不云卷目有所易置也。兆锡乃从万鼐之本，窜乱旧次，殊为勇於变古。其训释亦似俗下讲章之礼，不足以资考证。</p>
<p>△《孔丛子正义》・五卷（江苏巡抚采进本）</p>
<p>国朝姜兆锡撰。是编即世传《孔丛子》，删去连丛子上下篇，又删去小尔雅、诘墨二篇，但以记孔氏言行者编为五卷。每条之下略仿《诗序》之例，注曰此言某义也，谓之《正义》。其中偶有考订者，如纳於大麓作大录，万机之政，此自旧说，而引蔡沈传以驳之。其他凡引经与宋儒传注不合者，悉谓之断章。未免拘墟之见。至於子顺说赵王以归齐尸，助饯乱源嫖汗，兆锡亦颇疑之，然往往回护其词，不肯竟斥为依托也。</p>
<p>△《曾子全书》・三卷（江苏周厚鲇家藏本）</p>
<p>明曾承业编。承业为曾子六十二代孙，序称博士，盖袭职之宗子也。案宋汪髯砍⒓《曾子》一卷，分十二篇，割裂补缀，已非唐以来之旧本。是编又分主言一篇为卷一，修身、事父母、制言上、中、下、疾病、天圆七篇为卷二，本孝、立孝、大孝三篇为卷三。与王应麟《玉海》所云今十篇，自修身至天圆皆见於《大戴礼》者，又多出主言一篇，而分合迥异。不知其何所依据，殆亦以意为之也。</p>
<p>△《忠经》・一卷（江苏巡抚采进本）</p>
<p>旧本题汉马融撰。郑玄注。其文拟《孝经》为十八章，经与注如出一手。考融所述作，具载《後汉书・本传》。玄所训释，载於郑《志目录》尤详。《孝经注》依托於玄，刘知几尚设十二验以辨之，其文具载《唐会要》，乌有所谓《忠经注》哉！《隋志》、《唐志》皆不著录，《崇文总目》始列其名，其为宋代伪书，殆无疑义。《玉海》引宋《两朝志》载有海鹏《忠经》。然则此书本有撰人，原非赝造；後人诈题马、郑，掩其本名，转使真本变伪耳。</p>
<p>△《女孝经》・一卷（内府藏本）</p>
<p>唐郑氏撰。郑氏，朝散郎侯莫陈邈之妻。侯莫陈，三字复姓也。前载进书表，称侄女策为永王妃，因作此以戒。《唐书・艺文志》不载，《宋史・艺文志》始载之。宣和《书谱》载，孟昶时有石恪画《女孝经》像八，则五代时乃盛行於世也。其书仿《孝经》分十八章，章首皆假班大家以立言。进表所谓不敢自专，因以班大家为主，其文甚明。陈振孙《书录解题》直以为班昭所撰，误之甚矣。</p>
<p>△《千秋金鉴录》・一卷（江苏周厚鲇家藏本）</p>
<p>旧本题唐张九龄撰。按王士祯《皇华纪闻》曰：隆庆间，曲江刻张文献《千秋金鉴录》一卷，又伪撰序表。平湖陆世楷为南雄守，著论辨之。此等谬伪，凡略识之无者亦不肯为，而粤中新刻《曲江文集》竟收入，故孝山谓急应火其书，碎其版云云。今此书序中所谓非吾子孙不得记录，非人而传必遭刑宪，学则素衣之人为上达，不学则赭衣之人为白士，此录一千年後，方许流布诸语，皆与世楷所指驳者合。士祯又言别有《金鉴录》一册，乃嘉靖间文献裔孙张希祖所撰。康熙甲辰，曲江令凌作圣重刊。士祯所摘谬妄不经之处，如安禄山为野猪之精，史思明为翮鸟之精，杨贵妃为白鹇之精。又立子旦为相王，武后太子，先为中宗，皇后废之，又名哲宗。又蜀州司户杨元琬女为上子寿王妃，今上宠之，赐名杨贵妃，又宫室未委肃宗也诸语，今亦皆在录中。则两本亦大概略同也。末一章预作谶语，言及狄青诸人，尤为妖妄。盖粗识字义而不通文理者所为，本不足存。以其出於九龄之子孙，恐惑流俗，故存而辟之，俾无荧众听焉。</p>
<p>△《渔樵对问》・一卷（两江总督采进本）</p>
<p>旧本题宋邵子撰，晁公武《读书志》又作张子、刘安，上集中亦载之。三人时代相接，未详孰是也。其书设为问答，以发明义理。所称有温泉而无寒火者，杨慎《丹铅录》尝引葛洪《抱朴子》萧邱寒焰以驳之。不知儒者论理，论其常耳。其偶异者，即使有之，不足为据。执松柏而谓冬不肃杀，执靡草而谓夏不茂育，则拘墟之见也。且萧邱谁得而见之，葛洪又何自而知之？摭百家迂怪之言，以曲相诘难，则道经、释典、理外之事亦多矣，可援以为证乎？至天何依，曰依乎地。地何附，曰附乎天。天地何依何附，曰自相依附一条。慎亦驳之。然地处天中，大气包而举之，所以不坠。卵黄脬豆，厥譬甚明，是即依附之明证。慎不知历术，所以献疑，均不足为是书病。然书中所论，大抵习见之谈。或後人摭其绪论为之，如《二程遗书》不尽出於口授欤。</p>
<p>△《太极图分解》・一卷（浙江范懋柱家天一阁藏本）</p>
<p>不著撰人名氏。《天一阁书目》作罗鹤撰，然书中自称鹗曰，则名鹗非名鹤矣。考《江西通志》，罗鹗，宜黄人。嘉靖辛酉举人。官至思南府同知。当即其人，范氏误以鹗为鹤也。（案：嘉靖中别有罗鹤，泰和人所注有《应啡我饴肌罚详杂家类中本条下。）其书列周子《太极图说》与朱子之注，而申陆九渊之说以驳之。案圣人立教，使天下知所持循而已，未有辨也。孟子始辨性善，亦阐明四端而已，未争诸性以前也。至宋儒因性而言理气，因理气而言天，因天而言及天之先，辗转相推，而太极、无极之辨生焉。朱、陆之说既已连篇累牍，衍朱、陆之说者又复充栋汗牛。夫性善性恶，关乎民彝天理，此不得不辨者也。若夫言太极不言无极，於阳变阴合之妙，修吉悖凶之理，未有害也。言太极兼言无极，於阳变阴合之妙，修吉悖凶之理，亦未有害也。顾舍人事而争天，又舍共睹共闻之天而争耳目不及之天，其所争者毫无与人事之得失，而曰吾以卫道。学问之醇疵，心术人品之邪正，天下国家之治乱，果系於此二字乎？医家之论三焦也，或曰有名而无形，或曰上焦如雾，中焦如沤，下焦如渎，实有名而有形，觜铪醺鹦阗，动盈卷帙。及问其虚实之诊，则有形与无形一也。问其补泻之方，则有形与无形亦一也。然则非争病之生死，特争说之胜负耳。太极、无极之辨，适类於是。故今於两家之说率置不录，谨发其例於此，後不缕辨焉。</p>
<p>△《太极图说论》・十四卷（浙江吴玉墀家藏本）</p>
<p>国朝王嗣槐撰。嗣槐字仲昭，钱塘人。康熙己未荐举博学鸿词。老不与试，授内阁中书舍人以归。其书论圣人言《易》有太极，未尝言无，不应於太极之上复加无极二字。疑此图授自陈抟，非周濂溪作。朱、陆互相辨析，朱子不得已，止作无形有理以解之，而无极二字总流入二氏之说。又谓其言天道则曰动而生阳，静而生阴，乃老氏道生天地之说。言人道则曰圣人定之以仁义，中正而主静，主静二字尤为老氏根本所在。又谓其原始反终，故知生死二语乃老氏言道之根原，而不死无生之枢纽。逐条辨驳，各为一篇，亦力申陆九渊之说者也。</p>
<p>△《太极集注》・一卷（山西巡抚采进本）</p>
<p>国朝孙子昶撰。子昶号主一，闻喜人。康熙己未进士。官垣曲县知县。是书取朱子之解分配周子之图，列为十章，分裂原图，各系於下。又解周子原说亦分为十章，而句解字释，所释各注右解之几章，释某义，全摹朱子《大学章句》之体。图之後附以子昶所演易图，说之後附以诸家之说，大抵皆可已而不已。前有康熙丁卯范镐序，亦颇著微词云。</p>
<p>△《太极图说注解》・（无卷数，浙江巡抚采进本）</p>
<p>国朝陈兆成撰。兆成字慎亭，常熟人。是书作於康熙初，以发明朱子《太极图说》之注。其云性虽夹和在气禀中，而苟无习染之累，亦第於善之中微分差别，若谓之有恶则不可。足以补正程子善固性也，恶亦不可谓之非性之说。惟其谈五行干支，语多觜铪醺稹Ｖ领兑砸凰晁氖保每一时九十日，分为十八日者五，以五行，各分主十八日，尤为新异。末有乾隆戊辰其子鲁附记凡例，称是书与《参同契》互有异同，是刻可分为二，可合为一云云。盖与所注《参同契》并刊者，宜其惟讲阴阳五行之说矣。</p>
<p>△《通书问》・一卷（江西巡抚采进本）</p>
<p>元何中撰。中有《通鉴纲目测海》，已著录。是书因朱子谓周子《通书》乃发明《太极图说》之义，故所注《通书》，皆比附於太极阴阳五行中。则谓二书各自为义，不必字字牵合，故作此书以辨之。前有自序，谓自天地以来，止有一理，理之同者，虽百世之上，百世之下，九州之内，四荒之外，无不同也。而况一人之心，一人之言，岂有不相通者乎？朱子释《通书》，显微阐幽，有功於学者至矣。然必欲以《通书》发明《图说》，则恐非周子著书之本意云云。其持论颇精核，所疑各条，亦皆中理。卷末附记称，窃窥朱子之意，同时学者固有疑《图说》非周子之书。而朱子主张甚力，遂以《图说》为主，而以《通书》为发明《图说》而作云云，尤深得当时有激而立言之故。然二书分而解之，固各有义理；合而解之，於本意亦无所害。既非宏旨所关，又何必字句之间徒滋聚讼耶。</p>
<p>△《太极绎义》・一卷、《通书绎义》・一卷（两江总督采进本）</p>
<p>明舒芬撰。芬有《周易笺》，已著录。此其所著《梓溪内集》之二种也。其说太极，大抵以《太极图》不本於《易》而本於《河图》。谓秋冬非肃杀，乃百物之所胎。土之寄王，惟夏秋之交。火烈金刚，水缓土柔，性之所以相近。火散金遒，木上水下，习之所以相远。皆与先儒之说不同，亦往往有难通之处。《通书》则不过随文解义而已。其释颜子章，谓陋巷，陋俗之巷也。其人习不善而能忧颜子之贫，乃颜子之德所化。其说亦殊怪异也。</p>
<p>△《正蒙释》・四卷（浙江巡抚采进本）</p>
<p>旧本题明高攀龙集注，徐必达发明。攀龙有《周易易简说》，必达有《南京都察院志》，均已著录。叶向高序，称《正蒙》精深浩渺，朱子训释未尽，锡山高愦釉灯渲福广为集注。崂钚斓路蝮坪么耸椋尝条其所见，谓之发明。以质愦又说，同者去之，异者存之，异而此失彼得者去之，短长互见者存之云云。则此书为必达所自定，非攀龙之本矣。</p>
<p>△《周张全书》・二十二卷（内府藏本）</p>
<p>明徐必达编。周子书自《太极图说》、《通书》而外，仅得诗文，尺牍数首，附以年谱、传志及诸儒之论为七卷。张子书《正蒙》、《理窟》、《易说》而外，兼载语录、文集，其散见於《性理》、《近思录》、《二程书》者，奂荟粹，别为拾遗附录，通十五卷。</p>
<p>△《太极解拾遗》・一卷，《通书解拾遗》・一卷、《後录》・一卷，《西铭解拾遗》・一卷、《後录》・一卷（湖南巡抚采进本）</p>
<p>国朝李文蹲。文队小吨芤妆疽迨耙拧罚已著录。是书以《太极图说》、《通书》、《西铭》朱子只解其大义，因於原注下别加案语，发挥其说，故名曰《拾遗》。</p>
<p>△《正蒙集解》・九卷（湖南巡抚采进本）</p>
<p>国朝李文蹲。是编解张子《正蒙》，粗具训释，无所发明。其乾称篇以朱子取《西铭》自为一书，故删除不载。此与陈氵皓注《礼记》，删除《大学》、《中庸》亦何异乎？至其解，参两篇七政交食之理，皆据黄瑞节旧文，尤为疏略。</p>
<p>△《周子疏解》・四卷（陕西巡抚采进本）</p>
<p>国朝王明弼撰。明弼有《易象》，已著录。是书成於康熙癸巳。凡解《太极图说》一卷，解《通书》三卷，皆列朱子之注於前，而以己意敷衍之。大意取便初学而已。</p>
<p>△《濂关三书》・（无卷数，直隶总督采进本）</p>
<p>国朝王植撰。植有《四书参注》，已著录。是书取《太极图说》、《通书》、《西铭》三书，以朱子之注列於前，采诸家之说附於後，亦时时参以己意。植於宋五子书皆有注，然《皇极经世》、《正蒙》，其书注者差稀，故颇有所考订。此三书则人人熟读，无可发挥，亦如宋以来注孝经者随文演义而已。</p>
<p>△《伊川粹言》・二卷（江苏巡抚采进本）</p>
<p>旧本题宋张┉编。考宋濂《潜溪集》有此书跋，谓前序不著姓氏，相传为张南轩┉撰。则明初此书尚不著┉之名，此本当为後人据濂语补题也。其序题乾道丙戌正月十有八日，然┉《南轩集》但载二程遗书跋，而无此序。使果┉作，不应讳而削之也。盖亻并编次之说，皆在影响之间矣。</p>
<p>△《二程节录》・四卷、《文集钞》・一卷、《附录》一卷（江苏巡抚采进本）</p>
<p>明高攀龙编。取《二程语录》，择其精粹，先辨性，次论学，次治事，次释经，每类各为一卷。末载《文集抄》及《附录》各一卷。前有康熙癸未陆楣序，称攀龙官行人时为是书。其手抄本藏同邑秦松龄家，顾鏊欲刻之未果。鏊子栋高，乃踵其父志刊行云。</p>
<p>△《程子详本》・二十卷（浙江朱彝尊家曝书亭藏本）</p>
<p>明陈龙正编。龙正有《救荒策会》，已著录。龙正以《二程遗书》虽朱子所手编，而其记载之重复，字句之同异，以至议论之出入，均未暇是正。乃排比刊削，分类编次，定为此本。其经说之别行者，亦并载入。又益以元谭《善心之传闻续记》。自序，视全书颇约，而实不敢不加详，故不曰约本而曰《详本》。其间於二子之说多所辨驳，不出明末讲学家诟争之习。</p>
<p>△《二程语录》・十八卷（河南巡抚采进本）</p>
<p>国朝张伯行编。伯行有《道统录》，已著录。初，朱子辑《程氏遗书》二十五篇，皆程子门人记其所见闻答问之词。又取诸集录为《程氏外书》十二篇，又附录一卷为行状墓志之类，凡八篇。是书篇目次第，悉依朱子原本，而稍加删订，合为遗书十五卷，外书二卷，附录一卷，其少日所闻诸师友说一卷。己巳冬，所闻一卷悉删不录，外书亦删冯氏本拾遗一卷。又附录一卷内以明道先生行状一篇，墓志一篇，门人朋友叙述序一篇，皆伊川所作，已入《二程文集》，故不复载。而邢恕一篇，谓其自绝於程门，亦不录焉。其遗书第六卷中伯行注云：此一卷朱子原分三卷，今为一卷。又下二卷专说《孟子》者，已与《经说易传》另行别录，概不载集中。考朱子原本卷六以下本四卷，无篇名。卷九本一卷，专说论孟。今伯行以四卷为三卷，以说论孟一卷为二卷，又第九卷兼说论孟，而伯行云专说《孟子》，殆偶然笔误，刊版者失於校雠欤。</p>
<p>△《程书》・五十一卷（内府藏本）</p>
<p>国朝程湛编。湛爵里未详。是编所录惟《程氏遗书・外书》，而益以明道文一卷。其次序则非朱子之旧也。</p>
<p>△《浩斋语录》・二卷（江西巡抚采进本）</p>
<p>旧本题宋过源撰。卷末有源行实一编，称源字道源，号浩斋，其先浙东人。至高祖徙於临川。源生有异徵，笃志圣贤之学，以斯文自任。嘉碳湔傥国子直讲，不赴。卒於崇宁丙戌九月。并载所著述甚富，今皆不传，惟此书仅存上卷，为其门人永新龙图所录。下卷为其门人白城章伟所录，而其从孙勖刊之。然所列书名，《宋史》及诸家书目皆不著录，其中疑窦尤多。如行实称源生於丙子，不著年号，以召於嘉蹋卒於崇宁推之，当生於仁宗景瘫子，则卒时年七十一，召时年二十馀，是於邵、周、张、程皆为行辈。当时所称，不过曰尧夫、茂叔、子厚、伯淳、正叔而已。诸家之书可考，而此曰邵子、周子、张子、程子，非同时语也。李焘《长编》凡所有徵召，如胡瑗、孙复、常秩之类，无不具书。源见徵既在嘉讨校何以嘉淌孜舶四辏《长编》皆不见其事？伊川《易传》据杨时跋，则临没以稿授张绎，至政和初时乃排比成书。源卒於崇宁五年，在伊川前。其时《易传》未出，何以论程传之得失？自朱子以前，无以《大学》为曾子作者，故攻朱子者以《章句》为口实，此书乃已称曾子，何以自北宋以来无人引及？《大学》、《中庸》自二程子始表章其书，於《礼记》中取出别行，後人辨难者惟引梁武帝有《中庸义疏》，宋仁宗尝书《大学》赐进士，以为先於程子而已。此书乃先有《大学》定本、《中庸》定本，又何以宋儒无一语及之耶？观其论乐以黄钟为三寸九分，是《吕氏春秋》之文李文利不得其解，衍为异说者也。万历以前，安有是僻论乎？其跋称有秦观、谢无逸二序。观《淮海集》具在，实无此文。无逸《溪堂集》虽佚，而诗文散见《永乐大典》中，今已裒辑成帙，亦无此文。其依托可以概见。又末附其从孙勖祖光赋，称宣和乙巳，余在辽阳。乙巳为靖康前一年，两国兵交，信使且艰於往来，游学之士安能越国至是？其伪尤不问而知矣。</p>
<p>△《唐氏遗编》・四卷（江苏巡抚采进本）</p>
<p>宋唐棣编。棣字彦思，宜兴人。尝受业於伊川程子，与门人共记平日问答之语为此书。已载入二程之遗书。康熙中，其裔孙一学等重刊於家塾，乃易以《遗编》之名。末附桐友遗编一卷，则一学之父所作。一学又与其弟诗及开绪各附己见，缀列各条之下。</p>
<p>△《通言》・一卷（永乐大典本）</p>
<p>宋吴沆撰。沆有《易璇玑》，已著录。此书亦语录之类。如曰不求过於人而人不能及之者，善道也。不求合於人而人不能离之者，善德也。又曰：立朝廷而後见山林之志，享富贵而後见贫贱之节。论亦间有可取。然其自序有曰，孟轲谈仁义，至杨、墨而不通；其道小，不足以容杨、墨故也，孔子则无所否矣。韩愈原道德，至佛、老而不通；其道小，不足以容佛、老故也，王通则有所可矣。其宗旨殊为谬诞，不可训也。</p>
<p>△《道南三先生遗书》・十一卷（浙江巡抚采进本）</p>
<p>不著编辑者名氏。摘录杨时、罗从彦、李侗三家语录及杂著，杨氏四卷，罗氏六卷，李氏一卷。三人皆南剑州人，疑其乡人所编也。《千顷堂书目》载莆田宋端仪有《道南三先生遗书》，或即是编欤。</p>
<p>△《崇正辨》・三卷（两淮马裕家藏本）</p>
<p>宋胡寅撰。寅有《读史管见》，已著录。是书专为辟佛而作。每条先引释氏之说於前，而辨正於後。持论最正，其剖析亦最明。然佛之为患，在於以心性微妙之词汨乱圣贤之学问，故不可不辨。至其经典荒诞之说，支离矛盾，妄谬灼然，皆所谓不足与辨者。必一一较其有无，是亦求胜之过，适以自亵矣。</p>
<p>△《小学集解》・六卷（直隶总督采进本）</p>
<p>国朝张伯行撰。是编以坊刻《小学》数十种，纂注标题，止为试论剽窃之具，无当於朱子亲切指点，引人身体力行之意。因集诸家注释，融会其说，以成是编。伯行殁後，其门人乐亭李兰梓行之。</p>
<p>△《小学集解》・六卷（福建巡抚采进本）</p>
<p>国朝黄澄撰。澄字庭闻，莆田人。康熙中诸生。其书取朱子《小学》内外篇参会旧注，附以己见。章分句释，援引颇为赅洽。然亦不免於过冗。</p>
<p>△《小学分节》・二卷（浙江巡抚采进本）</p>
<p>国朝高熊徵撰。熊徵字渭南，岑溪人。顺治庚子副榜贡生，官至浙江都转盐运使。是书随章案节，略为分解，特使童子读之，易於明晓而已。</p>
<p>△《小学集解》・六卷（江苏巡抚采进本）</p>
<p>国朝蒋永修撰。永修有《孝经集解》，已著录。是编即其提督湖广学政时与《孝经》合刊者。注释甚略，而先贤爵里事迹与《小学》无关者乃载之颇详。於朱子著书之旨，似乎倒置矣。</p>
<p>△《小学纂注》・六卷（编修励守谦家藏本）</p>
<p>国朝高愈撰。愈有《高注周礼》，已著录。是书因天台陈选旧注略删订之，後附总论及朱子年谱。</p>
<p>△《小学句读记》・六卷（陕西巡抚采进本）</p>
<p>国朝王建常撰。建常有《律吕图说》，已著录。是书因陈选《小学》注本而杂采诸书疏於其下。略如孔颖达《正义》之例，文颇烦芜。</p>
<p>△《近思录集解》・十四卷（湖南巡抚采进本）</p>
<p>国朝李文蹲。是编取朱子之说散见各书者，附於《近思录》各条之下。其未备者则益以诸家之说，间亦自附己意。前有纲领数条，末附感应诗解一卷，训子诗解一卷。感应诗见《朱子大全集》，训子诗称传自黄В而无可证据。其诗浅俗，决非朱子所为也。</p>
<p>△《紫阳宗旨》・二十四卷（两江总督采进本）</p>
<p>旧本题宋王亻必撰。亻必，东阳人，即淳倘勺幼鳌吨熳幽昶仔颉氛咭病Ｆ涫椴杉《朱子文集》、《语类》，分诲人、析理、明经、论事四门，每门又各分子目。其中注语有出朱子原文者，亦有出亻必所增识者。考赵希弁《读书附志》，载晦废壬《朱文公语後录》二十卷，注曰右东阳王亻必记、杨方、黄А⒘蹒、黄氵颢、邵浩、刘砥、李浮⒒谱俊⑼舻赂ā⒊轮ァ⑽庹瘛⑽怙簟⒘肿用伞⒘盅履、刘砺、锺震、萧佐、舒高、魏春、杨至所录也。其说谓池录初成，勉斋犹未免有遗恨於刊行之後，况饶本又出於其後乎？此二十卷，皆池饶所未及刊者云云。其书名各异，卷数复殊，据其所言，乃续刊之语录，体例亦与此书不合。惟《内阁书目》有亻必《紫阳宗旨》三十八卷，《千顷堂书目》则作二十八卷。书名撰人均与此本相合，而卷数复异，未详其故。然《浙江通志》经籍门中，以亻必《朱文公语後录》列为一条，而以此书附载於下，不入标目，则亦疑非亻必作矣。</p>
<p>△《朱子语类纂》・十三卷（山东巡抚采进本）</p>
<p>国朝王钺撰。钺有《粤游日记》，已著录。是书其《世德堂遗书》之第五种也。取黎靖德所编《朱子语类》一百四十卷，摘理气、鬼神、性理、论学四门，馀皆不取。四门之外，又各删存大略，而间附以己说。如朱子谓理气本无先後，语原无病，钺必谓先有天地之理，然後太极生两仪。如其所说，是理又别是一物，可以生气。然则气未生时，理又安在？此主理太过之弊。又如谓雨是郁蒸之气，有时龙能为之者，龙亦是郁蒸之气。雹是不和之气，有时蜥蜴能为之者，蜥蜴亦是不和之气。执一理以该天下之变，不至於穿凿附会不止矣。</p>
<p>△《朱子文语纂编》・十四卷（编修励守谦家藏本）</p>
<p>不著编辑者名氏。其书取《朱子文集》、《语类》约略以类相从，而不分门目，前後亦无序跋。盖草创未完之本也。</p>
<p>△《玉溪师传录》・一卷、《附录》・一卷（两江总督采进本）</p>
<p>旧本题宋童伯羽撰。伯羽字蜚卿，瓯宁人，朱子之门人也。是编所录朱子语，在语录饶本内，系以庚戌。庚戌为绍熙元年，伯羽时年四十七也。本名《晦庵语录》。明成化中，其九世孙训，以语类诸本参校补订，改题今名。前列道学统宗一图，上溯羲、孔，而以伯羽直接朱子之下，盖亦训之所为。後附墓表、行实，载朱子诗二首及敬义堂铭，考《朱子文集》及续刊诸集，皆所未载，莫详所自。其称伯羽撰《四书集成》、《孝经衍义》、《群经训解》三书，《宋志》不著录。朱彝尊《经义考》亦惟载伯羽有《四书训解》，无此诸名。又前有邱鲂颍其文不类。复有龚道後序，作於万历甲午，而称皇宋淳熙，跳行出格，尤为舛迕。疑即训捃拾语类附益之，非必果出伯羽也。</p>
<p>△《分类标注朱子经济文衡》・七十五卷（江苏巡抚采进本）</p>
<p>宋滕珙编。其原本已著录，此本为明朱吾弼重刊，即珙之书而标其要语於简端，以备答策之用。殊为猥陋。</p>
<p>△《性理字训》・一卷（湖北巡抚采进本）</p>
<p>旧本题宋程端蒙撰。程若庸补辑。端蒙字正思，德兴人。淳熙七年乡贡，补太学生。若庸字达原，休宁人。咸淳四年进士。尝充武夷书院山长。端蒙所作凡三十条，若庸广之为造化、性情、学力、善恶、成德、治道六门，凡百八十三条，门目纠纷，极为冗杂。明初朱升又增善字一条，摭袁甫之说以补之，共为一百八十四条。皆以四字为句，规仿李瀚《蒙求》，而不谐声韵。不但多棘唇吻，且亦自古无此体裁。疑端蒙游朱子之门，未必陋至於此，或村塾学究所托名也。</p>
<p>△《圣门事业图》・一卷（编修励守谦家藏本）</p>
<p>宋李元纲撰。元纲字国纪，钱塘人。孝宗时上庠生。是书凡分十图，曰传道正统，曰大本达道，曰进修伦类，曰为学之序，曰存心要法，曰求仁捷径，曰聚散常理，曰传心密旨，曰一气通感，曰帅气良方，曰心性本体。前有自序，後有自跋。其大旨以存心为主，以谨独为要，而以穷理为用力之始。大抵皆儒生习见之说。</p>
<p>△《庸言》・一卷（永乐大典本）</p>
<p>宋杨万里撰。万里有《易传》，已著录。是编乃其语录。大致规摹扬雄《法言》，颇极修饰之力。较其诗文又自为一体，而词工意浅，亦略近於雄。</p>
<p>△《明伦集》・三卷（永乐大典本）</p>
<p>宋涂近正撰。近正字尊爵，筠阳人。欧阳伟跋谓其隐德弗耀，以私淑诸人为己任，谢枢跋则称致政涂公。自序亦题嘉定六年承务郎致仕涂近正，则近正故尝通籍矣。是集杂采前言往行，分为十类，一曰尽事，二曰养志，三曰勿辱，四曰移忠，五曰移治，六曰因睦，七曰广孝，八曰念德，九曰家学，十曰扬名。自序有曰：考诸载籍，随事而书。衣冠之族，必志其家法，而不问阀阅。文章之录，必志其行实，而不取浮华。其论周公曰：尝读金之书，棠棣之诗，见周公之仁兄弟，而不见周公之诛管、蔡。後世信以为周公自诛管、蔡者，起於孔安国传书之妄，与汉儒序诗之误。我之弗辟，辟者避也，言即日以冢宰之事付之召公、毕公，而身乃避居东都以待命。安国训辟为法，遂使周公之志不白於天下。其於经亦间有发明。惟所录多习见之事，未免为床上床、屋下屋耳。</p>
<p>△《子家子》・一卷（永乐大典本）</p>
<p>宋家颐撰。颐字养正，眉山人。其始末未详。卫《礼记集说》尝引其语，则亦研经之士也。此书赵希弁《读书附志》著录，世罕传本。此本载《永乐大典》中，盖语录之类。亦颇明白醇正，而率皆习语。案《公羊传》有子公羊子、子沈子、子司马子、子女子、子北宫子。何休注发例於子沈子下曰：子沈子，後师称，子冠氏上者，著其为师也。此书果颐自撰，不应自称子家子，殆其门人所题欤？然《刘禹锡集》中亦自称子刘子，或偶然沿误，亦未可知也。</p>
<p>△《言子》・三卷（永乐大典本）</p>
<p>宋王龠编。龠字伯晦，会稽人。陈振孙《书录解题》云，言子相传所居在常熟县。庆元间，邑宰孙应时始为之祠。近王龠复裒诸书为此书。梁维枢《内阁书目》云：宋嘉熙间，平江守王龠辑子游言行及祠庙事迹。自序以言子生是邑，嘉言懿行，散在经传，爰辑是书，其本末可以考见。盖以言子吴人，故为此编而刊之，以存於祠。其书分内篇、外篇、附录为三卷。所采不出《论语》、《礼记》、《家语》、《孔丛子》诸书，无异闻也。</p>
<p>△《心经附注》・四卷（浙江巡抚采进本）</p>
<p>明程敏政撰。敏政有《宋遗民录》，已著录。其书以真德秀《心经》仅《书》一条，《诗》二条，《易》五条，《论语》三条，《中庸》二条，《大学》二条，《乐记》三条，《孟子》十二条，接以周子二条，程子一条，范氏一条，朱子三条，未为赅备。又其注中或称《西山读书记》，疑非德秀自作。乃补辑厘为四卷，名曰《附注》。前後皆有敏政序，末私印文曰伊洛渊源，盖敏政自以为程子裔云。</p>
<p>△《大学衍义通略》・三十一卷（内府藏本）</p>
<p>明王诤编。诤号竹岩，永嘉人。嘉靖庚戌进士。官至右佥都御史，巡抚贵州。其书取杨廉《大学衍义节略》、邱觥洞笱а芤宀埂泛衔一编，凡《节略》十卷，《补略》二十一卷。间亦释字证义，取便检阅，无所阐明。</p>
<p>△《大学衍义辑要》・六卷、《大学衍义补辑要》・十二卷（江苏巡抚采进本）</p>
<p>国朝陈宏谋撰。宏谋字汝咨，号榕门，临桂人。雍正癸卯进士。官至大学士。谥文悫。是编乃宏谋官隳喜颊使时所刊。取真德秀《大学衍义》四十三卷，纂为六卷。邱觥洞笱а芤宀埂芬话倭十卷，纂为十二卷。盖为边方之士艰购全书者设也。</p>
<p>△《研几图》・一卷（浙江巡抚采进本）</p>
<p>旧本题宋王柏撰。柏有《书疑》，已著录。是书前有自序，称温习旧书，有未解者，因画成图，沈潜玩索，万理悠然而辐辏云云。考《宋史・柏本传》虽载柏尝撰《研几图》，然其本不传。元代诸儒，亦未尝一字及是书。至明永乐中，突出此本。自二五交运以下，为图者凡七十三。又衍圣公孔昭焕家别传一本，增缀以李元纲《圣门事业图》、徐毅斋《性命心说诸图》，共为图八十五。大抵支离破碎，徒乱视听。即真出於柏，亦无足采，更无论其伪撰也。</p>
<p>△《太极辨》・三卷（永乐大典本）</p>
<p>元孙自强撰。自强，会稽人。仕履未详。是书大旨谓圣人之言约而明，先儒之论详而汨。又谓汉、唐以来语焉而弗明，濂、洛诸贤明焉而未纯，学者因其辞之纷纭，不以异端傅会於圣经者鲜矣。故条举《太极图说》、《正蒙》及《朱子四书集注》诸书言性命者而辨之。其谓经典未尝离气质以言性，盖驳张子义理之性、气质之性之说。後来李光地《孟子札记》、《榕村语录》，皆与自强所论同。然自强之书，外间实无传本，光地盖ウ与合耳。</p>
<p>△《鲁斋心法》・一卷（浙江巡抚采进本）</p>
<p>元许衡撰。衡有《读易私记》，已著录。是书刻於嘉靖元年。前有怀庆府知府洪洞韩士奇序，称正德庚辰，得《鲁斋全书》，其行实文章备之矣。既而得其写本心法，细阅之，的然见我鲁斋行实文章所以重於世者，悉自斯录中流出。则斯录视全书之补於世何如，酷爱之。惜勿传，因广以梓云云。今考此书即全书中语录之下卷，而摘其语录上卷之三十二条，乱其次第，窜入其中，非全书之外别有此书也。士奇所云，失考甚矣。其斯以为书帕本欤？</p>
<p>△《圣贤语论》・二卷（浙江朱彝尊家曝书亭藏本）</p>
<p>元王广谋编。广谋始末未详。其书以《礼记》、《家语》、《史记》诸书所载孔子言行，始於相鲁，终於公西赤，分四十四篇。卷首有孔子像、素王事实。又载至元十年所定庙制及祭祀仪注乐章，後有嘉靖癸巳书林余氏自新斋跋语，盖明人所重刊也。卷端题曰新刊标题明解圣贤语论，岂当时各路或以孔子遗语命题试士欤？《元史・选举志》延烫醺袼不载，莫之详矣。其书体例庞杂，注亦浅陋。虽元人旧本，殊不足录。何孟春注《家语》称有元王广谋本，多所窜乱，今未之见。此书当即一时所成也。</p>
<p>△《圣学心法》・四卷（江苏巡抚采进本）</p>
<p>明成祖文皇帝撰。前有永乐七年御制序，谓以君道、父道、臣道、子道揭其纲，其下分而为目。有统言者焉，有专言者焉。今案首三卷及第四卷之前半，皆言君道。自统言以外，分子目二十有五。第四卷之後半卷，则以父道、子道、臣道附之。父道、子道有纲无目，臣道亦首为统言，而分列四子目。所采皆经史子集之文，每条後各有附注。考《实录》，载永乐七年二月甲戌，上出一书，示翰林学士胡广等曰：朕因闲暇，采录圣贤之言，今已成书。卿等试观之，有不善，更为朕言。广等观览毕，奏曰：帝王之要，备载此书，请刊印以赐。上曰：然。遂名曰《圣学心法》，命司礼监刊行，上亲为之序。则此书实成祖所自编，不由词臣拟进。其序以唐文皇作《帝范》十二篇自比。案成祖称兵篡位、悖乱纲常。虽幸而成事，传国子孙，而高煦、宸濠、铑姆之类，接踵称戈，咸思犯上，实身教有以致之。而乃依附圣贤，侈谈名教，欲附於逆取顺守。自序委曲繁重，至五千馀言，抑亦言之不怍矣。至於杀戮诸忠，蔓延十族。淫刑酷暴，桀纣之所不为者，夷然为之，可谓无复人理。而其序乃曰秦、隋之君，用法惨酷，倚苛暴之吏，执深刻之文。法外加法，刑外施刑，曾何有忠厚恻怛之意。死人之血，漂流於市；受刑之徒，比肩而立。此仁人君子所以痛伤也云云。天下万世，岂受此欺乎？</p>
<p>△《性理备要》・十二卷（安徽巡抚采进本）</p>
<p>明王三极撰。三极号少墩，仙游人。是书成於万历丁亥，取《性理大全》，摘其要语，以便诵习。仍冠以成祖御制序。去取不甚中理，盖坊刻陋本也。（谨案：此书因《性理大全》而删削之，皆永乐中所纂之原本，故仍列永乐中所纂之原第。若杨道会之《性理钞》，锺仁杰之《性理会通》，詹淮、陈仁锡《性理综要》、《性理标题汇要》，皆颠倒窜乱，非复原文，则仍各从其时代编之。）</p>
<p>△《颜子鼎编》・二卷（浙江巡抚采进本）</p>
<p>明徐达左编。高阳删补并注。达左字良夫，平江人。元季遁迹邓尉山。洪武初，起为建宁县学训导。旧本题为元人，误也。阳，嘉兴人。始末未详。观其持论，乃李贽、何心隐之流耳。考历代史志无颜子书。胡应麟《甲乙剩言》称，明太祖时朝鲜国进颜子书，却之。知其伪托也。惟宋张┉采经文为《希颜录》，元高安李纯仁、河北李鼐，递相补益。达左此编，成於至正庚子。前有自序，称鼐所编未及见纯仁所编，集亦有未然，因更定以成此编，阳又因达左之书重为点窜，首列达左旧目，各注其当删之由。次列新目，各注其增入之数。末有阳自识，称损益私裁，先後妄参，盖已非达左之旧矣。考达左原序，讥二家於《庄》、《列》之寓言杂取而不择，伊、雒考亭之绪论犹未尽举。而此本所引《庄》、《列》，连篇累牍，且所注提唱心学，剌剌不休，与达左之旨全乖。盖姚江末派，借颜子以阐禅宗，遂使先儒编辑之本志，窜乱无存。斯非特轻改古书，抑亦厚诬先贤矣。其曰《鼎编》，盖即鼎新之义。即其命名，亦明季纤诡之习也。</p>
<p>△《西村省己录》・二卷（浙江范懋柱家天一阁藏本）</p>
<p>明顾谅撰。谅字希武，上虞人，西村其别号也。洪武中，以荐为无锡县教谕。录中皆论修省之道，大旨醇正，词亦平近易晓，然持论未免稍迂。其书一刻於正统，再刻於弘治。万历九年，其十六世孙充，复访求旧本，手写而刊之。</p>
<p>△《杂诫》・一卷（浙江范懋柱家天一阁藏本）</p>
<p>明方孝孺撰。孝孺字希直，一字希古，号正学，天台人。以荐召授汉中府学教授。建文中，官至翰林侍讲学士，改文学博士。燕王篡位，抗节死。事迹具《明史》本传。乾隆四十一年，赐谥忠文。是书分三十八章，所言皆立身、行己之道，於日用为切近。已编入《逊志斋集》第一卷。此乃弘治辛酉，蜀人邹鲁摘出别行之本也。</p>
<p>△《夜行烛》・（无卷数，副都御史黄登贤家藏本）</p>
<p>明曹端撰。端有《太极图说述解》，已著录。明初理学，以端为冠。而其父崇事佛、老，端因采经传格言切於日用者，辑为此书。名《夜行烛》，以进其父。其书分类编辑，为目十有五，大抵取浅显易解之语。</p>
<p>△《月川语录》・一卷（河南巡抚采进本）</p>
<p>明曹端撰。端讲学之书，有《理学要览》一卷，《性理论》一卷。又有《儒家宗统谱》、《存疑录》，亡其卷数，并载《千顷堂书目》，今皆未见。是编乃真宁赵邦清辑其讲学之语为一卷，非端之全书，亦非端所自著，不足以尽其底蕴。然《千顷堂书目》载《月川语录》作一卷，则所见亦即此本矣。</p>
<p>△《从政名言》・二卷（江苏巡抚采进本）</p>
<p>明薛笞。笥小抖潦槁肌罚已著录。案竽昶祝宣德元年四月，服阕至都，上章愿就教职。宣宗特擢为御史，寻差监沅州银场。此书第二条，称吾居察院；第四条，称余始自京师来源南；则作於奉使沅州时也。其言皆切实通达，然精要已见《读书录》中，此其绪馀矣。</p>
<p>△《薛子道论》・一卷（编修程晋芳家藏本）</p>
<p>旧本题明薛笞。皆自蟆抖潦槁肌分姓出，别立此名，以炫俗听。盖明末诡诞之习，凡属古书，多改易其面目以求售。虽习见如《读书录》者，尚不免删窜以市欺也。</p>
<p>△《明良交泰录》・十八卷（江西巡抚采进本）</p>
<p>明尹直撰。直有《名臣赞》，已著录。是编为其致仕以後所作。成於弘治十七年，而表上於正德六年。书中皆援引经史，附以论断。一卷易三篇，书十二篇。二卷诗五篇，春秋传五篇，礼记二篇，孔子三篇，孟子五篇。三卷以下，则备述历代君臣问答之语，治忽兴衰之故，始自汉高，迄明孝宗，而明事当古事二之一。盖亦范祖禹《帝学》多述宋代祖宗之意。惟末卷自录其献纳之词，连篇累牍，虽序中引夏侯胜、魏徵、韩琦、司马光、欧阳修、杨士奇、李贤为例，然胜未尝著书，徵事为王方庆所集，琦特自编奏议，修与光与士奇与贤皆自为记载，非自附诸古名臣後，表进於朝也。《明史・直本传》，载孝宗薄其为人，令致仕。弘治九年，表贺万寿，并以太子当出阁，上承华箴，引先朝少保黄淮事，冀召对。帝却之。此书或亦是意欤？</p>
<p>（案：直之进退，未合儒者之道。然其言则儒家之言，列之《儒家》，从其书也。）</p>
<p>△《朱子学的》・二卷（副都御史黄登贤家藏本）</p>
<p>明邱霰唷｛鲇小都依褚墙凇罚已著录。是编上卷分下学、持敬、穷理、精蕴、须看、鞭策、进德、道在、天德、韦斋等十篇，下卷分上达、古者、此学、仁礼、为治、纪纲、圣人、前辈、斯文、道统等十篇。蔡衍钅晃序曰：上编自下学以至天德，由事而达理，而终之以韦斋，所以纪朱子之生平言行，犹《论语》之有乡党也。下编自上达以至斯文，由理而散事，而终之以道统，所以纪濂、洛、关、闽之学之所由来，犹《论语》之有尧曰也。然霾朱子之言以示学者，即仿朱子编《近思录》、《小学》之体足矣，何必摹拟《论语》，使之貌似圣人？况扬雄、王通之僭经，朱子尝深讥之。鲋是编，岂朱子所乐受乎？</p>
<p>△《居业录类编》・三十一卷（两江总督采进本）</p>
<p>明胡居仁撰。陈凤梧编。居仁有《易象钞》，已著录。凤梧字文鸣，庐陵人。弘治丙辰进士。官至右都御史，巡抚应天。是编凡分三十一类，类为一卷。序云录旧无铨次，不便观览。顷自山东巡抚改佐南台，舟次之暇，辄手自编订，以类相从，付门人无锡陈大尹名世，校而刻之，以广其传。此本盖从刻本传写者。昔薛蟆抖潦樾录》亦有原本及分类二刻，然论者谓分类失笠猓此本亦犹是也。</p>
<p>△《道一编》・六卷（浙江汪汝栗家藏本）</p>
<p>不著撰人名氏。编朱、陆二家往还之书，而各为之论断，见其始异而终同。考陈建《学锻ū妗吩唬撼腆蚨罩《道一编》，分朱、陆同异为三节。始焉如冰炭之相反，中焉则疑信之相半，终焉若辅车之相依。朱、陆早异晚同之说，於是乎成矣。王阳明因之，遂有《朱子晚年定论》之录，与《道一编》辅车之说，正相唱和云云。然则此书乃程敏政作也。敏政有《宋遗民录》，已著录。</p>
<p>△《性理要解》・二卷（浙江郑大节家藏本）</p>
<p>明蔡清撰。清有《易经蒙引》，已著录。是编以《性理要解》为名，而上卷题虚斋《看太极图说》，下卷题虚斋《看河图洛书说》。前有苏鲂颍称其冥搜之暇，神游太极。左图右书。字字而栉之，言言而综之，亦但举二书。其序词气拙陋，殆出依托。疑清本有此残稿，其後人汇为一编，强立此名，又伪撰鲂蜢肚耙病</p>
<p>△《虚斋三书》・（无卷数，浙江巡抚采进本）</p>
<p>明蔡清撰。是编即以《看太极图说》改名《太极图说》，以《看河图洛书说》改名《河洛私见》，而增以《艾庵密箴》五十条，故曰《三书》。乾隆壬戌，其裔孙蔡廷魁所刊，其名亦非清所自题也。</p>
<p>△《白沙遗言纂要》・十卷（衍圣公孔昭焕家藏本）</p>
<p>明张诩编。诩字廷实，南海人。成化甲辰进士。官至南京通政司左参议。尝受业於陈献章。《明史・儒林传》附载献章传末。是编采献章《白沙文集》中语，仿南轩《传道粹言》例，分为十类，以阐新会之本旨。献章之学，当时胡居仁、章懋等皆以为禅。诩溺禅尤深，即献章亦颇訾之。略见於罗钦顺、湛若水问答书中云。</p>
<p>△《文公先生经世大训》・十六卷（礼部尚书曹秀先家藏本）</p>
<p>明余瘫唷｜套肿踊，鄱阳人。弘治庚戌进士。官至隳喜颊使。内召为太仆寺卿，未及行，又擢吏部侍郎，未闻命而病卒。《明史・儒林传》附见胡居仁传中。蹋居仁之门人，又其婿也。是书成於正德甲戌，采《朱子文集》、《语类》二书，分类排纂为三十六门，别无一字之发挥。其曰《大训》，盖取与天球河图并重之义。然书所称者乃古圣先王之教典，非大贤以下所敢受，恐未必合朱子意也。</p>
<p>△《近言》・一卷（山西巡抚采进本）</p>
<p>明顾撰。有《国宝新编》，已著录。是书凡十三篇，而末一篇为序志。其体例仿扬雄《法言》、王符《潜夫论》，其篇名则取之刘勰《文心雕龙》也。所论皆持身涉世之道，大致平正无疵，而亦无深义。</p>
<p>△《传习录略》・一卷（编修程晋芳家藏本）</p>
<p>不著编辑者名氏。取王守仁《传习录》删存大略，曹溶收入《学海类编》者。《明史・艺文志》载王守仁《传习录》四卷，《聚乐堂书目》有戴经《传习录节要》一卷，《会稽县志》有刘宗周《阳明传习录选》，皆无《传习录略》之名。末有邹元标跋语，然亦但云尝读《传习录》，不云有所删辑。盖以《传习录》跋移缀之，均非其旧也。</p>
<p>△《慎言》・十三卷（衍圣公孔昭焕家藏本）</p>
<p>明王廷相撰。廷相字子衡，仪封人。弘治壬戌进士。官至兵部尚书。事迹具《明史》本传。是编前有嘉靖丁亥自序，称仰观俯察，验幽核明，有会於心，即记於册。二十馀年，言积数万，类分为十三篇，附诸集以藏於家。又论诸儒之失有曰，拟议过贪，则援取必广；性灵弗神，则诠择失精。由是旁涉九流，淫及纬术，卒使牵合附会之妄，以迷乎圣人中庸之轨云云。持论大抵不诡於正。然以拟议过贪诋诸儒，故罕考群言；以性灵弗神诋诸儒，故多凭臆见；甚至并五行分属四时，亦以为必无之理，则愈辨而愈亻真矣。本传称廷相博学好议论，以经术称。於《星历》、《舆图》、《乐律》、《河图》、《洛书》及周、程、张、朱之书皆有所论驳，然其说多乖僻。良得其实云。 






</p></div>
  <div class="adBottom">
    <script src="../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='216010.html' class='pagedaohang'>【上一篇】<i>:卷九十六・子部六○儒家类存目二</i></a></span><span class="tomenu"><a href="sikuquanshuzongmutiyao.html" title="四库全书总目提要" class="returnIndex">【回目录】</a>
</span><span class="toup1"><a href='216008.html' class='pagedaohang'>【下一篇】<i>：卷九十四・子部四○儒家类四</i></a></span></div>
  <div class="adBottom">
    <script src="../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../js/foot.js" type="text/javascript"></script>

</body>
</html>
