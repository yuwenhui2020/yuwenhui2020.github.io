<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>太平御览_卷三百六十一 ◎人事部二</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/taipingyulan/112383.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../templets/default/css/p.css" />
<link rel="stylesheet" type="text/css" href="../../templets/default/css/book.css" />
<script src="../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/taipingyulan/112383.html");
</script>
</head>
<body>
<div id="topbar">
  <div id="logo"><a href="../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../book_sbkk8_default.html">首页</a></li>
     
      <li><a href='../gudai.html'>古典文学</a></li>
      <li><a href='../../gushihui/gushihui.html'>故事会</a></li>
      <li><a href='../../meirongyangsheng/meirongyangsheng.html'>美容养生</a></li>
      <li><a href='../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="112383.html#" class="bds_more" data-cmd="more">分享到：</a><a href="112383.html#" class="bds_weixin" data-cmd="weixin" title="分享到微信">微信</a><a href="112383.html#" class="bds_qzone" data-cmd="qzone" title="分享到QQ空间">QQ空间</a><a href="112383.html#" class="bds_tsina" data-cmd="tsina" title="分享到新浪微博">新浪微博</a><a href="112383.html#" class="bds_tqq" data-cmd="tqq" title="分享到腾讯微博">腾讯微博</a><a href="112383.html#" class="bds_tqf" data-cmd="tqf" title="分享到腾讯朋友">腾讯朋友</a><a href="112383.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../book_sbkk8_default.html'>主页</a> > <a href='../gudai.html'>古代文学</a> > <a href='taipingyulan.html'>太平御览</a> > </div>
<div class="ad960"><script src="../../js/ad960sougou.js" type="text/javascript"></script></div>
<div id="maincontent">
  <h1 class="articleH1">卷三百六十一 ◎人事部二</h1>
  <div id="content"><span id="ad328_r">
    <script src="../../js/article.js" type="text/javascript"></script>
    </span><p>○产</p><p>《毛诗・鸿雁・斯干》曰：乃生男子，载寝之床 ，载衣之裳，载弄之璋。乃生女子，载寝之地，载衣之裼，载弄之瓦。</p><p>又《生民》曰：厥初生民，时维姜。诞弥厥月，先生如达。(后稷之在其母终人道，十月而生，生如达之生，言易也。)不坼不副，无灾无害。(言易也。凡人在母母则病，生则拆副，灾害其母，横逆人道。)以赫厥灵，上帝不宁。不康祀，居然生子。</p><p>《礼记・内则》曰：妻将生子，及月辰，居侧室。(侧室谓夹之室，次燕寝也。)夫使人日再问之。至生子，夫复使人日再问之。子生，男子设弧於门左，女子设於门右。(弧者，有事于武者也；者，妇人之佩巾。)三日始负子，男射女否。国君世子生，告於君。接以太牢。三日，卜士负之，射人以桑弧蓬矢六，射天地四方。</p><p>《左传・隐公玄年》曰：初，郑武公娶于申，曰武姜，生庄公及共叔段。庄公寤生，惊姜氏，故名寤生。</p><p>又《襄五年》曰：初，宋芮司徒生女子赤而毛，弃诸堤下。共姬之妾取以入，名之曰弃，长而美。</p><p>又《昭二十八年》曰：叔向娶申公巫臣氏，生伯石。伯石始生，子容之母走谒诸姑，(子容母，叔向嫂，伯华妻也。)曰："长叔姒生男。"姑视之，及堂，闻其声而还，曰："是豺狼之<u>一</u>声 也。狼子野心，非是，莫丧羊舌氏矣。"遂弗视。</p><p>又《昭二十九年》曰：公衍、公为之生也，其母亻皆出。(出之三日产舍。)公衍先生。公为之母曰："相与偕出，请相与偕告。"(留公衍母使待己共白公。)三日，公为生，其母先以告，公为为兄。公私喜於<u>一</u><u>一</u>谷而思於鲁，曰："务人为此祸也。(务人，公为也。始于公若谋逐季氏。)且后生而为兄，其诬也久矣。"乃黜之，而以公衍为太子。</p><p>《家语》曰：子夏问曰："商闻《易》之生人及万物，鸟兽昆虫各有奇偶，菩拗不同，而凡人莫知其情，惟达道德者能原其本焉。天一、地二、人三，三三为九，九九八十一，一主日，日数十，故人十月而生。八九七十二，偶以承奇，奇主辰，辰为月，月主马，故马十二月而生。七九六十三，三主斗，斗主狗，故狗三月而生。六九五十四，四主时，时主豕，故豕四月而生。五九四十五，五为音，音主猿，故猿五月而生。四九三十六，六主律，律主鹿，故鹿六月而生。三九二十七，七主星，星主虎，故虎七月而生。二九一十八，八主风，风主虫，故虫八月而化。其馀各从其类矣。鸟鱼生於<u>一</u><u>一</u>而属幼婶，故皆卵生。吞者八窍而卵生，龃嚼者九窍而胎生。昼生者类父，夜生者类母。敢问其皆然乎？"孔子曰："然。吾闻诸老聃，亦如子之言也。"</p><p>《史记・楚世家》曰：吴回生陆终，陆终生六子，拆副而生焉。</p><p>又曰：田婴有子四十馀人，其贱妾有子名文，以五月生。婴告其母："勿举也。"其母窃举生之。及长，因其兄弟而见其子文於田婴。婴怒其母曰："吾令若去此子，而敢生之，何也？"文顿首，因曰："君所不举五月子者何故？"婴曰："五月子者，长及户齐，将不利其父母。"文曰："人生受命於天乎，受命於户耶？"婴默然。文曰："必受命於天，君何忧焉？必受命於户，则可高其户耳。"</p><p>《汉书》曰：高祖七年春，令民产子复勿事二岁。(勿事，不使役也。)</p><p>又曰：卢绾与高祖同里，绾亲与高祖太上皇相爱，及生男，高祖、绾同日生，里中持羊酒贺两家。及高祖、绾壮学书，又相爱也。</p><p>又曰：武帝征伐四夷，重赋於民，民产子三岁则出口分，至於生子辄杀。玄帝议令民产子七岁及出口分。</p><p>《东观汉记》曰：敬隐宋后以王莽末年生，遭世仓卒，其母不举，弃之南山下。时天寒，冬十一月，再宿不死。外家出，过於道南，闻有儿啼声，怜之，因往就视，有飞鸟纡翼覆之，沙石满其口，鼻能喘，心怪违之，以有神灵，遂取而持归养，长至年十三岁，乃以归宋氏。</p><p>《后汉书》曰：窦武母产武，并产一蛇。</p><p>又曰：虞延初生，上有物，若一匹练，遂上升天，占者以吻吉。</p><p>《魏志》曰：黄初六年三月，魏郡太守孔羡《表黎<u>一</u><u>一</u>令程放书》言："掾汝南屈雍妻王以去年十月十二日，在草生男儿，从右腋生水腹下而出，其母自若，无他异痛，今疮已愈。母子安全无灾无害也。"</p><p>王隐《晋书》曰：齐王赘ㄕ，太安玄年，有妇人诣大司马门寄产，吏驱之。妇人曰："我截齐便去耳。"言毕不见。识者闻而恶之，至二年谋反诛。</p><p>又曰：程咸，字延休，魏郡武安人也。其母夜梦白头公授之以药曰："服此当生贵子也。"生咸，好学有才，为锺毓主记。毓弟会问有可与语吏否，毓乃称咸。</p><p>孙盛《晋<u>一</u><u>一</u>秋》曰：魏舒m主人<u>一</u>妻 产，俄闻车马之<u>一</u>声 ，问曰："男女？"从者入，反曰："男也。"年十五以兵死。又问寝者谁，曰魏公舒。默然谢之。</p><p>干宝《晋纪》曰：愍帝建兴三年，抱罕伎人产一龙子，色似锦文，望之如见神光在床 上，少有就视者。</p><p>《后魏书》曰：太祖道武皇帝讳圭，献明皇帝之子也，以建国三十四年七月七日生於参合陂北。明年，有榆生於理胞之坎，遂成林。</p><p>《前赵录》曰：刘渊字玄海，父豹，母呼延，梦服日<u>一</u>精<u>一</u>，十三月而生渊。刘聪母曰张夫人，十五月生聪焉。</p><p>《三十国春秋》曰：前秦蒲洪父怀归，为部落小帅，其母姜氏因寤产洪，惊悸而寤。</p><p>又曰：后凉秃发乌孤七世祖寿阗之在孕也，母梦一老父被发左衽，乘白马，谓曰："尔夫虽西移，终当东返，至京，必生贵男，长为人主。"言终胎动而寤，后因寝生寿阗被中，因以秃发为号，寿阗为名。</p><p>《后赵书》曰：黎<u>一</u><u>一</u>民妻产三男一女，勒赐乳母Y帛，以为休祥。</p><p>崔鸿《南燕录》曰：慕容德，少子，母公孙夫人，晋咸康中，昼寝生德，左右以告，方寤而起。既生，似郑庄公，曰："长必有大德。"遂以德为名。</p><p>《宋书》曰：王敬则母为女巫，常谓人云："敬则生时，胞衣紫色，后应得鸣鼓角。"人笑之曰："汝子得为人吹角，可矣。"</p><p>又曰：王镇恶之产也，当五月五日，家人欲弃之，其祖猛曰："昔孟尝君如是而相齐，此儿必兴吾族。"因以镇恶为名。</p><p>又曰：范晔字蔚宗，母如厕产之，额为砖所伤，故以砖为小字。</p><p>《北齐书》曰：武明娄皇后，讳昭君，性宽厚，不妒忌。高祖率众将讨西寇，出师之夜，后孪(生患切，双生子也。)生一男一女。左右以危急请追告高祖，后弗听，曰："王出统大兵，何得以我故轻离大军！"</p><p>《唐书》曰：幽州节度使刘济，怦之长子。初，母难产，既产，侍者初见是一大蛇，黑气勃勃，莫不惊走。及长，颇异常童。所居室焚，人皆惊救，从济容而出，众异之。累历牧宰。及怦为节度，济为行军司马。怦卒，军人<u>一</u>习<u>一</u> 河朔旧事，济请代父为帅，朝廷从之。</p><p>《庄子》曰：厉之人夜半生其子也，遽取火而视之，汲汲然恐其似己也。</p><p>《吕氏春秋》曰：夏后孔甲佃于东<u>一</u><u>一</u>i山，大风晦，迷入民室，主人方乳。或曰："后来是良日也，子必大吉"；或曰："不胜，必有殃咎"。乃取归，曰："为余子，谁敢殃之？"子成<u>一</u>人 ，幕动析鳎(音老。)斧破斩其足，遂为守者。孔子曰："呜呼！有命矣。"</p><p>《西京杂记》曰：王凤五月五日生，其父欲勿举，其母曰："田文五月五日生，父婴敕其母勿举，母窃举之，后为孟尝君。以占事推之，非不祥。"遂举之。</p><p>又曰：霍将军妻产二子，疑所为兄弟，或曰前生为兄，后生为弟。今虽俱日，亦宜以先生者为兄。或曰居上者宜为兄，居下者宜为弟，居下者前生，今宜以前生为弟。时霍光闻之，曰："昔殷王祖甲一产二子，曰嚣、曰良，以卯生嚣，以巳生良，则以嚣为兄，以良为弟。若以在上为兄，嚣亦当为弟矣。昔许僖公一产二女，曰娥、曰茂；楚大夫唐勒生二子，一男一女，男曰贞夫，女曰琼华，皆以先生者为长。近代郑昌、时文、长倩并一生二男，滕公一生二女，孝黎一生一男一女，并以前生者为长，霍氏亦以前生为兄焉。"</p><p>《玄中记》曰：朱梧县，其民服役，依海际居，产子以沙石自拥，不食米，止资鱼以为生气。</p><p>又曰：丈夫民，殷帝大戊使王英采药於西王母。至此绝粮，不能进，乃食木实，衣以木皮，终身无妻，产子二人，从背胁间出，其父则死，是为丈夫民，去玉<u>一</u>门 二万里。</p><p>《外国图》曰：长人国妖，六年乃生而白首，儿则长大，乘云而不还，龙类也。</p><p>崔玄山《濑乡记》曰：李母祠在老子祠北二里，祠门左有碑，文曰："老子圣母李夫人碑"。老子者，道君也，始起乘白鹿下，托於李氏胞中，七十二年产於楚国淮<u>一</u><u>一</u>苦县濑乡曲仁里。老子名耳，星<u>一</u>精<u>一</u>也，字伯<u>一</u><u>一</u>，号曰聃。</p><p>《孔演图》曰：孔子母徵在游大泽之陂，睡梦黑帝使请，己巳往梦<u>一</u>交<u>一</u> ，语曰："汝乳必於空桑之中。"觉则若感，生丘於空桑中。</p><p>《广志》曰：獠民皆七月生。</p><p>《帝系》曰：陆终娶鬼方国君之妹，谓之女牛生六子，孕而不育。三年，启其母左胁三人出，右胁三人出。</p><p>《风俗通》曰：生三子不举。俗说生子至於三子，似六畜，言其妨父母，故不举之也。谨按春秋《国语》："越王勾践令民生三子者与之乳母，生二子者与之饩。"三子，力不能独养，故与乳母。所以人民繁息，卒灭强吴，雪会稽之耻，行霸於中国者也。古陆终氏娶于鬼方，谓之女牛是生六子皆为诸侯。今人多生三子，悉成长，父母完安，岂有天所孕育而害其父母兄弟者哉？</p><p>又曰：不举寤生子。俗说儿堕地未能开目视者，谓之寤生，举寤生子妨父母。谨按《春秋左氏传》："郑武公娶于申，曰武姜，生庄公及共叔段。庄公寤生，惊姜氏，因名寤生。"武公老终天年，姜氏亦然，安有妨其父母乎？</p><p>又曰：汝南周霸，字翁仲，为太尉掾。妇於乳舍生女，自毒无男。时屠妇比卧得男，因相与私货易，裨钱数万。后翁仲为北海相，吏周光能见鬼，署光为主簿，使还致敬於郡县，因告光曰："事讫，腊日与小儿俱上冢，去家经十三年，不躬蒸尝。主簿微察，知相先君宁息，会同饮食，忻娱不已。往到於冢上，郎君沃酹，主簿俯伏在后。但见屠者弊衣蠡结，倨神坐，持刀割肉，有五时衣带青黑绶数人，彷徨<u>一</u><u>一</u>堂东西厢，不敢来前。"光怪其故。还至，引见问之。乞屏左右。起造於膝前，白事状如此。翁仲曰："主簿出，勿言。"因持剑上堂，谓妪："汝何故杀吾子？"妪大怒曰："卿常言儿声气喜学，似我老公，欲死欲作狂语。"翁仲曰："祠祭如不具服，子母立截！"妪辞穷情竭，泣涕具陈其故。时子巳年十八，呼与辞决曰："凡有子者，欲以承先祖，先祖不享血食，无可奈何。"自以衣裘僮仆车马送，迎取其女。女嫁为卖饼子妇，后m西平李文思，文思官至南<u>一</u><u>一</u>太守。翁仲便养从弟子熙，为高邑令。</p><p>又曰：颍川有富室，兄弟同<u>一</u>居 ，两妇数月皆怀妊。长妇胎伤，因闭匿之，产期至，同到乳母舍。弟妇生男，夜因盗取之，争讼三年，州郡不能决。丞相黄霸出坐殿前，令卒抱儿，取两妇各十步，叱妇曰："自往取之。"长妇抱持甚急，儿大啼叫；弟妇恐伤害之，因乃放与而止，甚怆怆。长妇甚喜。霸曰："此弟子也。"责问乃伏。</p><p>又曰：不举父同月子，俗云：妨父也。按《左传》，桓公之子与父同月生，因名子"同"。汉明帝亦与光武同月生。</p><p>《神仙传》曰：老子母怀之七十岁乃生，时割其左腋而生，生而白首，故谓之老子。</p><p>《列仙传》曰：木羽，钜鹿南祁乡人，贫，母王助产，尝探儿，儿生开眼，视母大笑，母乃惊怖。仍梦见大冠赤帻者守，儿曰："此司命君也，当报汝，使汝子木羽得仙。"后生儿，字木羽，所探儿。年十五，夜有车马迎之，过呼："木羽，木羽，为我御来。"遂相随去。</p><p>《列异传》曰：华子鱼为诸生，尝宿人门外，生人妇夜主。有两吏来诣其门，便相向僻易，欲退。相谓曰："公在此。"因踟蹰良久，一吏曰："籍当定，奈何得住？"乃前，向子鱼拜。相将入，出共语曰："当与几岁？"一人曰："当与三岁。"子鱼后故往视之，儿果年三岁已死。乃自喜曰："我固当公。"后果为太慰。</p><p>《益部耆旧传》曰：哀牢夷者，其先有妇人名沙壹，居于牢山。尝捕鱼於水中，触沉木，若有感，因怀妊，十月产子，男十人。后沉木化而为龙出水，沙壹忽闻龙语曰："若生我子，今悉何在？"九子见龙惊走，独小子不能走，背龙而坐，龙就而舐之。其母鸟语，谓背为九，谓坐为隆，因名小子曰九拢及后长大，诸兄共推以为王。</p><p>《博物志》曰：蜀郡诸山夷，名曰獠子，妇人妊身七月，生时必须临水，儿生便置水中，浮即养之，沉便遂弃也。至长皆拔去其上齿，后狗牙各一，以为身饰。</p><p>《论衡》曰：黄帝二十月而生。</p><p>又曰：唐文伯，河东蒲坂人也。其生亦以夜半时，m生，有人从门呼其父名。父出应之，不见人，见一木杖植其门侧，好善异于众。其父持杖入门以示人，人占曰："吉。"文伯位至广汉太守，以杖当得子之力矣。</p><p>谯周《法训》曰：一产二子者，当以后生者为兄，言其先胎也。答曰："此野人之凿语耳。君子不测暗，安知胎之先后也？"</p><p>《傅子》曰：昔燕赵之间，有三男子共娶一女，生四子，后争讼。廷尉延寿奏云："禽<u>一</u>兽 生子逐母，宜以四子还母，<u>一</u>尸<u>一</u>三男子于市。"</p><p>《世说》曰：<u>一</u>胡<u>一</u> 广本姓黄，五月生，父母恶之，乃置之瓮，投于江湖。翁见瓮流下，闻有小儿啼声，往取，因长养之以为子，登三司，流有中庸之号。广后不治其本亲服，云"我于本亲已为死人也"，世以此为深讥焉。</p><p>《搜神记》曰：陈仲举微时，尝宿黄申家，而申妇方产，有扣申门者，家人咸不知。久之，方闻屋里有言："宾堂下有人，不可进。"扣门者相告曰："今当从后门往。"其一人便往。有顷还，留者问之："是何等？名为何？当与几岁？"往者曰："男也，名为<u>一</u>奴<u>一</u>，当与十五岁。""后应以何死？"答曰："应以兵死。"仲举告其家曰："吾能相，此儿当以兵死。"父母惊之，寸刃不使得执也。至年十五，有置凿于梁上者，其末出，<u>一</u>奴<u>一</u>以为木也，自下钩之，凿从梁落，陷脑而死。后仲举为豫章太守，故遣吏往饷之申家，并问<u>一</u>奴<u>一</u>所在。其家以此具告仲举，仲举叹此谓命矣。(《幽明录》同。)</p><p>《异苑》曰：魏郡徐逮，字君。及妇平昌孟氏生儿，头有一角一脚，头正仰向，通身尽赤，落地无声，乘标而去。</p><p>又曰：丹<u>一</u><u>一</u>县骆庆妇，生一男一虎一，、虎毛色斑黑，牙爪皆备，即杀之。儿经六日而死，母不异。</p><p>又曰：沛国武标之妻林氏，玄嘉中怀身得病而死。俗忌含胎入柩，柩中要须割出。妻乳母伤痛之，乃抚<u>一</u>尸<u>一</u>而咒曰："若天道有灵，无令死被擘裂。"须臾，<u>一</u>尸<u>一</u>面V然上色，於是呼婢共扶之。俄顷，儿堕而<u>一</u>尸<u>一</u>倒也。</p><p>《嵩高山记》曰：昔<u>一</u><u>一</u>翟有妇人妊身，三十月乃生子，从母背上出。五岁便入北山学道，神明为母立祠，因号曰"开母祠"焉。</p><p>《太平御览》宋・李P</p></div>
  <div class="adBottom">
    <script src="../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='112384.html' class='pagedaohang'>【上一篇】<i>:卷三百六十二 ◎人事部三</i></a></span><span class="tomenu"><a href="taipingyulan.html" title="太平御览" class="returnIndex">【回目录】</a>
</span><span class="toup1"><a href='112382.html' class='pagedaohang'>【下一篇】<i>：卷三百六十 ◎人事部一</i></a></span></div>
  <div class="adBottom">
    <script src="../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../js/foot.js" type="text/javascript"></script>

</body>
</html>
