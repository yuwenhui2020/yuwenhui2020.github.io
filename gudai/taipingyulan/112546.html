<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>太平御览_卷一百九十七 ◎居处部二十五</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/taipingyulan/112546.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../templets/default/css/p.css" />
<link rel="stylesheet" type="text/css" href="../../templets/default/css/book.css" />
<script src="../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/taipingyulan/112546.html");
</script>
</head>
<body>
<div id="topbar">
  <div id="logo"><a href="../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../book_sbkk8_default.html">首页</a></li>
     
      <li><a href='../gudai.html'>古典文学</a></li>
      <li><a href='../../gushihui/gushihui.html'>故事会</a></li>
      <li><a href='../../meirongyangsheng/meirongyangsheng.html'>美容养生</a></li>
      <li><a href='../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="112546.html#" class="bds_more" data-cmd="more">分享到：</a><a href="112546.html#" class="bds_weixin" data-cmd="weixin" title="分享到微信">微信</a><a href="112546.html#" class="bds_qzone" data-cmd="qzone" title="分享到QQ空间">QQ空间</a><a href="112546.html#" class="bds_tsina" data-cmd="tsina" title="分享到新浪微博">新浪微博</a><a href="112546.html#" class="bds_tqq" data-cmd="tqq" title="分享到腾讯微博">腾讯微博</a><a href="112546.html#" class="bds_tqf" data-cmd="tqf" title="分享到腾讯朋友">腾讯朋友</a><a href="112546.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../book_sbkk8_default.html'>主页</a> > <a href='../gudai.html'>古代文学</a> > <a href='taipingyulan.html'>太平御览</a> > </div>
<div class="ad960"><script src="../../js/ad960sougou.js" type="text/javascript"></script></div>
<div id="maincontent">
  <h1 class="articleH1">卷一百九十七 ◎居处部二十五</h1>
  <div id="content"><span id="ad328_r">
    <script src="../../js/article.js" type="text/javascript"></script>
    </span><p>○园圃</p><p>《说文》曰：园树果，圃树菜也。</p><p>《易》曰：贲于丘园，束帛戋戋。</p><p>《毛诗》曰；园有桃，其实之肴。</p><p>又曰：折柳樊圃。</p><p>《周礼》曰：场人，掌国之场圃，而树之果z珍异之物，以时敛而藏之。凡祭祀、宾客，供其果z，享亦如之。注云：果，枣栗之属。z，爪瓠之属。珍异，蒲桃、枇杷之属。</p><p>又曰：大宰九职，二曰园圃，毓草木。</p><p>又曰：园廛二十而一。注云：以利少，故二十而税一也。廛，城市中空地。</p><p>又曰：圃以树事贡草木，谓果瓜葵韭。</p><p>《论语》曰：樊迟请学为圃，子曰："吾不如老圃。"</p><p>《史记》曰：梁有漆园，楚有桔柚园。</p><p>又曰：王剪为秦将伐楚，请善田宅园池甚众。</p><p>《汉书》曰：始曹参微时，与萧何善，及为宰相，有隙。至何且死，所推贤唯参。参代何为相国，举事无所变更，一遵何之约束。择郡国吏长大，讷於文辞，谨厚长者，即召为丞相史。史之刻深，欲务声名，辄斥去之。日夜饮酒，卿大夫以下吏及宾客见参不事事，来者皆欲有言。至者，参辄饮以醇酒，度其欲有言，复饮酒，醉而后去，终莫得开说，以为常。相舍后园近吏舍，吏舍日饮歌呼。从吏患之，无如何，乃请参游后园。闻吏醉歌呼，从吏幸相怒召按之。乃反取酒张坐饮，大歌呼与相和。参见人之有细过，掩匿覆盖之，府中无事。</p><p>又曰：董仲舒，广川人也。以治春秋，孝景时为博士。下帷讲诵，弟子传以九次相授业，或莫见其面。盖三年不窥园囿，其<u>一</u>精<u>一</u>如此。</p><p>《后汉书》曰：法真隐大泽，讲论艺术，历年不窥园囿也。</p><p>又曰：窦宪以贱直请夺沁水公主田园，(沁水，明帝女。)主畏逼，不敢言。后肃宗驾出游过园，指以问宪，宪<u>一</u><u>一</u>喝不得对。(<u>一</u><u>一</u>，於禁反。喝，一介反。犹噎塞也。)后发觉，帝大怒，责宪曰："贵主尚见侵夺，何况小人哉！国家弃宪如孤雏腐鼠耳。"宪大震惧。</p><p>《魏志》曰：颜斐，字文林。为京兆守，於府下起菜园，使吏投简锄治也。</p><p>《晋书》曰：范任好学，外氏家贫，无以资给。汪乃庐于园中，布衣蔬食，然薪写书，写毕，诵读亦遍，遂博学多通，善谈名理。</p><p>又曰：华M既废黜，武帝后又登凌云台，望见M苜蓿园，阡陌甚整，依然感旧。太康初，大赦，乃得袭封。久之，拜城门校尉，迁左卫将军。数年，以为中书监。</p><p>又曰：和峤性至俭，家有好李，帝求之，不过数十。王济侯其上直，率少年诣园，共啖毕，伐树而去。</p><p>王隐《晋书》曰：凉州牧张骏增筑四城，相去各千步。东城殖园果，命曰讲武场；北城殖园果，命曰玄武圃，皆有宫殿。</p><p>《宋书》曰：柳元景多产业，居南岸有数十亩菜园。时有人求之，或留钱，元景曰："本立园自为供吃，岂求利耶？"</p><p>《齐书》曰：世祖太子性颇奢丽，宫内多雕饰，<u>一</u>精<u>一</u>绮过於王宫。开拓玄圃，园与台、(城北堑等，其中起出池阁。)楼、观、塔、宇多聚奇石，妙极山水。虑上宫望见，乃傍列修竹，内施高障，造游墙数百间，施诸机巧宜须障蔽。以晋明帝为太子时立西池，乃启世祖引前例，求於东田起小苑，上许之，穷极制度。</p><p>《陈留耆旧传》曰：范丹学通三经，常自任灌园。</p><p>《向秀别传》曰：秀与吕安灌园於山<u>一</u><u>一</u>，收其馀利，以供酒食之费。</p><p>《庄子》曰：子贡过汉<u>一</u><u>一</u>，见一文人为圃畦，凿隧而入，抱瓮而出灌。子贡曰："有机於此，一日浸百畦，用力甚寡而见功多，夫子不欲乎？"为圃者仰而视之曰："奈何？"曰："凿木为机，后重前轻，挈水若抽，其名为槔者。"圃者忿然作色而笑曰："吾闻之吾师，有机械者必有机事，有机事者必有机心。机心存於胸中，则纯白不备；纯白不备，则神生不定；神生不定者，道之所不载也。吾非不知，羞不为也。"子贡告孔子，孔子曰："假修浑沌之术者也。"</p><p>《杂记》曰：於陵子辞卿相而桔槔灌园。</p><p>又曰：戴宏为河间相，自免归而灌蔬，以经教授也。</p><p>《西京杂记》曰：茂陵富人袁广，藏j巨万，家童八九百人。於邙山下筑园。东西五里百步，激流水注其内。构石为山，高十馀丈，连延数里。养白鹦鹉、紫鸳鸯、旄牛、青兕，奇禽怪兽，委积其间。聚沙为洲，激水为波潮，其中<u>一</u>江<u>一</u> 鸥海鹄，乳雏产d，延漫林池。奇树异草，靡不具植。屋皆徘徊连属，重x修廊，行之，移晷不能偏。广有罪诛，没入为宫园，鸟兽草木，佥移上林苑中。</p><p>又曰：乐游园自生玫C树，树下多苜蓿。苜蓿亦名怀风，时人或谓光风，风在其间常肃肃然，日照其花，有光彩，故名苜蓿曰怀风，茂陵谓之连枝草。</p><p>又曰：梁孝王兔园有落猿岩、栖龙岫、雁池、鹤洲、凫渚，宫观相属。</p><p>《隋图经》曰：《史记》谓梁孝王筑东苑，方三百里，是曰兔园。</p><p>王褒《云<u>一</u><u>一</u>记》曰：车箱阪下有梨园一顷，树数百株，青翠繁密，望如车盖。</p><p>《水经注》曰：睢水东南流，入於竹圃，水次绿竹荫渚，青青实望，世人言梁王竹园也。</p><p>又曰：玄瓠湾中地数顷有栗园，栗小，殊不并固安之实也；然岁贡三百石以充天府。水渚即栗洲，树木高茂，望若屯云，中有栗堂，甚闲敞，牧宰英彦多所游保</p><p>《魏志》曰：有芳林园、桐园，芳林后避少帝讳，改为华林。</p><p>《晋宫阁名》灵芝园。邺有鸣鹤园、蒲桃园、华林园。</p><p>司马彪《续汉书》曰：濯龙园在洛<u>一</u><u>一</u>西北角也。</p><p>郭仲产《仇池记》城东有苜蓿园。</p><p>《列女传》：鲁漆室之女曰："昔有客系马园中，马逸，践葵，使予终岁不饱葵。"</p><p>《淮南子》曰：园有螫毒，葵藿为之不采。</p><p>《陈留记》曰：园C，襄邑人也。C始居园中，故代谓之园公。</p><p>《天文要集》曰：庖瓜为天子果园，又天园主果实茄蓄储。</p><p>又曰：芙蓉园，本隋氏之离宫，居地三十顷，周回十七里，贞观中赐魏王泰。泰死，又赐东宫，令属家令寺。园中广厦修廊，连亘屈曲，其地延袤爽垲，跨带原隰，又有修竹茂林，绿被冈阜，东坂下有凉堂，堂东有临水亭，按《黄图》曲池，汉武所造，周回五里，池中遍生荷芰菰蒲冒间禽鱼翔泳。宣帝立庙曲池之北，名曰乐游庙。即今N平坊内基趾是也。此在秦为宜春苑，在汉为乐游苑。宇文恺营建京城，以罗城东南地高不便，故缺此隅头一坊，馀地穿入芙蓉池以虚之。</p><p>《郡国志》云：西夷有荔支园。k僮，施夷中最贤者。古之谓k僮之富，多以荔支为业，园植万株，树收一百五十斛。</p><p>《隋图经》曰：司竹园在T县东十二里，穆天子西征至玄池乃植竹，即此是也。</p><p>《史记》曰渭川千亩竹，汉谓杜竹林，故有司竹都尉；《西都赋》所谓杜滨，其足竹林果园芳草甘木也。</p><p>○圈</p><p>《史记》曰：窦太后好黄老书，召辕固问老子书，固曰："此家人言耳。"太后怒曰："安得司空城旦书乎？"乃使固入圈击豕。</p><p>《汉书》曰：孝武帝作建章宫，度为千门万户，其西则数十里虎圈。</p><p>又曰：李禹有<u>一</u>宠<u>一</u> 於太子，然好利，亦有勇。尝与侍中贵人饮，侵陵之，莫敢应。后诉之上，上召禹，使制虎，悬下圈中，未至地，有诏引出之，禹从洛中以剑斫绝累，欲刺虎。(师古曰：落与络同，谓当时H络而下也。累，索也。)上壮之，遂救止焉。</p><p>《三辅故事》曰：师子圈在建章宫西南。</p><p>《列士传》曰：秦召公子无忌，忌不行，使朱亥奉璧。秦王大怒，将朱亥着虎圈中，亥_目视虎，虎不敢动。</p><p>《郡国志》曰：雍州虎圈在通化门东二十五里。秦王置朱亥於其中，亥_目，虎不敢动。</p><p>汉文帝问上林尉处及冯婕妤，当熊在此。</p><p>《汉宫殿疏》曰：有彘圈，有师子圈，武帝造。秦故虎圈，周匝三十五步，长二十步，西去长安十五里。</p><p>○牢</p><p>《说文》曰：牢，闲养牛马园也。</p><p>《诗》曰：乃造其曹，执豕于牢。注云：曹，群也；言搏豕於牢中，以为饮酒之ァ</p><p>《穆天子传》曰：高奔戎获虎，畜於东虞，命曰虎牢。(事具州群。)</p><p>曹子建《求自试表》曰：如微才不试，没世无闻，禽息鸟视，终於白首，此徒圈牢之养物，非臣之所志也。</p><p>○藩篱</p><p>《易》曰：羝羊触藩，羸其角。</p><p>《诗》曰：折柳樊圃。(樊，或云藩。)</p><p>《左传》曰：宋向戌请弭诸侯之兵。襄公二十七年，诸侯之大夫会於宋，以藩为军。注云：示不相忌也。</p><p>又《哀十二年》：卫侯会兵于郧。吴人藩卫侯之舍。子服景伯谓子贡曰："夫诸侯之会，事既毕矣，侯伯致礼，地主归饩，以相辞也。今吴不行礼於卫，而藩其君舍以难之，子盍见太宰？"乃请束锦以行，乃兔卫侯。</p><p>《晋书》曰：庾衮，字叔褒。初，衮诸父并贵盛，唯衮父独安贫约。躬耕稼穑，以给供养，而执事勤恪，与弟子树篱，跪以授条。或曰："今在隐屏，先生何恭之过也？"答曰："幽显易操，非君子意也。"</p><p>《宋书》曰：谢瞻，字宣远。弟晦，时为宋台右卫，权遇已重，於彭城还都迎家，宾客辐凑。瞻在家，惊骇谓晦曰："吾家以远退为业，汝遂势倾朝野，此岂门户福耶？"乃坚篱隔门庭，曰："吾不忍见此。"</p><p>《南朝宫苑记》曰：建康篱门，旧南北两岸篱门五十六所，盖京邑之郊门也，如长安东都门亦周之郊门。<u>一</u>江<u>一</u> 左初立，并用篱为之，故曰篱门。南篱门在国门西，三桥篱门在金光宅寺侧。东篱门本名肇建篱门，在古肇建市之东。北篱门今覆舟东头玄武湖东南角，今见有亭，名篱门亭。西篱门在石头城东，护军府在西篱门外路北。白杨篱门外有石井篱门。</p><p>《庄子》曰：愿游其藩。</p><p>《闲居赋》曰：芳枳坚篱。</p><p>宋玉对问曰：藩篱之`。</p><p>《鹪鹩赋》曰：鹪鹩长於藩篱之下。</p><p>○华表</p><p>崔豹《古今注》：程雅问曰："尧设诽谤之木何也？"答曰："今之华木，以横木<u>一</u>交<u>一</u> 柱头，状如华，形似桔槔，大路<u>一</u>交<u>一</u> 衢悉施焉。或谓之表木，以表王者纳谏，亦以表识衢路。秦乃除之，汉始复焉。今西京谓之<u>一</u>交<u>一</u> 午柱。</p><p>辽东华表。(见鹤门。)</p><p>燕昭王墓前华表。(见门。)</p><p>《太平御览》宋・李P</p></div>
  <div class="adBottom">
    <script src="../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='112547.html' class='pagedaohang'>【上一篇】<i>:卷一百九十八 ◎封建部一</i></a></span><span class="tomenu"><a href="taipingyulan.html" title="太平御览" class="returnIndex">【回目录】</a>
</span><span class="toup1"><a href='112545.html' class='pagedaohang'>【下一篇】<i>：卷一百九十六 ◎居处部二十四</i></a></span></div>
  <div class="adBottom">
    <script src="../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../js/foot.js" type="text/javascript"></script>

</body>
</html>
