<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>太平御览_卷二百五十五 ◎职官部五十三</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/taipingyulan/112488.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../templets/default/css/p.css" />
<link rel="stylesheet" type="text/css" href="../../templets/default/css/book.css" />
<script src="../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/taipingyulan/112488.html");
</script>
</head>
<body>
<div id="topbar">
  <div id="logo"><a href="../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../book_sbkk8_default.html">首页</a></li>
     
      <li><a href='../gudai.html'>古典文学</a></li>
      <li><a href='../../gushihui/gushihui.html'>故事会</a></li>
      <li><a href='../../meirongyangsheng/meirongyangsheng.html'>美容养生</a></li>
      <li><a href='../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="112488.html#" class="bds_more" data-cmd="more">分享到：</a><a href="112488.html#" class="bds_weixin" data-cmd="weixin" title="分享到微信">微信</a><a href="112488.html#" class="bds_qzone" data-cmd="qzone" title="分享到QQ空间">QQ空间</a><a href="112488.html#" class="bds_tsina" data-cmd="tsina" title="分享到新浪微博">新浪微博</a><a href="112488.html#" class="bds_tqq" data-cmd="tqq" title="分享到腾讯微博">腾讯微博</a><a href="112488.html#" class="bds_tqf" data-cmd="tqf" title="分享到腾讯朋友">腾讯朋友</a><a href="112488.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../book_sbkk8_default.html'>主页</a> > <a href='../gudai.html'>古代文学</a> > <a href='taipingyulan.html'>太平御览</a> > </div>
<div class="ad960"><script src="../../js/ad960sougou.js" type="text/javascript"></script></div>
<div id="maincontent">
  <h1 class="articleH1">卷二百五十五 ◎职官部五十三</h1>
  <div id="content"><span id="ad328_r">
    <script src="../../js/article.js" type="text/javascript"></script>
    </span><p>○刺史下</p><p>《隋书》曰：杨尚希素有足疾。上谓之曰："蒲州出美酒，足堪养病，屈公卧治之。"於是出拜蒲州刺史。</p><p>又曰：高励拜楚州刺史，吏民安之。先是，城北有伍子胥庙，其俗敬鬼，祈祷者必以牛酒，至破产业。励叹曰："子胥贤者，岂宜损百姓。"乃告谕所部，自此遂止，百姓赖之。</p><p>又曰：张威以罪免，后从上祠泰山。至洛<u>一</u><u>一</u>，上谓威曰："自朕之有天下，每委公以重镇，可谓推赤心矣。何乃不修名行，惟利是视？岂直孤负朕心，亦且累卿名德。"因问威曰："公所执笏，今安在？"威顿首曰："臣负罪亏失，无颜复执，谨藏於家。"上曰："可持来。"威明日奉笏以见。上曰："虽不遵法度，功效实多，朕不忘之。今还公笏。"于是复拜洛州刺史。</p><p>又曰：梁彦光拜赵州刺史。彦光言於上曰："臣前待罪相州，百姓呼为戴帽饧。臣自分废黜，无复衣冠之望，不谓天恩复垂收采。请复为相州，改弦易调，庶有以变其风俗，上答隆恩。"上从之，复为相州刺史。豪猾者闻彦光自请而来，莫不嗤笑。彦光下车，发`奸隐，有若神明，於是狡猾之徒莫不潜窜，合境大骇。</p><p>《唐书》曰：天授二年正月，天后内出绣袍，赐新除都督、刺史。其袍皆刺绣作山形，绕山勒回文，铭曰："德政惟明，职令思平，清信忠勤，劳进躬亲。"自此每新除都督、刺史，必以袍赐之。</p><p>又曰：李择言，开元中为汉、褒、相、岐四州刺史。安德郡公所历，皆以严治拧Ｆ湓诤褐荩张嘉贞为益州长史判都督事，性简贵，待管内刺史礼隔，而引择言同榻坐谈正理，时人荣之。</p><p>又曰：袁光庭者，河西戍将，天宝末为伊州刺史。禄山之乱，西北边戍兵入赴难，关、陇郡邑皆为吐蕃所拔，惟光庭守伊州累年。外救不至，虏百端诱说，终不屈，部下如一。及矢石既尽，粮储并竭，城将陷没，光庭手杀其妻子，自焚而死。朝廷闻之，赠工部尚书。</p><p>又曰：曹王皋上书言理道，拜为衡州刺史。坐小法，贬潮州刺史。杨炎作相，复以皋为衡州刺史。初，皋为御史覆讯，惧贻太妃忧，出则素服，入则公服，言貌如平常，太妃不知之也。及为潮州，诡词谓迁官，至是复为衡州，方具以事白太妃。因泣下，具言非疾不敢有闻。其沉密重慎如此。</p><p>又曰：贞元初，德宗以奉先县令郑瑜为饶州刺史，昭应县令韦武为遂州刺史，华原县令崔琮为汝州刺史，蓝田县令韦贞伯为舒州刺史，T令李曾为郢州刺史。录善政也，各赐马一匹，并彩物衣服以遣之。</p><p>又曰：元和十四年十月，上欲以潮州刺史韩愈为袁州刺史。愈至潮州献上表，上对宰臣曰："昨日韩愈表，因思当时所论佛骨，大是爱我，我岂不知？然为人臣，不当言人主事佛乃年促也。我以是恶之。"是时上深欲擢用愈，候宰臣启之耳。皇甫D素嫉愈，乃曰："终是狂疏，且与移一郡。"故有是命。</p><p>又曰：刘禹锡移授播州刺史，御史中丞裴度奏："禹锡母年八十，今播州乃猿所居，人迹罕至。禹锡诚合得罪，然其老母必至不得行，则须与子为死别，伤陛下孝理之风。伏请屈法，稍移近处，使得终养。"上曰："夫为人子，每事尤须修谨，常恐贻亲之忧。今禹锡所坐，更合重於他人，岂可以此论。"度不能对。上曰："我所言，是责人子之事，然终不能伤其所亲之心。"明日改授禹锡为连州刺史。</p><p>又曰：崔珙，太和七年正月拜广州刺史，兼岭南节度使。延英中谢，帝问以抚理南海之宜，珙奏对明辨，帝深嘉之。时高r镇徐州，承智兴之后，军骄难制，军士数犯法，上欲择威望之帅以临之，久难其才。会珙言事慷慨，谓宰臣曰："崔珙言事，神气真爽，此可以临徐人。"即以王茂先代珙镇广南，授珙检校工部尚书、徐州刺史。</p><p>又曰：张贾出守衢州。辞日，文宗谓贾曰："闻卿大善长行。"贾知上不喜博，遂自解说，乃曰："臣公事之馀，聊与宾客为戏，非有所妨也。"上曰："岂谓好之而不妨事耶！"自后刺史面辞日，上必殷勤戒饬，曰："无嗜博，无饮酒。"</p><p>又曰：浑，{之子。开成初年，相拟寿州刺史，文宗曰："，勋臣子弟，岂可以委牧民。仲尼有言：不如多与之邑。今我念其先人之功，与之致富可也。"宰臣曰："常历名郡，有政能。"乃从之。</p><p>又曰：开成二年，幽州节度使史元忠奏当管八州，准门下牒追刺史右鱼各一只。臣勘自天宝末年，频有兵戈，并多失坠，伏乞各赐新铜鱼。可之。</p><p>又曰：李笔谌曛荽淌贰Ｎ政严简，州境肃然。与兄升、弟晕尤相笃睦，升等每月自东都省保往来微行，州人不之觉。其清慎如此。</p><p>又曰：孔若思为衡州刺史。先是，诸州别驾皆以宗室为之，不为刺史致敬，由是多行不法。若思至州，举奏别驾李道钦罪犯，请加鞫讯。乃诏别驾於刺史致礼，自若思始也。</p><p>又曰：萧复累迁同州刺史。时州人阻饥，有京畿观察使储廪在境内，复辄以Q贫人，为有司所劾，诏下削阶受代。亲友唁之，复怡然曰："苟利於人，敢惮薄责。"</p><p>又曰：赵昌除华州刺史，辞於麟德殿。时年八十有馀，趋拜轻捷，占对详明。上退而叹异，宣令宰臣密访其颐养之道以奏焉。</p><p>又曰：咸通中卫洙奏状称："蒙恩除授滑州刺史，官号中一字与臣家讳音同，虽文字有殊，而声韵难别，请改授闲官者。"敕曰："嫌名不讳，著在礼文，成命已行，固难依允。"</p><p>《五代史・后唐书》曰：李嗣肱，克修之子也，少有胆略。时朱<u>一</u>温<u>一</u> 将贺德伦急攻县。朱<u>一</u>温<u>一</u> 率师五万，合势营於之西；嗣肱自下博率骑三百，薄晚与贼之樵刍者相杂。日既晡，入朱<u>一</u>温<u>一</u> 营门，诸骑相合，大噪，弓矢星发，阚驰突，汴人不知所为，营中大扰。既暝，敛骑而退。是夜，朱<u>一</u>温<u>一</u> 烧营而遁，解县之围，以功特授蔚州刺史。</p><p>又曰：庄宗以教坊使陈俊为景州刺史，内园栽接使储德源为宪州刺史。伶人剖符，非制也。上初平汴州，陈竣德源皆为乐官，周匝所荐，上许之。典郡郭崇韬以为不可，遂寝。伶官言之者众，上密召崇韬谓之曰："予已许陈俊一郡，今经年未行，卿虽以正言匡谏，我每惭见二人，卿当屈意行之。"故有斯命。</p><p>又曰：前洋州节度副使程V徽、陈利见请於瀛、莫两州界起置营田以备边，因授V徽莫州刺史，充两州营田使。</p><p>《五代史・梁书》：开平四年九月诏曰："魏博管内刺史比来州务并委督邮，遂使曹官擅其威权，州牧同於闲冗，俾循通制，宜塞异端，并河南诸州例，刺史得以专达。"时议者曰："唐朝宪宗乌重裔为沧州节度史，尝称河朔六十年，能抗拒朝命者，以夺刺史权与县令职而自作威福耳！若二千石各得其柄，又有镇兵，虽安史挟奸，岂能据一墉而叛哉！遂奏以所管德、棣、景三州各还刺史职，分州兵并隶收管。是后虽幽、镇、魏三道以河北旧风自相传袭，惟沧州一道独禀命受代，自重裔制置使然也，则梁氏之更张，正合其者矣。"</p><p>《五代史》曰：晋少帝开运中，沈斌为祁州刺史。契丹自恒州驱牛羊过城下，斌乃出州兵击之，为契丹<u>一</u>精<u>一</u>骑i门邀击之，州兵陷贼。赵延寿知其无兵，遂与藩贼急攻之，仍呼谓斌曰："沈使君，我故人也，择祸莫若轻！早以城降，无自辱也。"斌登城呼而报曰："侍中父子误计陷於腥膻，忍以大羊残害父母<u>一</u>之 邦，不自羞惭，反有德色。沈斌弓折箭尽，宁为国家死耳，不效公所为也。"翌日城陷，斌自<u>一</u>杀。</p><p>《三辅决录》曰：韦康代父为凉州刺史，父出止传舍，康入官宇，时人荣之。</p><p>《桓石秀别传》曰：石秀为竟陵太守，迁<u>一</u>江<u>一</u> 州刺史，非其志也。治称不烦，在州郡弋钓山泽，纵心游览而已。善驰射，望之若画。</p><p>《桓氏家传》曰：范为兖州刺史，表谢曰："喜於复见选擢，惭於不堪所职，悲於恋慕阙廷，三者<u>一</u>交<u>一</u> 集，不知所裁。"</p><p>黄泰《<u>一</u>交<u>一</u> 广记》曰：秦兼天下，改州牧为刺史。朱明之时则出巡行封部，玄英之月则还诣天府表奏。刺者，言其刺举不法。史者，使也。</p><p>《异苑》曰：晋陵韦朗，家在延陵。元嘉初，忽见庭前井中有人，长尺馀，所被带、组、甲、麾伍相应相随出门，良久乃荆朗兄薮颇善占筮，常云"吾子弟当至刺史"，朗历清、广二州。</p><p>《郭子》曰：王丞相治扬州廨舍，案行而言："我正为次道理此耳。"何次道少为王公所知重，故有此叹。</p><p>《太平御览》宋・李P</p></div>
  <div class="adBottom">
    <script src="../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='112489.html' class='pagedaohang'>【上一篇】<i>:卷二百五十六 ◎职官部五十四</i></a></span><span class="tomenu"><a href="taipingyulan.html" title="太平御览" class="returnIndex">【回目录】</a>
</span><span class="toup1"><a href='112487.html' class='pagedaohang'>【下一篇】<i>：卷二百五十四 ◎职官部五十二</i></a></span></div>
  <div class="adBottom">
    <script src="../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../js/foot.js" type="text/javascript"></script>

</body>
</html>
