<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>太平御览_卷二百一十五 ◎职官部十三</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/taipingyulan/112528.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../templets/default/css/p.css" />
<link rel="stylesheet" type="text/css" href="../../templets/default/css/book.css" />
<script src="../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/taipingyulan/112528.html");
</script>
</head>
<body>
<div id="topbar">
  <div id="logo"><a href="../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../book_sbkk8_default.html">首页</a></li>
     
      <li><a href='../gudai.html'>古典文学</a></li>
      <li><a href='../../gushihui/gushihui.html'>故事会</a></li>
      <li><a href='../../meirongyangsheng/meirongyangsheng.html'>美容养生</a></li>
      <li><a href='../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="112528.html#" class="bds_more" data-cmd="more">分享到：</a><a href="112528.html#" class="bds_weixin" data-cmd="weixin" title="分享到微信">微信</a><a href="112528.html#" class="bds_qzone" data-cmd="qzone" title="分享到QQ空间">QQ空间</a><a href="112528.html#" class="bds_tsina" data-cmd="tsina" title="分享到新浪微博">新浪微博</a><a href="112528.html#" class="bds_tqq" data-cmd="tqq" title="分享到腾讯微博">腾讯微博</a><a href="112528.html#" class="bds_tqf" data-cmd="tqf" title="分享到腾讯朋友">腾讯朋友</a><a href="112528.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../book_sbkk8_default.html'>主页</a> > <a href='../gudai.html'>古代文学</a> > <a href='taipingyulan.html'>太平御览</a> > </div>
<div class="ad960"><script src="../../js/ad960sougou.js" type="text/javascript"></script></div>
<div id="maincontent">
  <h1 class="articleH1">卷二百一十五 ◎职官部十三</h1>
  <div id="content"><span id="ad328_r">
    <script src="../../js/article.js" type="text/javascript"></script>
    </span><p>○吏部侍郎</p><p>《隋书》曰：陆彦师为吏部侍郎。隋承周制，官无清浊。彦师在职，凡所任人，颇甄别於士庶。论者美之。</p><p>又曰：高孝基为吏部侍郎，房玄龄、杜如晦与选，孝基特加赏异。后以为知人。</p><p>又曰：炀帝以尚书六曹：吏部、礼部、兵部、刑部、民部、工部各置侍郎一人，以贰尚书之职。</p><p>《唐书》曰：高季辅为吏部侍郎，凡所铨叙，时称允当。从幸翠微宫，太宗赐金背镜一面，以表其清鉴焉。</p><p>又曰：天后以许子孺为天官侍郎，孺不以藻饰为意。其补官悉委令史勾直，时谓勾直曰平配。后崔玄ノ之，介然自守，绝於请谒。为职政者所忌，转文昌左丞，选司令史乃设斋自庆。武太后闻之，复拜为天官侍郎。</p><p>又曰：席豫为吏部侍郎，玄宗谓之曰："以卿前为考功，职事平允，故有此授。"豫典选六年，复有令誉。</p><p>又曰：房颖叔拜天官侍郎，自其高祖景伯至颖叔，四代咸居选部，时论荣之。</p><p>又曰：韦陟为吏部侍郎，常病选人冒名，接脚窃授。缺员既少，取士良难。正调者被挤，伪集者冒进。陟刚肠嫉恶，风彩严正，见选人疑其有瑕，按声盘诘，无不首伏。每岁皆赎得数百员阙，以待淹滞。常谓所亲曰："使陟知铨衡一二年，则无人可选矣。"</p><p>又曰：崔群征拜吏部侍郎，穆宗召见别殿，谓群曰："我升储位，知卿为羽翼。"群曰："先帝意元在陛下，顷者授陛下淮西节度使，臣奉命草制，且曰：'能辨南<u>一</u><u>一</u>之牍，允符东海之贤。'若不知先帝深旨，臣岂敢轻言。</p><p>又曰：崔郸为兵部侍郎，本管判吏部东铨事。文宗勤於政道，每苦选曹讹弊延英，谓宰臣曰："吏部殊不选才，安得摭实无滥，可厘革否？"李石对曰："令录可以商量，他官且宜循旧。"上曰："循旧如配官耳，贤不肖安能甄别？"乃召三铨，谓之曰："卿等比选令录，如何注拟？"郸对曰："资叙相当，问其为治之术，视可否而拟之。"帝曰："依资合得而才劣者何授？"对曰："与边远漫官。"帝曰："如以不肖之才治边，民则疾苦可知也。凡朝廷求理，远近皆须得人；苟非其才，人受其弊矣。"</p><p>又曰：杨纂除吏部侍郎，前后典选十馀载，铨叙人伦，称为允当。然而抑文雅，进黠吏，观时任数，颇为时论所讥。</p><p>又曰：<u>一</u>邓<u>一</u> 玄挺为吏部侍郎，既不称职，甚为时谈所鄙。又时患消渴病，选人因目为"<u>一</u>邓<u>一</u> 渴"，榜於衢路。自有唐已来，掌选之失，未有如玄挺者。坐此左迁澧州刺史。</p><p>《唐新语》曰：裴行俭为吏部侍郎，赏拔苏味道、王励，曰："二公后当相次掌钧衡之任。"卒如其言。</p><p>又曰：韦陟尝任吏部侍郎，有一致仕官，叙五品，陟判之曰："青坛展庆，曾不立班；朱绂承荣，无宜卧拜。"时人推其强直。</p><p>又曰：姜晦为吏部侍郎，性聪悟，识理体。旧制：史曹舍宇悉布棘，以防令史与选人<u>一</u>交<u>一</u> 通。及晦领选事，尽除之，大开铨门，示无所禁。私引致者，晦辄知之。召问，莫不首伏。初，朝廷以晦改革前规，咸以为不可。竟铨综得所，贿赂不行，举朝叹伏。</p><p>又曰：马载为吏部侍郎。时考功员外刘思立子宪为河内尉，思立今日亡，明日选人有索宪缺者，载深咨嗟，以为名教所不容，乃书其无行注于集。朝廷咸曰："真铨综流品之司，可谓振理风俗也。"其人比出选门，为众目所视，众口所讦，趑趄失步。</p><p>○总叙尚书郎</p><p>《汉书》曰：南宫二十五星，应台郎位，故明帝云："郎官上应列宿。"即此也。</p><p>又曰：主父偃诣阙上书，朝奏暮召。入见所言九事，其八事为律令，其一事谏匈<u>一</u>奴<u>一</u>，上谓曰："公等安在，何相见之晚？"乃拜偃为郎中。</p><p>又曰：韩信为项羽郎中，数干以策而弗用。</p><p>《东观汉记》曰：樊梵字文高，为郎。每尝直事，驻车待漏；虽在闲署，冠剑不解於身。每斋祠，恐失时，张灯俯伏。为郎二十三岁，未尝被奏，三署服其慎重。</p><p>又曰：黄香为尚书郎，尝独止宿台上，昼夜不离省闼。上闻，善之。</p><p>又曰：<u>一</u><u>一</u>嘉二年，汝南童子谢廉、河南赵建，年十二，各通一经，以太学初缮，应化而至，皆除郎中。</p><p>又曰：黄香知古今记，群书无不涉猎，兼好图谶、天官、星气、锺律、历算，穷极道术。京师号曰："天下无双，<u>一</u>江<u>一</u> 夏黄童。"京师贵戚慕其声名，更馈衣物，拜尚书郎。</p><p>《后汉书》曰：冯豹拜尚书郎，忠勤不懈，每事未报，常俯伏省阁，或从昏至明。肃宗闻而嘉之，使黄门持被覆豹，敕令勿惊，由是数加赏赐。</p><p>又曰：冯勤除为郎中、给事尚书，以图议军粮，在事<u>一</u>精<u>一</u>勤，遂见亲识。每引进，帝辄顾谓左右曰："佳乎吏也！"由是使典诸侯封事。勤差量功次轻重，国土远近，地势丰薄，不相逾越，莫不厌服焉。自是封爵之制，非勤不定。帝益以为能。</p><p>又曰：药菘天性朴忠，家贫。为郎，常独直台上，无被枕y，(y，思渍反。谓俎几也。《方言》云：蜀汉之郊曰y。)食糟糠。帝每夜入台，辄见菘，问其故，甚嘉之。自此诏太官赐尚书以下，朝夕餐给，帷被皂袍。</p><p>又曰：桓彬拜尚书郎，时中常侍曹节女婿冯方亦为郎，彬厉志操，与左丞刘歆、右丞杜希同好<u>一</u>交<u>一</u> 善，未尝与方共酒食之会。方深怨之，遂彰言彬等为酒<u>一</u>党<u>一</u> 。事下尚书令刘猛，猛雅善彬等，不举正其事；节大怒，劾奏猛，以为阿<u>一</u>党<u>一</u> ，请收下诏狱，在朝者为之寒心。猛意气自若，旬日得出，免官禁锢。彬遂见废。</p><p>又曰：王译为尚书侍郎，台阁议奏常依义据法，为三台之表。</p><p>又曰：陈忠疏曰："尚书为王喉舌，而诸郎多文俗，鲜有雅才，每为诏文宣示内外，转相求请也。"</p><p>《续汉书》曰：<u>一</u>胡<u>一</u> 广字伯始，举孝廉试为天下第一，旬日拜尚书郎。</p><p>又曰：徐防为尚书郎，性周密畏慎，在台阁典职十年，奏事三世，未尝有过。</p><p>谢承《后汉书》曰：尚书郎，旧典秩满迁令长。郑弘为仆射，奏以台职任尊而赏薄，人无乐者，请使郎补二千石，自此始也。</p><p>又曰：方储为郎中，章帝使文郎居左，武郎居右，储正位中，曰："臣文武兼备，在所施用。"上嘉其才，以繁乱丝付储使理，储拔佩刀而断之曰："反经任势，临事宜然。"</p><p>又曰：何汤拜郎中，守关<u>一</u><u>一</u>门。候上微行夜还，汤闭门不纳，更从中东门入。明旦召诣太官赐食，诸门候皆夺俸。</p><p>华峤《后汉书》曰：馆陶公主为子求郎，不许，赐钱千万。明帝谓群臣曰："郎官上应列宿，非其人则民受其殃。"</p><p>又曰：窦攸笃学，退居，举孝廉为郎。世祖会百僚於灵台，得鼠如豹文，问群臣，攸曰："鼠。"诏曰："何以知？"曰："见《尔雅》。"诏：书如攸言，赐帛三百，更敕诸王子从攸受《尔雅》。</p><p>又曰：明帝性褊察，尝以事怒郎乐菘，菘迳入床 下。上怒甚，疾呼曰："郎出！郎出！"菘曰："天子穆穆，诸侯皇皇，未闻人君自起撞郎。"上乃舍之。</p><p>《汉官仪》曰：尚书郎四人：一主匈<u>一</u>奴<u>一</u>单于营部，一主羌夷吏民，一主天下户口、土田垦作，一主钱帛、贡献、委输。</p><p>又曰：尚书郎主作文书起草，夜更直五日於建礼门内。</p><p>又曰：尚书郎给青缣白绫被，以锦被，帷帐，毡褥，通中枕。太官供食，汤官供饼饵、五熟果实，下天子一等级。尚书史二人、女侍史二人，皆选端正从直。女侍执香炉，烧薰，从入台，护衣。奏事明光殿。省中皆<u>一</u>胡<u>一</u> 粉涂画古贤人、烈女。郎握兰含香，趣走丹墀奏事，黄门郎与对揖，天子五时赐服。若郎处曹二年，赐迁二千石刺史。</p><p>又曰：尚书郎，初上诣台称守，满岁称尚书郎中，三年称侍郎。</p><p>《续汉书・百官志》曰：尚书郎三十六人，四百石。</p><p>《魏志》曰：明帝太和四年诏曰："世之质文，随教而变。兵乱以来，经学废绝，后生进趣，不由模典，岂朕训导未洽，将进用者不以德显乎？其郎吏学通一经，才任牧民，博士课试，擢其高第者亟用；其浮华不务道本者，皆罢退之。</p><p>又曰：贾诩字文和，武威姑臧人也。少时人莫知，惟汉<u>一</u><u>一</u>阎忠异之，谓有良、平之计。察孝廉为郎。</p><p>《魏略》曰：韩宣字景然。为尚书郎，尝以职事当受罚，已缚束竟杖未行。文帝辇过，问："是谁？"左右以实对。帝曰："是子建所道韩宣耶！"特原之。</p><p>又曰：姜维字伯约，郡欲表维以为将。维家本衣冠，不愿为将，郡因表拜郎中。</p><p>《吴志》曰：张纯字元基，少厉操行，学博才秀，而切问捷对，容止可观，擢拜郎中。</p><p>又曰：士燮字威彦，苍梧广信人。少游学京师，事颍川刘子奇治《左氏春秋》，察孝廉补尚书郎。</p><p>又曰：孙皓降晋，赐号归命侯，诸子为王者皆拜郎中。</p><p>《晋书》曰：魏舒字<u>一</u><u>一</u>元，为尚书郎，时选郎或有非其人，论者欲有沙汰之言。舒曰："吾即其人也。"乃幞被遥出，同僚素无清议者，咸有自愧之色，谈者莫不咏其高。</p><p>又曰：索靖，同郡张勃特表靖以才艺绝人，宜在台阁，不宜远出边塞。武帝纳之，擢为尚书郎。</p><p>又曰：乐广为尚书郎，与何晏、<u>一</u>邓<u>一</u> r等谈讲，卫见而奇之曰："常恐微言将绝，今复闻之。"命诸子造焉。谓曰；"此人之水镜也。每见此人，莹然犹披云雾而睹青天也。"</p><p>又曰：索靖子D，字巨秀，少有逸群之量。靖每曰："D，廊庙之材，非简札之用，州、郡吏不足污吾儿也。"举秀才，除郎中，尝报兄仇，手杀三十七人，时人壮之。</p><p>又曰：吴隐之兄坦之，为袁真功曹。真败，将及祸，隐之诣桓<u>一</u>温<u>一</u> 乞代兄命，<u>一</u>温<u>一</u> 矜而释之，遂为<u>一</u>温<u>一</u> 所知赏，拜奉朝请尚书郎中。</p><p>又曰：嵇含言於长沙王V曰："昔魏武每有军事，增置掾属。尚书令陈矫以有军事，亦奏增郎。况今郎官中骑三曹昼出督战，夜还理事，一人两役，内外废乏。含谓之各有主师，委之大将，不宜复令台僚杂与其门。"V从之，乃增郎及令史也。</p><p>又曰：贾充改为律令，以裴楷为定科郎。</p><p>《晋中兴书》曰：王彪之字叔虎，从伯遵谓曰："选官欲以汝达，可作诸王佐郎。"彪曰："位之多少既不足计，自当任之於时，至於超迁，是所不愿。"遂为郎。</p><p>又曰：王坦之字文度，选曹将拟为尚书郎。坦之闻曰："自过<u>一</u>江<u>一</u> ，尚书郎正用第二人，何得以此见拟！"其子国宝好倾侧，妇父谢安恶之，除尚书郎。国宝以为中兴膏腴之族，惟作吏部，不作馀曹郎，怨之，辞不拜。</p><p>《晋太康起居注》曰：故司空王基夙为先帝授任，基子冲尚书郎中虽在清途，犹未免楚挞。其以冲为治书侍御史。</p><p>《齐书》曰：陆惠晓除尚书殿中郎，邻族来相贺，惠晓举酒曰："陆惠晓年逾三十，妇父领选始作尚书郎，卿辈乃复以为庆耶？"</p><p>《梁书》：天监元年诏曰："自礼闱陵替，历兹永久。郎署备员，无取职事，糠秕文案，贵尚虚闲。空有趋墀之名，了无握兰之实。曹郎可依昔奏事。"自是始奏事。</p><p>又曰：王筠除尚书殿中郎。王氏过<u>一</u>江<u>一</u> 以来未有居郎署者，或劝不就，筠曰："陆平原东南之秀，王文度独步<u>一</u>江<u>一</u> 东，吾得比踪昔人，何所多恨。"乃忻然就职。</p><p>又曰：刘洽为尚书殿中郎，洽兄弟群从递居此职，时人荣之。</p><p>又曰：殿中郎缺，武帝曰："此曹旧用文学，且居雁行之首，宜详择其人。"以张缅为之。</p><p>《后魏书》曰：高允为郎，二十七年不徙官。时百官无禄，允恒使诸子樵采自给。初，尚书窦瑾坐事诛，瑾子遵亡在山泽，遵母焦没入县官，后焦以老得免。瑾之亲故莫有恤者。允愍焦年老，保护在家，积六年，遵始蒙赦。其笃行如此。</p><p>《三国典略》曰：齐主命百司各列勤惰，尚书郎皇甫亮三日不上，齐主亲诘其故。亮对曰："一二日雨，日病酒。"齐主以其言实，遂优容之，令杖胫三十。</p><p>《唐书》曰：韦虚舟家有礼则，父子兄弟更践郎省，时称郎官家。</p><p>又曰：赵晔字云卿，<u>一</u>邓<u>一</u> 州穰人。早擅高名，在宦途五十年，累经贬谪，蹇踬备至，入仕三十年方省官。身在郎署，子尝徒步，官既散曹，俸禄单寡，衣食不充，以至亡殁。服名捡者为之叹息。</p><p>《三辅决录》曰：田凤字季宗，为尚书郎，容仪端正。入奏事，灵帝目送之，因题柱曰："堂堂乎张，京兆田郎！</p><p>又曰：陈重与其友雷义俱拜尚书郎，义以左黜。重见义去官，亦以病免。</p><p>《汝南先贤传》曰：陈蕃上书云：昔明帝时，公主为子求郎，不许，赐钱千万。左右问之，帝曰："郎，天官也，以当叙德，何可妄与人耶！"今陛下以郎比一把菜，臣以为反侧也。</p><p>又曰：屈霸字子卿，拜尚书郎。当五侯之时，贵戚倾天下，在朝者莫不_睫承风，子卿终不屈挠。</p><p>《王处冲别传》曰：处冲为尚书郎，外望简纵若有遗漏，然事要机辄执其中，中外之间亡所辨明。台阁益归重之。</p><p>《通典》曰：故事，叔父兄弟不许同省为郎官，格令不载，亦无正敕。贞观二年十一月，韦叔谨除刑部员外；三年四月，韦季武除主爵郎中；其年七月，韦叔谐除库部郎中。太宗谓曰："知卿兄弟近在尚书省，故授卿此官，欲成一家之美，无辞稍屈阶资也。"其后同省者甚多。近日非特恩除拜，即须相回避。</p><p>《抱朴子》曰：汉末有祢衡者，年二十三。孔文举齿过知命，身居九列，才学冠群，名位殊绝，始友衡于布衣，又荐之於朝，以为宜使起家作台郎。</p><p>《世语》曰：青龙中石苞鬻铁於长安，得见司马宣王，知焉，擢为郎。</p><p>又曰：曹爽解印绶，将出，主簿杨综止之。爽不从，有司奏综导爽反，宣王曰"各为其主也"。宥之为郎。</p><p>桓谭《新论》曰：余年十七为奉车郎中，卫殿中小苑西门。</p><p>《魏武集・选举令》曰：国家旧法选尚书郎，取年未五十者，使文笔真草，有才能谨慎，典曹治事，起草立义，又以草呈示令、仆，讫乃付令史书之耳。书讫，共省读内之。事本来台郎统之，令史不行知也。书之不好，令史坐之；至於谬误，读省者之责。若郎不能为文书，当御令史，是为牵牛不可以服箱，而当取辩於茧角也。</p><p>《魏名臣奏・驸马都尉甄毅奏》曰：汉时公卿皆奏事选尚书郎，试，然后得为之。其在职，自赍所发书，诣天子前发省便处当，事轻重口自决定。或天子难问，据案处正，乃见郎之割断材伎。魏则不然。今尚书郎皆天下之选，材伎锋出，亦欲骋其能於万乘之前，宜如故事，令郎口自奏事，自处当。</p><p>《山涛启事》曰：雍州久无郎，前尚书傅祗坐事免官，在职日浅，其州人才无先之者，不审可复用否？</p><p>又曰：皇太子东宫，多用杂材为官属，宜令纯取清德。太子舍人夏侯孝若，有盛文德而不长理民，有益台阁，在东宫已久。殿中郎缺，宜得才学，不审孝若可迁此否？</p><p>陆机《谢吴王表》曰：殿中以臣为郎中，命转中兵郎，复以颇涉文学，见转为殿中郎。</p><p>《太平御览》宋・李P</p></div>
  <div class="adBottom">
    <script src="../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='112529.html' class='pagedaohang'>【上一篇】<i>:卷二百一十六 ◎职官部十四</i></a></span><span class="tomenu"><a href="taipingyulan.html" title="太平御览" class="returnIndex">【回目录】</a>
</span><span class="toup1"><a href='112527.html' class='pagedaohang'>【下一篇】<i>：卷二百一十四 ◎职官部十二</i></a></span></div>
  <div class="adBottom">
    <script src="../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../js/foot.js" type="text/javascript"></script>

</body>
</html>
