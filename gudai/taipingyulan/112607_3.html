<?xml version="1.0" encoding="gb2312"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=gb2312" />
<title>太平御览_卷一百三十六 ◎皇亲部二</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<script src="/js/dm.js" type="text/javascript"></script>
<link href="/css/wap2011.css" rel="stylesheet" type="text/css" />
<script src="http://apps.bdimg.com/libs/jquery/2.1.4/jquery.min.js"></script>
</head>
<body class="body">
<div class="mtop"> <a href="/" class="mindex"><img src="/images/mindex.png" alt="回主页" /></a>
  <div class="mTitle"><a href="/" class="htitle1">天涯知识库</a> ・ <a href="/gudai/taipingyulan/">太平御览</a></i></div>
  <span class="mmenu" id="mmenu"><img src="/images/mmenu.png" alt="目录" /></span> </div>
<div class="mnav" id="mnav"> <a href="/" targent="_blank">首页</a> <a href="/xiandai/" targent="_blank">现代小说</a> <a href="/jiankangbaojian/" targent="_blank">健康保健</a> <a href="/jiankangyinshi/" targent="_blank">健康饮食</a> <a href="/gudai/" targent="_blank">古代文学</a> <a href="/gushihui/" targent="_blank">故事会</a> <a href="/waiguo/" targent="_blank">外国文学</a> <a href="/shenghuochangshi/" targent="_blank">生活常识</a> <a href="/meirongyangsheng/" targent="_blank">美容知识</a> <a href="/zuowen/" targent="_blank">作文</a> <a href="/lishigushi/" targent="_blank">历史故事</a> <a href="/wangluoxiaoshuo/" targent="_blank">网络小说</a> <a href="/juqingjianjie/" targent="_blank">剧情简介</a> <a href="/wangmingdaquan/" targent="_blank">网名大全</a> <a href="/shuoshuo/" targent="_blank">说说大全</a> <a href="/caipudaquan/" targent="_blank">菜谱大全</a>  </div>
<div class="search searchtop">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01 content02">
  <script src="/js/pic.js" type="text/javascript"></script>
</div>
<div class="daohang"><strong>位置:</strong><a href='http://3g.sbkk8.com/'>主页</a> > <a href='/gudai/'>古代文学</a> > <a href='/gudai/taipingyulan/'>太平御览</a> > </div>
<div class="kind">
  <h1 class="h11">卷一百三十六 ◎皇亲部二</h1>
</div>
<div class="articleContent"> <p>○汉太上昭灵后</p><p>《诗含神雾》曰：含始吞赤珠，刻曰"玉英生皇"。(刻，刻漏，有玉英文也。)后赤龙感女媪，刘季兴。</p><p>《春秋握成图》曰：执嘉妻含始游洛池，赤珠出，刻曰："玉英，吞此者为王客。"以其年生刘季，为汉皇。(为王客者，为王者所宾客。)</p><p>《史记》曰：高祖母媪尝息大泽之陂，梦与神遇。时雷电晦冥，父太公往视，见蛟龙於上。已而有娠，遂产高祖。</p><p>《帝王世纪》曰：太上皇名执嘉，妃曰媪，为昭灵后。</p><p>《陈留风俗传》曰：沛公起兵野战，丧皇妣於黄乡。天下平定，乃使使者以梓宫招魂於幽野，於是有丹蛇在水自洒濯，入於梓宫，其浴处有遗发，故谥曰昭灵后。黄乡，今小黄县也。</p><p>○高祖吕皇后</p><p>《汉书》曰：高祖后吕皇后，父吕公，单父人也，好相人。高祖微时，吕公见而异之，乃以女妻高祖，生惠帝、鲁元公主。后汉王得定陶戚夫人，爱幸，生赵王如意。吕后为人刚毅，佐高祖定天下。高祖崩，惠帝立，吕后为太后，乃令永巷囚戚夫人，髡钳衣赭衣，令舂。戚夫人舂且歌曰："子为王，母为虏，终日舂薄暮，常与死为伍！相离三千里，当谁使告汝？"太后闻之大怒，曰："乃欲倚汝子耶？"乃召赵王，欲诛之。使者三反，赵相周昌不遣。太后召赵相，相至长安。使人复召赵王，王来。惠帝慈仁，知太后怒，自迎赵王霸上，入挟赴王与起居饮食。数月，帝晨出射，赵王不能早起，太后伺其独居，使人持鸩饮之。迨帝还，赵王死。太后遂断戚夫人手足，去眼熏耳，饮喑药，使居鞠域中，名曰："人彘"。居数月，召惠帝视人彘。帝视而问，知其戚夫人，乃大哭，因病，岁馀不能起。使人请太后曰："此非人所为。臣为太后子，终不能复治天下！"以此日饮为<u>一</u>H<u>一</u>乐，不听政，七年而崩。立孝惠后宫子为帝，太后临朝称制。后治天下八年，病大祸而崩。</p><p>○高祖薄皇后</p><p>《汉书》曰：高祖薄姬，文帝母也。父吴人，秦时与故魏王宗女魏媪通，生薄姬。魏豹立为王，而魏媪内其女於魏宫。许负相薄姬，当生天子。曹参等虏魏王，薄姬输织室。诏内后宫，岁馀不得幸。始姬少时，与管夫人、赵子儿相爱，约曰："先贵无相忘！"已而管、赵先幸。汉王四年，坐河南成皋灵台，此两美人侍，相与笑薄姬初时约。汉王问其故，两人俱以实告。汉王心凄然怜薄姬，是日召，欲幸之。对曰："昨暮梦龙据妾胸。"上曰："是贵征也，吾为汝成之。"遂幸，有娠，岁中生文帝。高帝幸姬戚夫人之属，吕后怒，皆幽之不得出宫，而薄姬以希见故，出从子之代。代王为帝，尊为皇太后。</p><p>《东观汉记》曰：中元元年，告祠高庙曰："高皇吕氏不宜配食，薄太后慈仁，孝文皇帝贤明，子孙赖福延至於今，宜配食地o高庙，今上薄太后尊号为高皇后，迁吕太后於园。"</p><p>○孝惠张皇后</p><p>《汉书》曰：孝惠张皇后，宣平侯敖女也。敖尚帝姊鲁元公主，有女。惠帝即位，吕太后欲为重亲，以公主女配帝为皇后。欲其生子，万方终无子，乃使<u>一</u><u>一</u>为有身，取后宫美人子名之，杀其母，立所名子为太子。惠帝崩，太子立为帝，吕后崩，大臣正之，以非孝惠子诛之，孝惠后废处北宫。</p><p>○孝文窦皇后</p><p>《汉书》曰：孝文窦皇后，景帝母也。吕太后时以良家子选入宫。会太后出宫人以赐诸王各五人，窦姬家在清河，乃求其主者愿归清河，而主者误置代籍中。窦姬泣涕而行，及至代，代王独幸窦姬，生子。文帝立数月，公卿请立太子，而窦姬为皇后。景帝立，为皇太后。好黄帝、老子言，景帝及诸窦不得不读《老子》以尊其术。</p><p>○孝景薄皇后</p><p>《汉书》曰：孝景薄皇后，孝文薄太后家女也。景帝立，立薄妃为皇后，无子无<u>一</u>宠<u>一</u> 。立六年，薄太后崩，皇后废。</p><p>○孝景王皇后</p><p>《汉书》曰：孝景王皇后，武帝母也。父仲，槐里人。初嫁为金王孙妇，生一女矣，而臧儿卜筮曰两女当贵，欲倚两女，夺于金氏。金氏怒，不肯与决，乃内太子宫。太子幸爱之，生三女一男。男方在身，梦日入其怀中，以告太子，太子曰："此贵征也。"景帝即位，立为皇后，男为太子。景帝崩，武帝即位，为皇太后也。</p><p>○孝武陈皇后</p><p>《汉书》曰：孝武陈皇后，长公主嫖女也。武帝得立为太子，长公主有力，取主女为妃。及帝即位，妃立为皇后，擅<u>一</u>宠<u>一</u> 骄贵，十馀年而无子，闻卫子夫得幸，几死者数焉。上愈怒。后又挟妇人媚道，颇觉。元光五年，上遂穷治之，女子楚服等坐为皇后巫蛊祠祭祝诅，大逆无道，相连及诛者三百馀人，楚服袅首於市。赐后策曰："后惑於巫祝，不可以承天命，其上玺绶，罢退居长门宫。</p><p>司马相如《长门赋》序曰：孝武皇帝陈皇后得幸颇为妒，别在长门宫，愁闷悲思，闻相如天下工为文，奉黄金百斤为相如、文君取酒，因求解悲愁之辞，而相如为颂以奏主上，皇后复得亲幸。</p><p>○孝武卫皇后</p><p>《汉书》曰：孝武卫皇后字子夫，生微贱，为平<u>一</u><u>一</u>主讴者。武帝即位，数年无子。平<u>一</u><u>一</u>主求良家女子十馀人，饰置家。帝祓灞上，(祓，除也。於霸水上自祓除。今三月上巳祓禊也。)还过平<u>一</u><u>一</u>主。主见所待美人，帝不悦。既饮，讴者进，帝独悦子夫。帝起更衣，子夫侍尚衣轩中，得幸。还坐忻甚，赐平<u>一</u><u>一</u>主金千斤。主因奏子夫送入宫。子夫上车，主拊其背曰："行矣！强饭勉之。即贵，愿无相忘！"入宫岁馀，不复幸。武帝择宫人不中用者斥出之，子夫得见，涕泣请出，上怜之，复幸，遂有身，尊<u>一</u>宠<u>一</u> 。元朔元年生男据，遂立为皇后。(据，即戾太子也。)</p><p>○孝武李皇后</p><p>《汉书》曰：孝武李夫人，本以倡进。初，夫人兄延年性知音，善歌舞，武帝爱之。每闻新声曲，闻者莫不感动。延年侍上起舞，歌曰："北方有佳人，绝世而独立，一顾倾人城，再顾倾人国。宁不知倾城倾国，佳人不可再得！"上叹息曰："善！世岂有此人乎？"平<u>一</u><u>一</u>主因言延年有女弟，上乃召见之，实妙丽善舞。由是得幸，生一男，是为昌邑哀王。李夫人少而蚤卒，上怜悯焉，图画其形於甘泉宫。及卫思后废后四年，武帝崩，大将军霍光缘上雅意，以李夫人配食，追上尊号曰孝武皇后。</p><p>初，李夫人病笃，上自临候之，夫人蒙被谢曰："妾久病，形貌毁坏，不可以见帝。愿以王及兄弟为托。"上曰："夫人病甚，殆将不起，一见属托王及兄弟，岂不快哉！"夫人曰："妇人貌不修饰，不见君父。妾不敢以燕堕见帝。"上曰："夫人若一见我，将加赐千金，予兄弟尊官。"夫人曰："尊官在帝，不在一见。"上复言欲必见之，夫人遂转向壁欷[而不复言。於是上不悦而起。夫人姊让之曰："贵人独不可见上属托兄弟耶？何为恨上如此？"夫人曰："所以不欲见帝者，乃欲以深托兄弟也。我以容貌之好，得从微贱爱幸於上。夫以色事人者，色衰则爱绝，爱绝则恩绝。上所以恋恋顾念我者，乃以平生容貌也。今见我毁坏，颜色非故，必且畏恶有吐弃我意，尚复追思闵录其兄弟哉！"及夫人卒，上以厚礼葬焉。</p><p>○孝昭赵太后</p><p>《史记》曰：钩弋夫人姓赵氏，河间人也。得幸武帝，生子一人，即昭帝也。武帝年七十，乃生昭帝。昭帝立时，年五岁。卫太子废，上居甘泉宫，召画工图画周公负成王。於是左右群臣知武帝意欲立少子。后数日，帝谴责钩弋。夫人脱簪珥叩头。帝曰："引持去，送掖庭狱。"夫人还顾，帝曰："趋行，女不得活！"夫人死云<u>一</u><u>一</u>宫。时暴风扬尘，百姓感伤。使者夜持棺往葬之，封识其处。其后帝间居，问左右曰："人言云何？"左右对曰："人言以为且立其子，何为去其母乎？"帝曰："然。是非儿曹愚人所知也！往古国家所以乱也，由主少母壮。女主独居骄蹇，<u>一</u>H<u>一</u>乱自恣，莫能禁也。汝不闻吕后邪？"故诸为武帝生子者，无男女，其母莫不谴死，岂可谓非贤圣哉！</p><p>《汉书》曰：孝武钩弋赵婕妤，家在河间。武帝巡狩过河间，望气者言此室有奇女天子气，使使召之。既至，两手皆拳，上自披之，手即时伸。由是得幸，号曰拳夫人。进为婕妤，居钩弋宫，大有<u>一</u>宠<u>一</u> ，太始三年生昭帝，号钩弋子。妊身十四月乃生，上曰："闻尧十四月乃生，今钩弋亦然。"乃命其生门曰尧母门。昭帝即位，追尊为皇太后。</p><p>《汉武故事》曰：拳夫人进为婕妤，居钩弋宫，解黄帝素女之术。从上至甘泉，因幸，告上曰："妾相运正应为陛下生一男，男七岁妾当死，今年必死，宫中多蛊气，必伤圣体。"言终而卧，遂卒。既殡，香闻十馀里，因葬云陵。上哀悼，又疑非常人，发冢室，棺无<u>一</u>尸<u>一</u>，惟履存。为起通灵台於甘泉。常有一青鸟集台上，至宣帝时乃止。</p><p>《列仙传》曰：钩翼夫人姓赵，少好学沉静，病卧六年，右手拳，饮食少。望气云"东方有贵人气"，推而到，姿色甚伟。帝披其手，得一钩，而手寻伸。生昭帝。既而，帝害之。殡，<u>一</u>尸<u>一</u>不臭而香。数月，昭帝即位，更葬之，棺空，但有衣履。故名其宫曰钩翼，后避讳改为弋。</p><p>○孝昭上官皇后</p><p>《汉书》曰：孝昭上官皇后，陇西上人。祖父桀，因材力亲近为侍中。昭帝始立，年八岁，帝姊鄂邑长公主居禁中，共养帝。后<u>一</u>交<u>一</u> 安因主亲近丁外人，闻之长公主，召入为婕妤，月馀为皇后，年甫六岁。安以后父封侯。后桀谋反发觉，后以少不预谋，亦以霍光外孙，不废。宣帝即位，合葬平陵。</p><p>○卫太子史戾后</p><p>《汉书》曰：卫太子史良娣，宣帝祖母也。太子有妃，有良娣，有孺子，妻妾凡三等，子皆称皇孙。史良娣生男进，号史皇孙。武帝末，巫蛊事起，卫太子及史良娣、史皇孙皆遭害。</p><p>○史皇孙王悼后</p><p>《汉书》曰：史皇孙王夫人，宣帝母也，名公硕，太始中得幸於史皇孙。皇孙妻妾无号位，皆称家人子。政和二年，生宣帝。帝生数月，卫太子、皇孙败，家人子皆坐诛，莫有收葬者，惟宣帝得全。即尊位后，追尊母夫人谥曰悼后，祖母史良娣曰戾后，皆改葬。</p><p>○孝宣许皇后</p><p>《汉书》曰：孝宣许皇后，元帝母也。父广汉，昌邑人，为暴室啬夫。广汉有女平君，十四五，当为内者令欧侯氏子妇。临当入门，欧侯子死。其母将行卜相，言当大贵，母独喜。张贺闻许啬夫有女，乃置酒请之，酒酣，为言曾孙可妻也。广汉许诺。明日，妪闻之，怒。广汉重令为媒介，遂与曾孙。及立为帝，平君为婕妤。是时，霍将军有小女，与皇太后有亲。公卿议更立皇后，皆心仪霍将军女，亦未有言。上乃诏求微时故剑，大臣知指，白立许婕妤为皇后。明年，许皇后当娠，玻女医淳于衍受霍氏指，取附子以饮，皇后遂崩。谥曰恭哀皇后。</p><p>○孝宣霍皇后</p><p>《汉书》曰：孝宣霍皇后，光女也。母显，既使女医<u>一</u><u>一</u>杀许后，显因为女成君衣补，治入宫。</p><p>《汉书》曰：孝宣许后起微贱，登至尊，从官车服甚节俭，五日一朝皇太后於长乐宫，亲奉案上食，以妇道供养。及霍后立，亦循许后故事。而皇太后亲霍后之姊子，故常竦体，敬而礼之。皇后舆驾侍从甚盛，赏赐官属以千万计，与许后时悬绝矣。</p><p>○孝宣王皇后</p><p>《汉书》曰：孝宣王皇后，父奉光少时好斗鸡，宣帝在民间数与奉光会，相识。奉光有女，年十馀，每欲m人，所当m者辄死，故久不行。及宣帝即位，召入后宫，称为婕妤。霍皇后废后，上怜太子蚤失母，几为霍氏所害，於是乃选后宫素谨朴而无子者，遂立王婕妤为皇后，令母养太子。元帝即位，为皇太后。成帝即位，为太皇太后。时成帝母亦姓王氏，故号太皇太后为邛成太后。年七十馀，崩。(以后父奉光封邛成侯，故号之。)</p><p>○孝元王皇后</p><p>《汉书》曰：孝元王皇后，王莽之姑也。王贺字翁孺，为武帝绣衣御史。逮捕魏郡盗，皆纵不诛。以奉使不称免，叹曰："吾闻活千人者有封，吾所活者万馀人，后世其兴乎！"翁孺既免，而与东平陵终氏为怨，乃徙魏郡元城委粟里，为三老，魏郡人德之。元城建公(元城，县；建公，姓名也。)曰："昔春秋沙麓崩，晋史卜之，曰<u>一</u><u>一</u>为<u>一</u><u>一</u>雄，土火相乘，(此龟繇文。<u>一</u><u>一</u>，元后；<u>一</u><u>一</u>，汉也。王氏，舜后土也；汉，火也，故曰土火相乘。<u>一</u><u>一</u>盛而沙麓崩。)故有沙麓崩，后六百四十五年，宜有圣女兴，其齐田乎！今王翁孺徙，正直其地，日月当之。元城郭东有麓之墟，即沙麓地也。后八十年，有贵女兴天下"云。翁孺生禁，字稚君。禁生女政君，即元后也。</p><p>初，母李亲妊政君在身，梦月入其怀。及壮大，婉顺得妇人道。常许嫁未行，所许者死。后东平王聘政君为姬，未入，王薨。禁独怪之，使卜数者相政君，"当大贵，不可言。"禁心以为然，乃教书，学鼓琴。五凤中，献政君，年十八矣，入掖庭为家人子。皇后择后宫可以娱侍太子者，政君与在其中。及太子朝皇后，乃见政君等五人。微令旁长御问知太子所欲，太子殊无意於五人者，不得已於皇后强应曰："此中一人可。"是时政君坐近太子，又独衣缝缘，遂送政君於太子宫，见丙殿。得御幸，有娠。甘露三年，生成帝於甲馆画堂，为世嫡皇孙。</p><p>宣帝崩，太子即位，是为孝元皇帝。立太孙为太子，以母王妃为皇后。哀帝即位，为太皇太后。哀帝崩，无子，以莽为大司马，共徵立中山王奉哀帝后，是为平帝。平帝年九岁，常被疬，太皇太后临朝。平帝崩，无子，莽立孺子，践祚居摄。太后不以为可，力不能禁，於是莽遂为摄皇帝。其后，莽遂以符命自立为真皇帝。汉传国玺，以孺子未立，玺藏长乐宫。及莽即位，请玺，太后不肯以授莽。莽使安<u>一</u><u>一</u>侯舜谕指。舜素谨饬，太后雅爱信之。既见，太后知其为莽求玺，怒骂之曰："而属父子宗族蒙汉家力，富贵累代，既无以报，受人寄托，乘便利时，夺取其国，不复顾恩义。人如此者，狗猪不食其馀，天下岂有而兄弟耶！且若自以金匮符命为新皇帝，变更正朔服制，亦当自更作玺，传之万世，何用此亡国不祥玺为，欲求之？我汉家老寡<u>一</u>妇 ，旦暮且死，欲与此玺俱葬，终不可得！"太后因泣涕，莽欲胁之，乃出玺投之地。莽改号，太后为新室文母，绝之於汉。太后年八十四，建国五年二月癸丑崩。三月乙酉，合葬渭陵。</p><p>○孝元傅皇后</p><p>《汉书》曰：孝元傅昭仪，哀帝祖母也。父河内<u>一</u>温<u>一</u> 人。昭仪少为上官太后才人，自元帝为太子，得进。</p><p>《汉书》曰：孝元傅皇后，帝即位，为婕妤，甚有<u>一</u>宠<u>一</u> 。为人有才略，善事人，下至宫人左右，饮酒酹地，皆祝延之。</p><p>○信都冯太后</p><p>《汉书》曰：孝元冯昭仪，平帝祖母也。元帝即位二年，以选入后宫。后五年，就馆生男，拜为婕妤。父奉世。婕妤内<u>一</u>宠<u>一</u> 与傅昭仪等。建始中，上幸虎圈斗兽，后宫皆坐。熊佚出圈，攀杆欲上殿。左右贵人傅昭仪等皆惊走，冯婕妤直前当熊而立，左右格杀熊。上问："人情惊惧，何故前当熊？"婕妤对曰："妾闻猛兽得人而止，妾恐熊至御坐，故以身当之。"元帝嗟叹，以此倍敬重焉。</p><p>○孝成许皇后</p><p>《汉书》曰：孝成许皇后，平恩侯嘉女。元帝悼伤母恭哀后居位日浅而遭霍氏之辜，故选嘉女以配皇太子。侍送者还白太子忻说状，元帝喜谓左右："酌酒贺我！"左右皆称万岁久之。及成帝即位，立许妃为皇后。后聪慧，善史书，自为妃至即帝位，常<u>一</u>宠<u>一</u> 於上，后宫稀得进见。久之，皇后<u>一</u>宠<u>一</u> 亦益衰，而后宫多新爱。姊平安侯夫人谒等为媚道祝诅后宫有身娠者，太后大怒，下吏考问，谒等诛死，许后坐废处昭台宫。</p><p>○孝成赵皇后</p><p>《汉书》曰：孝成赵皇后，本长安宫人。初属<u>一</u><u>一</u>阿主家，学歌舞，号曰飞燕。成帝尝微行出，过<u>一</u><u>一</u>阿主，作乐。上见飞燕而说之，召入宫，大幸。有女弟复召入，俱为婕妤，贵倾后宫。父临为咸<u>一</u><u>一</u>侯。后月馀，乃立婕妤为皇后。后<u>一</u>宠<u>一</u> 以衰，而弟绝幸，为昭仪。居昭<u>一</u><u>一</u>舍，其中庭彤朱，而殿上髹漆，切皆铜沓黄金涂，白玉阶，璧带往往为黄金G，函(谓璧中之横带。)承兰田壁，明珠、翠羽饰之，自后宫未尝有焉。</p><p>○孝哀丁太后</p><p>《汉书》曰：定陶丁姬，哀帝母也。河平四年，生哀帝。丁姬为太后。建平三年，丁太后崩。起陵恭皇之园。王莽秉政，乃奏贬傅太后号曰定陶恭王母，丁太后号曰丁姬。元始五年，莽复奏："恭王母及丁姬葬渭陵，冢高与元帝山齐，礼有改葬，请发王母及丁姬冢徙归定陶。"太后以为既已之事，不须发。莽固争之，太后诏曰："因故棺为致椁作冢，祠以太牢。"既发傅太后冢，崩压杀数百人；开丁姬椁户，火出焚四五丈，吏卒以水沃灭得入，烧燔椁中器物。莽复奏言："前恭王母生，c居桂宫，皇天震怒，灾其正殿，丁姬死，葬逾制度，今火焚其椁。此天见变以告，当改如媵妾也。恭共王母及丁姬椁棺皆名梓宫，珠玉之衣非藩妾服，请更以木棺代，去珠玉，葬丁姬媵妾之次。"奏可。既开傅太后棺，臭闻数里。掘平恭王母、丁姬故冢，二旬间皆平。莽又周棘其处以为时戒云。时有群燕数千，衔土投冢中。</p><p>○孝哀傅皇后</p><p>《汉书》曰：孝哀傅皇后，定陶傅太后弟子也。哀帝为定陶王时，傅太后欲重亲，取以配王。王入为汉太子，傅氏女为妃。哀帝即位，立为皇后。帝崩，王莽白太后，令孝哀皇后退就桂宫。后月馀，复与孝成赵皇后俱废为庶人，就其园自<u>一</u>杀。</p><p>○孝平母卫姬</p><p>《汉书》曰：中山卫姬，平帝母也。父曰子豪。子豪女弟为宣帝婕妤，生楚孝王；长女又为元帝婕妤，生平<u>一</u><u>一</u>公主。成帝时，中山孝王无子，上以卫氏吉祥，以子豪少女配孝王，生平帝。平帝年二岁，孝王薨，代为王。哀帝崩，无嗣，太皇太后与莽迎中山王，立为帝。莽欲颛国权，卫姬及外家不当得至京师，乃赐卫姬玺绶，即拜为中山王后。莽长子宇非莽隔绝卫氏。卫氏日夜啼泣，思见帝，而但益户邑。宇复教令上书求至京师。会事发觉，莽杀宇，尽诛卫氏支属。莽篡国，废为家人，后岁馀卒，葬孝王旁。</p><p>○孝平王皇后</p><p>《汉书》曰：孝平王皇后，莽女也。莽欲依霍光故事，以女配帝。帝崩，莽立孝宣帝玄孙婴为孺子，莽摄帝位，尊皇后为皇太后。三年，莽即真，以婴为安定公，王皇太后号为安定太后。时年十八，为人婉蛴薪诓佟Ｗ粤跏戏希常称疾不朝会。莽敬惮伤哀，欲嫁之，乃号为皇室主，令立国将军成新公孙建世子豫饰将医往问疾。后大怒，笞鞭其旁侍御。因发病，不肯起，莽遂不敢强也。及汉兵诛莽，焚烧未央宫，后曰："何面以见汉家！"自投火中而死。</p><p>《太平御览》宋・李P</p> </div>
<ul class="pagelist">
  <span class="todown1"><a href='/gudai/taipingyulan/112608.html' class='pagedaohang'>【上一篇】<i>:卷一百三十七 ◎皇亲部三</i></a></span><span class="tomenu"><a href="/gudai/taipingyulan/" title="太平御览" class="returnIndex">【回目录】</a>
</span><span class="toup1"><a href='/gudai/taipingyulan/112606.html' class='pagedaohang'>【下一篇】<i>：卷一百三十五 ◎皇亲部一</i></a></span>
</ul>
<div class="content01">
  <script src="/js/bottom.js" type="text/javascript"></script>
</div>
<div class="kind">
  <h2>推荐阅读</h2>
</div>
<div class="index_list">

<a href="/gudai/sidawenxuemingzhu/" target="_blank">四大文学名著<i>></i></a>

<a href="/gudai/tangshi/" target="_blank">唐诗<i>></i></a>

<a href="/gudai/songci/" target="_blank">宋词<i>></i></a>

<a href="/gudai/zhuzibaijia/" target="_blank">诸子百家<i>></i></a>

<a href="/gudai/shishu/" target="_blank">史书<i>></i></a>

<a href="/gudai/gudaiyishu/" target="_blank">古代医书<i>></i></a>

<a href="/gudai/fujingdaquan/" target="_blank">佛经大全<i>></i></a>

<a href="/gudai/mengxue/" target="_blank">蒙学<i>></i></a>

<a href="/gudai/yijingshuji/" target="_blank">易经书籍<i>></i></a>

<a href="/gudai/gudaibingshu/" target="_blank">古代兵书<i>></i></a>

</div>
<div class="content01">
  <script src="/js/image3.js" type="text/javascript"></script>
</div>
<div class="kind">
  <h2>阅读分类导航</h2>
</div>
<div class="bot"> <a href="/gudai/sidawenxuemingzhu/" targent="_blank">四大文学名著</a><a href="/gudai/tangshi/" targent="_blank">唐诗</a><a href="/gudai/songci/" targent="_blank">宋词</a><a href="/gudai/zhuzibaijia/" targent="_blank">诸子百家</a><a href="/gudai/shishu/" targent="_blank">史书</a><a href="/gudai/gudaiyishu/" targent="_blank">古代医书</a><a href="/gudai/fujingdaquan/" targent="_blank">佛经大全</a><a href="/gudai/mengxue/" targent="_blank">蒙学</a><a href="/gudai/yijingshuji/" targent="_blank">易经书籍</a><a href="/gudai/gudaibingshu/" targent="_blank">古代兵书</a> </div>

<div id="message"><div id="notice" style="color:red">亲爱的网友，祝您阅读快乐！<p style="text-align:center"><input type="button" onclick="location.href='http://m.sbkk8.com/gudai/taipingyulan/112607.html'" class="btn" value="点击继续访问"><br></p></div></div><script type="text/javascript">$("#message").hide();</script>

<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.sbkk8.com">电脑版</a></p>
    <p>天涯知识库</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.baidu.com/hm.js?441a619c850df81cb1481f048dd5e631";var s = document.getElementsByTagName("script")[0]; s.parentNode.insertBefore(hm, s);})();</script></span>

<script>
$(function(){
  $("#myindex_1").live("click",function(){
	  $("iframe:last").prev().remove();
	  $("iframe:last").before('<div style="background:rgba(0,0,0,0.1);position:absolute;top:0px;right:0px;width:20px;text-align:center;color:#ffffff;font-size:12px;line-height:20px;font-family:Arial;height:20px;z-index:2147483647;">X</div>')
	  
  });		
  $("body").append("<a id='myindex_1' href='#'></a>");;
  $("#myindex_1").click();
}) 	
</script>
</body>
</html>