<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>太平御览_卷二百二 ◎封建部五</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/taipingyulan/112541.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../templets/default/css/p.css" />
<link rel="stylesheet" type="text/css" href="../../templets/default/css/book.css" />
<script src="../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/taipingyulan/112541.html");
</script>
</head>
<body>
<div id="topbar">
  <div id="logo"><a href="../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../book_sbkk8_default.html">首页</a></li>
     
      <li><a href='../gudai.html'>古典文学</a></li>
      <li><a href='../../gushihui/gushihui.html'>故事会</a></li>
      <li><a href='../../meirongyangsheng/meirongyangsheng.html'>美容养生</a></li>
      <li><a href='../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="112541.html#" class="bds_more" data-cmd="more">分享到：</a><a href="112541.html#" class="bds_weixin" data-cmd="weixin" title="分享到微信">微信</a><a href="112541.html#" class="bds_qzone" data-cmd="qzone" title="分享到QQ空间">QQ空间</a><a href="112541.html#" class="bds_tsina" data-cmd="tsina" title="分享到新浪微博">新浪微博</a><a href="112541.html#" class="bds_tqq" data-cmd="tqq" title="分享到腾讯微博">腾讯微博</a><a href="112541.html#" class="bds_tqf" data-cmd="tqf" title="分享到腾讯朋友">腾讯朋友</a><a href="112541.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../book_sbkk8_default.html'>主页</a> > <a href='../gudai.html'>古代文学</a> > <a href='taipingyulan.html'>太平御览</a> > </div>
<div class="ad960"><script src="../../js/ad960sougou.js" type="text/javascript"></script></div>
<div id="maincontent">
  <h1 class="articleH1">卷二百二 ◎封建部五</h1>
  <div id="content"><span id="ad328_r">
    <script src="../../js/article.js" type="text/javascript"></script>
    </span><p>○妇人封</p><p>《左传・成公上》曰：晋败齐师，齐侯遂自徐关入，见保者，曰："勉之，齐师败矣。"避女子，(使避君也。齐侯单还，妇人不知之也。)女子曰："君免乎？"曰："免矣。"曰："锐司徒免乎？"曰："免矣。"曰："苟君与吾父免矣，可若何！"乃奔。齐侯以为有礼，既而问之，壁司徒之妻也。(壁司徒，主垒壁。)予之石。(石，邑名。济北卢县东，有地名石。)</p><p>《陈留风俗传》曰：高祖与项氏战，厄於延乡，有翟母者免其难。故以延乡为封丘县，以封翟母焉。</p><p>○夫人</p><p>《后汉书》曰：崔篆母师氏能通经学、百家之言，王莽<u>一</u>宠<u>一</u> 以殊礼，赐号义成夫人，金印紫绶，文轩丹毂，显於新代。</p><p>《唐书》曰：魏衡妻王氏，梓州V人也。武德初，薛仁杲旧将房企地侵掠梁部，因获王氏，逼而妻之。后企地渐强盛，衡谋以城应贼，企地领众将趋梁州，未至数十里，饮酒醉卧，王氏取其佩刀斩之，携其首入城，贼众乃散。高祖大悦，封为崇义夫人。</p><p>又曰：咸亨中，燕山道总管右领军大将军李谨行大破高丽叛徒於瓠芦河之西，俘获数千人。自是平壤馀众走投新罗。时谨行妻刘氏留在代<u>一</u>奴<u>一</u>城，高丽引羯攻之，刘氏擐甲率众守城，久之，贼乃退。上嘉其功，特封为燕郡夫人。</p><p>又曰：邹保英妻奚氏，不知何许人也。万岁通天年中，契丹贼李尽忠来寇平州，保英时任刺史，领兵讨击。既而城孤援寡，势将欲陷。奚氏乃率家僮及城内女丁相助固守，贼退。所司以闻，优制封为诚节夫人。</p><p>又曰：王君，上尝於广达楼引君及妻夏氏设宴，赐以帛。夏氏亦有战功，故特赏之，封为武威郡夫人。</p><p>《五代史・晋史》曰：镇州节度使安重荣妻彭城郡夫人刘氏，封鲁国夫人；南<u>一</u><u>一</u>郡夫人韩氏，封陈国夫人。重荣立二嫡妻，非礼也。朝廷并命之，亦非制也。</p><p>○郡君</p><p>《汉书》曰：武帝尊王太后母臧儿为平原君。</p><p>《后汉书》曰：弘农人宰宣素性佞邪，欲取媚於梁冀，乃上言大将军有周公之功，今既封诸子，则其妻宜为邑君。诏遂封冀妻孙寿为襄城君，兼食<u>一</u><u>一</u>翟租，岁入五千万，加赐赤绂，比长公主。(长公子仪服同藩王。)</p><p>又曰：安思阎皇后，追尊后母宗为荥<u>一</u><u>一</u>君。</p><p>《晋中兴书》曰：肃祖太妃豫章恭惠君荀氏，初以微入宫，生肃祖。中宗以母贱，命虞妃母养肃祖，而出嫁荀为马氏妻。太宁元年，马氏无疾而卒，肃祖迎母还宫养，称建安君。追赐豫章君，谥曰恭惠。</p><p>《后魏书》曰：景明初世，追舅氏，封外祖母盖氏为清河郡君。</p><p>又曰：灵太后临朝，以元V妹，封V妻新平君。后迁冯翊君。</p><p>○县君</p><p>《汉书》曰：王太后微时为金王孙妇，妇生，在民间，盖讳之也。武帝始立，韩嫣白之。帝曰："何为不蚤言？"乃车驾自往迎之。其家在长陵小市，直至其门，使左右入求之。家人惊恐，女逃匿床 下，扶持出拜。帝下车泣曰："大姊，何藏之深也？"载之长乐宫，与俱谒太后，太后垂涕，女亦悲泣。帝捧酒，前为寿。钱千万，<u>一</u>奴<u>一</u>婢三百人，公田百顷，甲第，以赐姊。太后谢曰："为帝费。"因赐汤沐邑，号修成君。</p><p>又曰：宣帝赐外祖母号为博平君，以博平、蠡吾两县户万一千为汤沐邑。</p><p>范晔《后汉书》曰：灵思何皇后，追封父真为车骑将军、舞<u>一</u><u>一</u>宣德侯，后母兴为舞<u>一</u><u>一</u>君。</p><p>《魏志》曰：文德郭皇后，安平广宗人也。母董为郡君。追改封父永为灌津敬侯，世妇董为常<u>一</u><u>一</u>君。</p><p>又曰：青龙二年春，追谥后兄俨曰安城郭穆侯，封俨世妇刘为东乡君，又追封逸世妇张为安嘉君。</p><p>又曰：明元郭皇后，西平人也。齐王即位，尊后皇太后，封太后母杜为A<u>一</u><u>一</u>君。</p><p>又曰：明悼毛皇后，河内人。黄初中，以选入东宫，明帝时为平原王进御有<u>一</u>宠<u>一</u> ，出入与同舆辇。追封后母夏氏为野王君。</p><p>又曰：太始三年，诏曰："汉文追崇灵文之号，武、宣有平原、博平之封，咸所以奉尊尊之敬，广亲亲之恩。宜追封故卫将军景侯夫人羊氏为平<u>一</u><u>一</u>君也。"</p><p>臧荣绪《晋书》曰：武悼杨皇后废在金墉城，与母高都君庞氏共止。高都君临刑，后抱持号叫，不食而崩。</p><p>《晋中兴书》曰：穆皇后庾氏，字文君，左将军琛第三女。赠琛为车骑将军，母丘氏封安<u>一</u><u>一</u>县君，从母荀氏永宣县君。</p><p>又曰：简文顺皇后王氏，字兰始，骠骑将军述之再从妹。追赠前夫人成氏东丰县君，后夫人成氏东兴君。</p><p>沈约《宋书》曰：孝穆赵皇后，讳安宗，下邳僮人也。父裔。永初二年，有司奏裔命妇孙可建昌县君。</p><p>又曰：孝穆萧皇后，名文寿，兰陵人。父卓，初与裔俱赠金紫光禄大夫；妻下邳赵氏，封吴郡寿昌县君。</p><p>《唐书》曰：古玄应妻高氏，固守飞狐县城，卒免为突厥所陷。下诏曰："顷属默啜攻城，咸忧陷没，丈夫固守，犹不能坚，妇人怀忠，不惮流矢，由兹感激，危城重安。如不褒N，何以奖劝。古玄应妻可封为徇忠县君。"</p><p>又曰：衡方厚妻程氏。方厚，太和中任邕州都督府录事参军，为招讨使董昌龄诬枉杀之。方厚程氏力不能免，乃抑其哀，如非冤者，昌龄雅不疑虑，听其归丧。程氏故得以徒行诣阙，截耳於右银台门，告夫被杀之冤。御史台鞫之得实，谏官亦有章疏，故昌龄再授谴逐。程氏，开成元年降敕曰："乃者吏为不道，虐杀尔夫。诣阙申冤，徒行万里，崎岖逼畏，滨於危亡。血诚既昭，幽愤果雪，虽古之烈妇，何以加焉。如闻孤孀无依，昼哭待尽，俾荣禄养，仍锡疏封，可武昌县君。"</p><p>《英雄记》曰：董卓孙女名白，时尚未笄，封为渭<u>一</u><u>一</u>君，於d城起坛，从广二丈馀，高五六尺。使白乘金华青盖车，都尉、中郎将、刺史二千石在d者，各令乘轩簪笔，为白导从之坛，上使兄子横为使者授印绶也。</p><p>潘岳《宜城宣君诔》曰：行成于已，名生於人，考终定谥，实曰宣君。祝宗莅事，卿相奉引，轻车整驾，介士列阵，鸾辂依容，d车升榇。</p><p>○乡君</p><p>《魏志》曰：卞隆以后父封睢<u>一</u><u>一</u>乡侯，隆妻王氏为显<u>一</u><u>一</u>君。追封隆前妻刘氏为仁慎乡君，后亲母故也。</p><p>又曰：甄俨孙女为齐王皇后，后父已没，封后母为广<u>一</u><u>一</u>乡君。</p><p>《晋书》曰：立皇后杨氏母太原庞氏为安昌乡君，追外曾祖母故司徒王郎夫人夏氏为荥<u>一</u><u>一</u>乡君。</p><p>《晋中兴书》曰：哀靖皇后王氏，字穆之，司徒左长史髦女也。初为琅琊王妃，哀帝即位，拜为皇后。追赠父鹘鹱瞎饴淮蠓颍封晋安县侯，母爱氏为安国乡君也。</p><p>又曰：元敬皇后虞氏，字孟母，济<u>一</u><u>一</u>外黄人也。祖寿，抚军大将军掾。父豫，太傅参军。中宗之为琅琊王，纳后为妃。豫妻王氏为云阝<u>一</u><u>一</u>县君，从母散骑常侍新野王罕妻为平<u>一</u><u>一</u>乡君。</p><p>又曰：康献皇后褚氏，太傅褒之女。封母谢氏为浔<u>一</u><u>一</u>县君。</p><p>又曰：成帝皇后杜氏，陵<u>一</u><u>一</u>京兆人也。母裴氏为广德县高安乡君，赐钱百万，布二百匹。</p><p>又曰：穆章皇后何氏，字法倪，司空充之女。追赠父充光禄大夫，封晋兴侯；母孔氏长乐乡君。</p><p>又曰：王蕴以后父徵拜金紫光禄大夫，封建昌侯；母刘氏平乐君。</p><p>沈约《宋书》曰：武敬臧皇后，讳受，东莞人也。父俊，追赠金紫光禄大夫，妻高密叔孙氏迁永平乡君。</p><p>《唐书》曰：独孤武都谋叛王世充归国，事觉，诛死。武都子师仁年始三岁，世充以其年幼不杀，使禁掌之。乳母王氏，号兰英，请髡钳，求入保养，世充许之。兰英抚育提携，备尽筋力。时丧乱年饥，人多饿死，兰英扶路乞丐捃拾，遇有所得，便归与师仁，兰英唯啖土饮水而已。后诈采拾，乃窃师仁归於京师，高祖嘉其义，下诏曰："师仁乳母王氏，慈惠有闻，抚鞠无倦，提携遗幼，背逆归朝。宜有隆褒，以锡其号。可封永寿乡君。"</p><p>○锡命(附)</p><p>《书序》曰：平王锡晋文侯鬯、圭瓒，作《文侯之命》。</p><p>《左传》曰：王命尹氏策命晋文公为侯伯。锡之大路之服、戎路之服、彤弓一、彤矢百、S弓矢千、鬯一卣、虎贲三百人。</p><p>《左传》曰：文元年，天王使荣叔来锡公命。杜预注曰：诸侯即位，天子锡以命合瑞为信。若僖十一年，"王赐晋侯命"，亦其比也。</p><p>又曰：襄十四年，王使刘定公赐齐灵公命，曰："昔伯舅太公，佑我先王，股肱周室，师保万民，世胙太师，以表东海。王室之不坏，伯舅是赖。余今命汝环！(环，齐灵公名也。)兹帅舅氏之典，纂乃祖考，无忝乃旧勋。敬之哉！无废朕命。"(纂，继也。因昏而加褒显。传言王室不能命有功。)</p><p>《国语》曰：襄王使邵伯过及内史过赐晋惠公命，吕甥、S芮相晋侯不敬，晋侯执玉卑，拜不稽首。内史过归，以告王曰："晋不亡，其君必无后。且吕、S将不免。"王曰："何故？"对曰："《夏书》有之曰：众非元后，何戴？后非众，无以守邑。(邑，国。)在《汤誓》曰：余一人有罪，无以尔万方；万方有罪，在予一人。(在予一人，乃我教道之过。)在《盘庚》曰：国之臧，则维汝众；(今《商书盘庚》是也。臧，善，国俗之善，则维汝众，归功於下也。)国之不臧，则惟余一人，是有逸罚。(逸、过，罚，罪也。国俗之不善，则惟一人，是我有过，其罪当在我也。)如是则长众使人，不可不慎。人之所急在大事，(大事，戎、祀也。)先王知大事之必以众济，故祓除其心，(被，拂也。)以和惠人。考中度衷以莅之，(莅，临，考中省已之中心，以度人人之心，恕以临之也。)昭明物则以训之，制义庶孚以行之。(义宜庶众孚信，当制立事，宜为众所信也。)祓除其心，<u>一</u>精<u>一</u>也；(<u>一</u>精<u>一</u>，洁。)考中度衷，忠也；(忠，恕也。)昭明物则，礼也；制义庶孚，信也。然则长众使人之道，非<u>一</u>精<u>一</u>不和，非忠不立，非礼不顺，非信不行。今晋侯即位而背内外之赂，(背外，不与秦也，背内，不与里丕田也。)虐其处者，(杀里丕之<u>一</u>党<u>一</u> 。)弃其信；不敬王命，弃其礼；施其所恶，弃其忠；(已所不欲，勿施於人。所恶於下，无以事上。今晋侯皆施之於人，故曰弃其忠也。)以恶实心，弃其<u>一</u>精<u>一</u>。(实，满。)四者皆弃，(<u>一</u>精<u>一</u>、忠、礼、信。)则远不至而近不和矣，将何以守国？古者先王既有天下，又崇立上帝明神而敬事之，於是乎有朝日月以敬人事。(礼，天子以春分朝日，以秋分夕月。)诸侯春秋受职于王以临其人，大夫、士曰恪位著(中庭之左右曰位。门屏之间曰著也。)以儆其官，庶人、工、商各守其业以共其上。犹恐有坠失也，故为车服、旗章以旌之，为班爵、贵贱以别之，为令闻嘉誉以声之。犹有散、迁、懈慢而著在刑辟，流在裔土，於是乎有蛮夷之国，有斧钺、刀墨之人，而况可以<u>一</u>H<u>一</u>纵其身乎？夫晋侯非嗣也，(嗣，m嗣也。)而得其位，怵惕，保位戒惧，犹曰未也。若将广其心而远其邻，凌其人而卑其上，将何以固守？夫执玉卑，替其挚；拜不稽首，诬其王。挚替无镇，诬王无人。夫天事恒象，任重享大者必速及，故晋侯诬王，人亦将诬之；欲替其镇，人亦将替之。大臣享其禄，不谏而阿之，亦必及焉。"襄王三年而立晋侯，八年而陨於韩，十六年而晋人杀怀公，无胄；秦人杀子金、子公。(子金，吕甥。子公，S芮之子。)</p><p>又曰：襄王使太宰文公及内史兴锡晋文公命，上卿逆於境，晋侯郊劳，馆诸宗庙，馈九牢，设庭燎。及期，命於武宫，设桑主，布机筵，太宰莅之，晋侯端委以入。太宰以王命冕服，内史赞之，三命而后即冕服。既毕，宾、飨、赠、饯，如公命侯伯之礼，而加之以宴好。内史兴归，以告王曰："晋，不可不善也。其君必霸，逆王命敬，奉礼义成。敬王命，顺之道；成礼义，德之则。德以道诸侯，必归之。且礼之所以观忠、信、仁、义，忠所以分也，仁所以行也，信所以守也，义所以节也。忠分则均，仁行则报，信守则固，义节则度。分均无怨，行报无匮，守固不偷，节度不携，若人不怨而财不匮，令不偷而动不携，其何事不济！中能应外，忠也；施三服义，仁也；守法不<u>一</u>H<u>一</u>，信也；行礼不疚，义也。臣入晋境，四者不失，臣故曰：晋侯其能礼矣，王其善之！树於有礼，艾人必丰。"王从之，使於晋者，道相逮。及惠后之难，王出在郑，(惠后，惠王之后。襄王继母陈妫有<u>一</u>宠<u>一</u> ，生子带将立，子带未及而卒。子带奔。齐王复之。又通於襄王之后隗氏，王废隗氏。周大夫颓叔、姚子奉、子带以翟师伐周，王出m郑，居于汜。事在鲁僖二十四年。)晋侯纳之。襄王十六年，立晋文公。二十一年，以诸侯朝於衡雍，且献楚捷，遂为践土之盟，於是乎始霸。</p><p>范晔《后汉书》曰：董昭等欲共进曹操爵国公，九锡备物，密以访荀。曰："曹公本兴义兵以匡振汉朝，虽勋庸崇著，犹禀忠贞之节。君子爱人以德，不宜如此，"事遂寝。操心不能平。会南征孙权，劳军于谯，表留。</p><p>《晋中兴书》曰：烈宗冲幼，桓<u>一</u>温<u>一</u> 威震内外，人情g沓，牙生同异。谢安与王坦之尽忠匡翼。<u>一</u>温<u>一</u> 讽朝廷欲为九锡，使骁骑将军袁宏具草。时<u>一</u>温<u>一</u> 已病笃，宏以呈安。安视，辄云不好，更改之，使弥历旬日。至于<u>一</u>温<u>一</u> 薨，锡命遂寝。</p><p>《太平御览》宋・李P</p></div>
  <div class="adBottom">
    <script src="../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='112542.html' class='pagedaohang'>【上一篇】<i>:卷二百三 ◎职官部一</i></a></span><span class="tomenu"><a href="taipingyulan.html" title="太平御览" class="returnIndex">【回目录】</a>
</span><span class="toup1"><a href='112540.html' class='pagedaohang'>【下一篇】<i>：卷二百一 ◎封建部四</i></a></span></div>
  <div class="adBottom">
    <script src="../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../js/foot.js" type="text/javascript"></script>

</body>
</html>
