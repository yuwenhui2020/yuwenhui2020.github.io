<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>太平御览_卷一百九十二 ◎居处部二十</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/taipingyulan/112551.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../templets/default/css/p.css" />
<link rel="stylesheet" type="text/css" href="../../templets/default/css/book.css" />
<script src="../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/taipingyulan/112551.html");
</script>
</head>
<body>
<div id="topbar">
  <div id="logo"><a href="../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../book_sbkk8_default.html">首页</a></li>
     
      <li><a href='../gudai.html'>古典文学</a></li>
      <li><a href='../../gushihui/gushihui.html'>故事会</a></li>
      <li><a href='../../meirongyangsheng/meirongyangsheng.html'>美容养生</a></li>
      <li><a href='../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="112551.html#" class="bds_more" data-cmd="more">分享到：</a><a href="112551.html#" class="bds_weixin" data-cmd="weixin" title="分享到微信">微信</a><a href="112551.html#" class="bds_qzone" data-cmd="qzone" title="分享到QQ空间">QQ空间</a><a href="112551.html#" class="bds_tsina" data-cmd="tsina" title="分享到新浪微博">新浪微博</a><a href="112551.html#" class="bds_tqq" data-cmd="tqq" title="分享到腾讯微博">腾讯微博</a><a href="112551.html#" class="bds_tqf" data-cmd="tqf" title="分享到腾讯朋友">腾讯朋友</a><a href="112551.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../book_sbkk8_default.html'>主页</a> > <a href='../gudai.html'>古代文学</a> > <a href='taipingyulan.html'>太平御览</a> > </div>
<div class="ad960"><script src="../../js/ad960sougou.js" type="text/javascript"></script></div>
<div id="maincontent">
  <h1 class="articleH1">卷一百九十二 ◎居处部二十</h1>
  <div id="content"><span id="ad328_r">
    <script src="../../js/article.js" type="text/javascript"></script>
    </span><p>○城上</p><p>《说文》曰：城，以盛民也。墉，城垣也。</p><p>《释名》曰：城，盛也；盛受国都也。</p><p>又曰：城上垣谓之睥睨，言於孔中睥睨非常也。亦曰陴，言裨助城之高也。亦曰女墙，言卑小比之於城，若女子之於丈夫也。所谓堞，亦女墙也。</p><p>《易》曰：城复于隍。</p><p>《诗》曰：宗子维城，无俾城坏。</p><p>又曰：挑兮达兮，在城阙兮。</p><p>又曰：卫文公徙居楚丘，始建城市而建宫室，得其时制焉。孑孑干旌，在浚之城。</p><p>又曰：崇墉言言。</p><p>又曰：哲夫成城，哲妇倾城。</p><p>又曰：静女其姝，俟我於城隅。</p><p>又曰：赳赳武夫，公侯干城。</p><p>《礼记・曲礼上》曰：登高不指。城上不呼。</p><p>《左传・隐公》曰：郑庄公立，姜氏爱共叔，为请京，使居之，谓之京城太叔。祭仲曰："都城过百雉，国之害也。"</p><p>又曰：美城之大名也。</p><p>又曰：楚囊瓦城郢，沈尹戌曰："苟不能卫，城无益也。"</p><p>又曰：梁伯好土功，亟城而不处，民罢而不堪。则曰："某寇将至。"乃沟公宫，曰："秦将袭我。"民惧而溃。</p><p>又曰：备豫不虞，善之大者也。莒恃其陋，而不修城郭，浃辰之间，而楚克其三都。</p><p>又曰：无戎而城，雠必保焉。</p><p>又曰：楚子围郑。守陴者皆哭。楚子退师，郑人修城，进复围之，三月克之。</p><p>又曰：叔向告晋侯曰："城上有乌，齐师其遁？"</p><p>又曰：君其修德而固宗子，何城如之。</p><p>又曰：士弥牟城成周，计丈尺，揣高卑，度厚薄，仞沟洫，物土方，议远迩，量事期，计徒庸，虑材用，书糇粮，令役於诸侯。</p><p>又曰：宋城，华元为植，巡功。城者讴曰："其目，皤其腹，弃甲而复。于思于思，弃甲复来。"使其骖乘谓之曰："牛则有皮，犀兕尚多，弃甲则那？"役人曰："纵其有皮，丹漆若何？"华元去之曰："去之，夫其口众我寡。"</p><p>《Y梁传・襄公》曰：古者，大国过小邑，必饰城礼罪，礼也。(明己国无罪。)</p><p>《公羊传》曰：城雉者何？五板而堵，五堵而雉，百雉而城。</p><p>《公羊传》注曰：天子之城干雉，高七雉；公侯百雉，高五雉；男五十雉，高三雉。</p><p>《史记》云：秦始皇使蒙恬北筑长城，西属流沙，东至辽水，以捍<u>一</u>胡<u>一</u> 。</p><p>又曰：秦二世欲漆城，优旃曰："善哉！漆城光荡荡，寇来不得上。易为漆耳，顾难为荫屋。"二世笑，遂止。</p><p>《汉书》曰：武帝太初元年，使将军公孙敖筑塞外受降城。</p><p>又曰：梁孝王广睢<u>一</u><u>一</u>城，周围七十里。</p><p>又曰：贰师遣属国<u>一</u>胡<u>一</u> 骑二千与虏战，虏兵坏散死伤者数百人，汉军乘胜追，北至范大夫城。(汉将姓范，初筑此城，范亡其妻率众完保之，因以为名。)</p><p>又曰：车师前治<u>一</u>交<u>一</u> 河城，外分流绕城下，故号<u>一</u>交<u>一</u> 河，去长安八千一百五十里。</p><p>又曰：昭帝元凤六年，募郡国徙辽东玄兔城。</p><p>《续汉书》曰：耿恭，字伯宗。为戊巳校尉，屯后王部金蒲城。谒者关<u>一</u>宠<u>一</u> 为戊巳校尉，屯前王部柳中城。</p><p>《魏志》曰：曹公攻马超，渡渭，每为超骑所冲突，营不得立地，又多沙，不可筑城。娄子伯说公："今天寒，可沙为城，以水灌之，一夜 可立。"从之。乃多作缣囊以盛土堰水，夜渡兵作城，比明，城立，公军於是尽得渡。</p><p>干宝《晋记》曰：魏文帝之在广陵，吴人<u>一</u>大骇，乃临<u>一</u>江<u>一</u> 为疑城，自石头城至于<u>一</u>江<u>一</u> 乘，以木为枝，衣以苇席，加彩饰焉，一夕而成。</p><p>《晋书》云："凉州城有龙形，故名卧龙城，本匈<u>一</u>奴<u>一</u>所筑也。"</p><p>又曰：朱序迁梁州刺史，镇襄<u>一</u><u>一</u>。符坚遣军围序，序母韩氏自行城，谓西北角当先弊，遂领百馀婢及城中女丁筑二十馀丈。贼攻，新筑不败，遂引退。襄<u>一</u><u>一</u>谓之夫人城。</p><p>《晋载记》曰：赫连勃勃以叱于呵利领将作大匠，乃蒸土筑城。以锥刺之，锥入一寸，即杀作者；不入，即杀行锥者。勃勃以为忠。</p><p>沈约《宋书》曰：檀道济见收，脱帻投地，曰："乃坏汝万里长城。"</p><p>又曰：氐师杨难当寇汉中，魏兴太守薛健据黄金城。</p><p>崔鸿《十六国春秋・北燕录》曰：初，后燕帝光始中，丁灵民杨道猎於白鹿山，为契丹所获，流漂塞外，至大难北及黎大国，逐水草，以射猎为业。至十月，乃收苇为城，水浇令冻，高一丈五尺，东北七十八里，南北二十馀里，名陵城，居於其中。</p><p>又《夏录》曰：赫连勃勃下书曰："古人制起城邑，或因山水，或以义立名。今都城已建，万堵斯作，克城弗远，宜有美名。朕方统一天下，君临万国，可以统万为名焉。</p><p>《燕书》曰：太祖八年，使唐柱等筑龙城，立门阙、宫殿、庙园、籍田，后遂改为龙城县。</p><p>《北齐书》曰：唐邕，字道和。为给事黄门中书舍人。文宣出塞，邕必陪从。文宣尝登并州童子佛寺，望并州曰："此何等城也？"或曰："金城汤池，天府之国也。"文宣曰："我谓唐邕是金城，此非也。"</p><p>《唐书》曰：景云二年三月，张仁愿於河北筑三受降城。先是，朔方与突厥以河为界，北有拂云祠，突厥每入寇，必祷祠，候冰合而入。时默啜西击，仁愿乘虚夺取漠南之地，筑三城，首尾相应。以拂云祠为中城，东西相去各四百里，背据津济，遥相应接。北拓三百馀里，於牛头<u>一</u>胡<u>一</u> 那山北置烽候百八十。自是突厥不得度山放牧，朔方更无寇掠，减镇兵数万人。</p><p>又曰：天宝二年正月二十八日，筑神都罗城，号曰金城。</p><p>又曰：天宝六载十二月，筑会昌城于<u>一</u><u>一</u>所，置百司及公卿邸第。</p><p>又曰：建中元年五月，筑奉天城。四年十月，上避难于奉天。初，术士桑道茂奏请城奉天为王者之居，至是方验。</p><p>又曰：贞元九年二月，诏复筑盐州。先是，贞元三年，城为吐蕃所坏，自后塞外无保障，犬戎入寇。既城之后，边患顿息。</p><p>《五经异义》曰：天子之城高九仞，公侯七仞，伯五仞，子男三仞。</p><p>《白虎通》曰：天子曰崇城，言崇高也；诸侯曰干城，言不敢自专，御於天子也。</p><p>《周处》曰：周公作城周于土中，立城方千六百二十丈，郛方七十二里，南系洛水，北因陕山，为天下之大制也。</p><p>《家语》：邑百雉之城，古之制也。</p><p>《国语》曰：众心成城，言以众心为城。</p><p>《墨子》曰：解带为城。</p><p>《琴操》杞梁死，妻援琴歌曰："乐莫乐兮新相知，悲莫悲兮生别离，哀感皇天今城为堕。"</p><p>《列女传》曰：齐人杞梁，袭莒战而死。其妻就夫之死城下哭之，七日而城崩。</p><p>《淮南子》曰：昆仑山有层城九重。</p><p>又曰：鲧作九仞之城。</p><p>《墨子》曰：城西门守城之法：积樵营，杂茅苇，有木，有荻，有积沙，有蓬艾，有麻脂，有金钱，有积粟。</p><p>《庄子》曰：孔子说盗跖曰："使为将军造大城数百里。"跖曰："城之大者，莫大乎天下也。"</p><p>《韩子》曰：靖郭君城薛，客谏靖郭君曰："君失齐国，虽薛城至於天，犹无益也。"靖郭君乃不城薛。</p><p>《博物志》曰：处士东里块责禹乱天下。禹退作三城，强者攻，弱者守，敌者战。城郭，禹始也。</p><p>又曰：代城始筑，立版郑一日亡西南五十里，於泽中自立，结苇为门，因就营筑焉，其城圆周三十七里，为九门，故城处呼曰东城。</p><p>崔豹《古今注》曰：秦所筑长城土色紫，汉塞亦然，故称紫塞。</p><p>《韩诗外传》曰：赵简子薨，未葬，中牟叛之。既葬五日，襄子兴兵而攻之。围未匝而城自坏，襄子击金而退军。吏曰："诛中牟之罪而城自坏，天助也，何为退？"襄子曰："吾闻君子不乘人於利，不i人於险。使其城成，然后攻之。"</p><p>《述异志》曰：庐山上北岭有城号康王城，天雨闻鼓角之<u>一</u>声 。传云周康王好音，累巡名山，故有康王之号。</p><p>又曰：浔<u>一</u><u>一</u>柴桑县城，晋永和中有童谣呼为平石城，时人佥谓平灭石之徵也。桓玄篡位，晋帝为平固王，恭帝为石<u>一</u><u>一</u>公，具迁於此城。</p><p>又曰：寻<u>一</u><u>一</u>张允，家在本郡。郡南有古城，张少贫约，屡往游憩，忽有一老父来，与张言，因问之："此城何名？"答曰："吾不知。""为南郡城耳。"言讫便去，不知所之。张既出官，仕进累迁，位登元凯。后为南郡太守，即以城号，以志老父之言焉。</p><p>又曰：安<u>一</u><u>一</u>有金城，城皆如金色，坚劲不崩摧。先儒云：上古时天雨黄金也。</p><p>郦元《水经注》曰：鲁<u>一</u><u>一</u>关水历衡山西，南经皇后城。建武元年光武遣侍中傅俊持节迎光烈皇后於济<u>一</u><u>一</u>，后发兵三百馀人，宿卫皇后道路归京师，盖税舍所在，故得其名矣。</p><p>又曰：汉水东合甲水，南流，经金井城。</p><p>又曰：汉水东经方石城，城在高原上，高十馀丈，四面临平，形若覆盆。其城宿是流杂聚居，故世亦谓流杂城。</p><p>又曰：易水出西山宽中谷，东经五大夫城，昔北平侯王潭所居。王莽之乱，子兴生五子，并避乱，隐居此山。故其后居，世以为五大夫城。</p><p>《河北记》云：易县有五公城。王潭不从王莽，潭子兴生五子避隐於此，世祖并封为侯：元才北平侯、显才蒲平侯、益才安嘉侯、仲才新市侯、季才唐侯，所谓中山五侯。其西三十里有五大夫城，说与此同。</p><p>《说苑》曰：中行穆子围鼓，鼓人有以城叛来降者，穆子不许。军吏曰："师徒不勤得城，何故不受？"穆子曰："有以吾城叛者，吾所恶也。人以城来，独何赏？"</p><p>《秦州记》曰：天水郡治上城，前有湖水，冬夏中停无增减。天水取名，由此湖也。</p><p>又曰：金城郡，汉昭元始六年所置。应劭云：初筑城，得金，故曰金城。凡城皆称金，言其固也。故《墨子》称金城汤池。</p><p>《齐地记》曰：即墨城东西百八十里平昌城，高六丈，有台，有井与荆水通，失物於井，得之於荆水。又神龙出入焉，故一名龙城。</p><p>《三齐略记》曰：<u>一</u><u>一</u>庭城东西二百五十里青城山，秦始皇登此山，造石城，入河三十里，临海射鱼，方四百里水变血色，今犹尔也。</p><p>解道虎《齐记》曰：不夜城，在<u>一</u><u>一</u>庭东南一百二十里。淳于髡称海童作妖，城古有日夜出见於东境，故莱子此城以不夜为名异之。</p><p>《梦书》曰：城为人君，一县尊也，梦见城者见人君也，梦筑新城，有功名。</p><p>《新序》曰：梁伯湎於酒，<u>一</u>H<u>一</u>於色，心付耳塞，好作大城而不居，民罢甚。</p><p>《武当山记》曰：魏兴锡县有长利城，父老伯相传，云是长安土所筑，邑塞于余城。</p><p>王韶之《始兴记》曰：有任将军城，秦南海尉任嚣城也。合迳有三城：马鞍城、白鹿城、白沙城。郡晋咸康中张鲂甚有惠政，白鹿群游，取一而献之，故因此为名。</p><p>袁山松《宜都记》曰：限山县有山名下鱼城，四面绝崖，两道可上，皆险，山周回可二十里，上有林木池水，里民种于山下。晋永嘉乱，土人登此避贼，贼守之经年，食鱼掷下与贼，以示不穷，贼遂退散。因以此为下鱼城。</p><p>《吴地记》曰：门外越城者，越来伐吴，吴王在姑苏筑此城以逼之。又有越来溪。</p><p>又曰：越来溪西鱼城者，吴王既游姑苏，筑此城以养鱼。</p><p>又曰：鱼城之西有故城，长老云筑以酿酒。今俗人呼之为苦酒城。</p><p>又曰：匠门外鸭城者，吴王筑此城以养鸭。</p><p>又曰：娄门外鸡陂者，吴王养鸡城。</p><p>又曰：海渚有吴王阖闾，与越结怨，相伐，筑城名曰南武城，以御越。</p><p>盛弘之《荆州记》曰：马牧城东三里有蜂城。故老相传，云饥年民结侣拾蜂，止憩其中，故因为城。又云城随门势，上大下尖，其形似蜂，故有蜂号。二称莫知所附，故并载焉。</p><p>又云：当<u>一</u><u>一</u>县东南有麦城。城东有驴磨城、掎角城。传云伍员造此二城以攻麦城，故假驴磨之名。</p><p>又曰：樊城西北有城，即《春秋》所称子之国。光武云"宛最强，次之"，即谓此。城西北行十馀里，<u>一</u>邓<u>一</u> 侯吴离之国，为楚文王所灭，今为<u>一</u>邓<u>一</u> 县。<u>一</u>邓<u>一</u> 城西馀里有Y城，伯绥之国，城门有石人焉，刊其腹云："摩K慎莫言。"疑此亦周太庙，金人缄口铭背之流也。</p><p>又曰：秭归县西有杨城，周回十馀里，即熊绎所居。</p><p>《荆州图记》曰：<u>一</u>江<u>一</u> 夏郡所治夏口城，其西南角因矶为高崇墉，枕流，上则远眺山川，下则激浪崎岖，是曰黄鹄矶。实舟人之所艰也。</p><p>又曰：白帝城，西临大<u>一</u>江<u>一</u> ，东南高二百丈，西北高一千丈。</p><p>又曰：<u>一</u>邓<u>一</u> 城有樊城，是樊仲山甫所封也。</p><p>又曰：沌<u>一</u><u>一</u>县有却月城，西一里有马城也。</p><p>又曰：夷<u>一</u><u>一</u>县南对岸有陆抗故城，即山为墉，四面天险，上有步阐故城。</p><p>又曰：新野郡魏三公城，左右传汉时三公饯离处也。</p><p>伏滔《北征记》曰：梁国，名故宋国，微子所封。城再重。大城，梁孝王所筑。</p><p>孟粤《北征记》曰：许昌，在洛水之西。城方圆二十里，有三重。城南北东西土门金城，西南员实中台高六丈馀，方圆二亩，上有庙城，门有铁镬。</p><p>《关中记》曰：长安地皆黑壤，城今赤如火，坚如石。父老所传，凿龙首山土为城，又诸台关亦尔。</p><p>《益州记》曰：益州城，张仪所筑。锦城在州南，蜀时故宫也，其处号锦里。</p><p>《成都记》曰：府城本呼为锦城，秦灭蜀，张仪所筑也。每面各三里，周回十二里，高七丈。屡皆倾侧，忽有大龟周行，随其所蹑而筑之，功果就焉，故亦号为龟城。</p><p>《三辅黄图》曰：长安城西南头第二门名直城，王莽改曰端路，今名直城。</p><p>《太平御览》宋・李P</p></div>
  <div class="adBottom">
    <script src="../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='112552.html' class='pagedaohang'>【上一篇】<i>:卷一百九十三 ◎居处部二十一</i></a></span><span class="tomenu"><a href="taipingyulan.html" title="太平御览" class="returnIndex">【回目录】</a>
</span><span class="toup1"><a href='112550.html' class='pagedaohang'>【下一篇】<i>：卷一百九十一 ◎居处部十九</i></a></span></div>
  <div class="adBottom">
    <script src="../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../js/foot.js" type="text/javascript"></script>

</body>
</html>
