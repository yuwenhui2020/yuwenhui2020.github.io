<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>太平御览_卷六 ◎天部六</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/taipingyulan/112737.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../templets/default/css/p.css" />
<link rel="stylesheet" type="text/css" href="../../templets/default/css/book.css" />
<script src="../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/taipingyulan/112737.html");
</script>
</head>
<body>
<div id="topbar">
  <div id="logo"><a href="../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../book_sbkk8_default.html">首页</a></li>
     
      <li><a href='../gudai.html'>古典文学</a></li>
      <li><a href='../../gushihui/gushihui.html'>故事会</a></li>
      <li><a href='../../meirongyangsheng/meirongyangsheng.html'>美容养生</a></li>
      <li><a href='../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="112737.html#" class="bds_more" data-cmd="more">分享到：</a><a href="112737.html#" class="bds_weixin" data-cmd="weixin" title="分享到微信">微信</a><a href="112737.html#" class="bds_qzone" data-cmd="qzone" title="分享到QQ空间">QQ空间</a><a href="112737.html#" class="bds_tsina" data-cmd="tsina" title="分享到新浪微博">新浪微博</a><a href="112737.html#" class="bds_tqq" data-cmd="tqq" title="分享到腾讯微博">腾讯微博</a><a href="112737.html#" class="bds_tqf" data-cmd="tqf" title="分享到腾讯朋友">腾讯朋友</a><a href="112737.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../book_sbkk8_default.html'>主页</a> > <a href='../gudai.html'>古代文学</a> > <a href='taipingyulan.html'>太平御览</a> > </div>
<div class="ad960"><script src="../../js/ad960sougou.js" type="text/javascript"></script></div>
<div id="maincontent">
  <h1 class="articleH1">卷六 ◎天部六</h1>
  <div id="content"><span id="ad328_r">
    <script src="../../js/article.js" type="text/javascript"></script>
    </span><p>○星中</p><p>《天文录》曰：格择星，状如炎火，下大上锐，色黄白，起地而上。占曰："格择星见，不种而获。不有土功，必有大害。</p><p>又曰：归邪如星非星，如云非云，名曰归邪，司马迁《天官书》曰："归邪见，必有归国者。"</p><p>又曰：六甲六星，主分<u>一</u><u>一</u><u>一</u>而纪节候，故在帝旁，所以布政教而授民则也。</p><p>又曰：平星，《论语讠》曰："平星主法。"《合诚图》曰："主建廷评，主平天下之狱事。若今廷尉之象。"</p><p>又曰：鱼星，主理<u>一</u><u>一</u><u>一</u>事，知云雨之期也。故赞曰："汉中鱼星知云雨也。"占曰："鱼星明，大河海水皆出。"又云："鱼星明则大，<u>一</u><u>一</u><u>一</u>气和。鱼星忽不明而在，则鱼多；鱼星亡，则少鱼。"</p><p>又曰：郎位一曰哀乌，郎府也。注曰："郎位，周官之元士，汉官之光禄、中散、谏议三署郎中，是其职也。"或曰："郎位，今尚书也。"</p><p>《天象列星图》曰：北极五星：一名天极，一名北极，其第一星为太子，第二星最明者为帝，第三星为庶子，余二后宫属也，并在紫微宫中央，故谓之中极。其占：明大则吉，若变动则有忧。今观象之始，始於中极者，先尊以及卑，自中以周外也，其一人为首，谓极，第二星为首也。</p><p>又曰：四辅四星，在紫微宫中抱之，纽星也。此为辅臣之位，赞於万机。其占：以小而明则吉，若微暗则官不理。</p><p>又曰：钧陈六星，在紫微宫中华盖之下，天帝所居之宫，亦护军将军之象。占以明则吉。</p><p>又曰：华盖七星，其杠九星，合十六星，如盖状，在紫微宫，临钧陈以荫帝座。占若正则吉，若倾则凶也。</p><p>又曰：女史一星在紫微宫内，柱史北，此妇人之官，常记宫中之事；占以明则为记史直词，若不明则反是。</p><p>又曰：柱下史一星在紫微宫内，近尚书，此左右掌记君之过。其占以明则为史直词，若不明则词不依过，无真实也。</p><p>又曰：尚书五星在紫微宫内东南之隅。此八座大臣之象。故赞曰："尚书纳言，夙夜咨谋。"占以小而明，则君臣和。</p><p>又曰：北斗七星，近紫微宫南，在太微北。是谓帝车，以主号令，运乎中央而临制四方，建四时，均五行，移节度，定诸纪，皆系於北斗。其魁四星为璇玑，其杓三星为玉衡。故《书》云："在璇玑玉衡以齐七政。"又其魁第一星为枢；亦曰正星，主<u>一</u><u>一</u>德，天子之象；二曰璇，亦曰法星，主<u>一</u><u>一</u>刑，女主之位；三曰玑，亦曰令星，主祸；四曰权，亦曰伐星，主天理，伐无道；五曰衡，亦曰杀星，主中央，助四旁，杀有罪；六曰开<u>一</u><u>一</u>，亦曰应星。又一主天，二主地，三主火，四主水，五主土，六主木，七主金。又一主秦，二主楚，三主梁，四主吴，五主隋，六主燕，七主齐。</p><p>又曰：文昌六星在北斗魁前，如匡形，故史迁曰："斗魁戴匡。"其第六星，名曰司禄，此天之府计集所会也。</p><p>又曰：宦者四星，次帝座西南，主侍者，帝旁阉人也。占以不明为吉，若明则内臣专权。</p><p>又曰：势四星在太<u>一</u><u>一</u>西兆，主刑余人而用事者也。占以不明为吉，若明则阉宦用权。</p><p>又曰：辅一星，附北斗杓第六星，大臣之象也。占：欲其小而明则吉，若大而明，则臣夺君政；若小而不明，则臣不任职；若明大与斗合者，则国兵暴起。</p><p>又曰：八Y八星，在紫微蕃之外，五车之北，其八星：一主稻，二主黍，三主大麦，四主大豆，五主小豆，六主小麦，七主粟，八主麻子。占其明则八Y成，若暗则不成；若一星不见，则一Y不登；若八星不见，则国人有糊口之忧。</p><p>又曰：房四星，去氐十五度，为明堂、布政之宫。占：若移徙则国流逆，均明则天下大同。</p><p>又曰：传说一星在尾后河中也，盖后宫女巫也。主祝祠神灵，祈祷，以求子胤。占：若大而明，则后宫多祷祈。</p><p>又曰：杵三星，在箕南，主舂杵之用。占：若其纵则为丰，若其横则为饥。</p><p>又曰：农丈人一星在南斗南，主农正官也。占：明则为丰稔，若暗则为饥歉。</p><p>又曰：南斗六星，去牵牛二十六度四分之一，为天庙，丞相太宰之位，主荐贤良、授爵禄。又主兵机。魁南二星为天梁，中央二星为天相，北二星杓曰天厨庭，亦为寿命之期，将有天子之事。占：其斗星盛明则王道和平，爵禄行；若不然，反是也。</p><p>又曰：河鼓三星在牵牛北，主军鼓，盖天子三将军也。中央，大将军也；其南左星，左将军也；其北右星，右将军也。所以备关梁而拒难也。昔传牵牛、织女七月七日相见者，则主是也。故《尔雅》云："河鼓谓之牵牛。"又古歌曰："东飞伯劳西飞燕，黄姑织女时相见。"其黄姑者，即河鼓也，为吴音讹而然。今之言者，谓是列舍牵牛而会织女，故为此分析，令知断其疑焉。</p><p>又曰：臼四星在人星东南，主舂臼，占：若覆则岁中，人饥荒，若仰则天下熟。</p><p>又曰：内杵三星在人星旁，主军粮。占：若正直下对臼口则吉，若偏与臼不相当，则军粮绝。</p><p>又曰：渐台四星属织女左足，主晷刻律吕。占：若明则<u>一</u><u>一</u><u>一</u>调而律吕和，不然则否也。</p><p>又曰：弧九星在狼东南，谓天弓也。主备贼盗，常属矢向狼星。</p><p>又曰：天钱十星在北落西北，主钱帛所聚。占：若明则府藏盈，若不明则为虚耗。</p><p>又曰：东璧二星，去宫室十六度，天子图书之秘府也。占：若明则图书集，道术行，小人退，君子入；若不然，则天子好武臣，贱文土，稽古忠正之臣隐，亲<u>一</u>党<u>一</u> 邪曲之人用也。</p><p>又曰：羽林四十五星，二三而聚，在垒壁南，主天军。占：若星聚明则国安宁；若星稀而动摇，则兵革出。</p><p>又曰：进贤一星在太微宫东华门东、平道之西，主访贤荐士也。占：若明则贤人进，若不明则否也。</p><p>又曰：太微宫垣十星，在翼、轸北，主天子之宫庭，五帝之座，十二诸侯府也。其外藩南二星间，名曰端门；东第一星为左执法，廷尉之象也。</p><p>又曰：轩辕十七星，在七星北，如龙之体，主雷雨之神，后宫之象。<u>一</u><u>一</u><u>一</u>交<u>一</u> 感，震为雷，激为电，和为雨，怒为风，乱为雾，凝为霜，散为露，聚为云气，立为虹U，离为背，分为抱珥。此十四变，皆轩辕主之。</p><p>又曰：天街二星在毕、昴间，主国界也。街南为华夏之国，街北为戎夷之国。</p><p>又曰：玉井四星在参西，主水泉。</p><p>《石氏星经》曰：卷舌六星在昴北，主谗佞言语之吏。若移动，多口舌，兵起。舌直，天下无口舌。星繁，天下兵乱；星少，兵废。</p><p>又曰：天谗星在卷舌中，亦主诽谤。</p><p>又曰：天廪四星在昴南，主积聚黍稷、供享祀及御膳。星明，丰；暗，俭。</p><p>又曰：天苑十六星在昴、毕，如环状，主天子苑囿。五星守苑牛马死。</p><p>又曰：参旗九星，在参、毕间。一曰天弓星，不欲明；明则白衣会，边兵动。</p><p>又曰：阙丘二星在南河，主天子门阙，诸侯之两观也。</p><p>又曰：文昌六星，如半月形，斗魁前，为天府。主天下集计事，第一星名上将，第二名次将，第三名贵相，第四名司禄，第五名司命，第六名司法。星光润则天下安。</p><p>又曰：大理四星在斗中，亦为贵人牢，又为执法之宫。</p><p>又曰：库楼十五星，在左角南，器府东。一名天库，兵车之府，星芒角兵起。</p><p>又曰：招摇一星在梗河北，主远狄，芒角则兵起。</p><p>又曰：贯索九星，在七公前，为贱人牢。口一星为门，门欲开，开即有赦，星总见，狱事繁。</p><p>《豫章列士传》曰：周腾，字叔达，为御史。桓帝欲南郊，平明出，叔达仰首曰："王者象星，今宫中宿策马星不出动，帝何出焉？"四更，皇子卒，遂止。</p><p>《关令内传》曰：北斗一星面百里，相去九千里，置二十四气，四宿行四时，五方立五星，主五岳也。</p><p>《黄石公记》曰：黄石，镇星之<u>一</u>精<u>一</u>也。</p><p>王子年《拾遗记》曰：禹铸九鼎，择雌金为<u>一</u><u>一</u>鼎，雄金为<u>一</u><u>一</u>鼎，太白星见，九日不没。</p><p>《庄子》曰：夫道可传而不可受，可得而不可见。傅说得之以相武丁，奄有天下，乘东维，骑箕尾，而比於列星。</p><p>《列子》曰：星，积气之中有光耀者。</p><p>《抱朴子》曰：辰星，水<u>一</u>精<u>一</u>，生玄武。岁星，木<u>一</u>精<u>一</u>，生青龙。</p><p>又曰：人初受气皆应列宿之<u>一</u>精<u>一</u>，值圣宿则圣，值贤宿则贤也。</p><p>《<u>一</u>尸<u>一</u>子》曰：自井中视星，所见不过数星；自丘山以望，则见始多也。非明益也，势使然也。私，井中也；公，丘上也。</p><p>《淮南子》曰：太微者，太一庭也；紫宫者，太一之居也；轩辕者，帝妃之舍也；咸池者，水鱼之囿也。天河者，群神之阙也；天河，星名也，阙犹门也。</p><p>又曰：令雨师洒道，使风伯扫尘。高诱注曰："雨师，毕星也；风伯，箕星也。"</p><p>又曰：岁星之所居，五Y丰昌；其对为衡，岁乃殃。</p><p>又曰：四守者，所司赏罚。许慎注曰："四守：紫宫、轩辕、咸池、天河也。"</p><p>《家语》曰：巫马期为单父令，戴星出入以理人。</p><p>刘向《说苑》曰：玄象著明，莫大於日月；察变之动，莫著於五星也。</p><p>又曰：秦<u>一</u>胡<u>一</u> 亥立，日月薄食，山林沦亡，枉矢光夜，荧惑袭月。</p><p>《景帝通纪》曰：彗星者，天地之旗也。</p><p>《国<u>一</u>精<u>一</u>符》曰：地为山川，山川之<u>一</u>精<u>一</u>，上为星，各应其州城分野，为国作精神符验也。</p><p>《五姓占》曰：君薄德义，懦弱不胜任，则太白失度经，天作变易之象。</p><p>《乐汁图》曰：天宫，紫微宫也。钩陈，后宫也。大当，正妃也。(大当，钩陈末犬星也。)阁道北斗，辅天理，贵人牢。(为贵人作牢狱也。)文昌宫，(天五曹会府也。)玄戈招摇也。(皆备兵难之星。)梗河，天矛也。(梗河，一名天矛。)织女、连营、贱人牢。(连营贯索。)咸池，五车。(五车，咸池别名。)天关、参旗，伐也。觜，天庙也。奎，天豕也；娄，天矢也；胃，天仓也。狼虎鱼陵、天船、天苑、卷舌、天老人。(皆西方星名也。)柳主材木。(柳星，主材木也。)</p><p>郑玄注曰：日月遗其珠囊。珠谓五星也；遗其囊者，盈缩失度也。</p><p>《黄石公<u>一</u><u>一</u>谋秘诀法》曰：荧惑者，火之<u>一</u>精<u>一</u>，御史之象，主禁令刑罚。</p><p>蔡邕《月令章句》曰：天官五兽之於五事也，左有苍龙、大辰之貌，右有白虎、大梁之文、前有朱雀、鹑火之体，后有玄武、龟蛇之质，中有大角、轩辕、麒麟之信。</p><p>《风俗通》曰：月与星并无光，日照之乃光耳。如以镜照日，则影见壁。月初见西方，月望后光见东北，一照也。</p><p>又曰：东方朔，太白星<u>一</u>精<u>一</u>，黄帝时为风后，尧时为务成子，周时为老子，越为范蠡，齐为鸱夷，言其变化无常也。</p><p>祖台之《志怪》曰：吴未亡前，常有紫赤气见斗牛之间，星官及诸善占者咸忧。吴方兴，惟张茂先於天文尤<u>一</u>精<u>一</u>，独知为神剑之气，非<u>一</u>江<u>一</u> 南之祥。</p><p>《太平御览》宋・李P</p></div>
  <div class="adBottom">
    <script src="../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='112738.html' class='pagedaohang'>【上一篇】<i>:卷七 ◎天部七</i></a></span><span class="tomenu"><a href="taipingyulan.html" title="太平御览" class="returnIndex">【回目录】</a>
</span><span class="toup1"><a href='112736.html' class='pagedaohang'>【下一篇】<i>：卷五 ◎天部五</i></a></span></div>
  <div class="adBottom">
    <script src="../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../js/foot.js" type="text/javascript"></script>

</body>
</html>
