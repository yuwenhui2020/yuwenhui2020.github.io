<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>太平御览_卷八十二 ◎皇王部七</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/taipingyulan/112661.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../templets/default/css/p.css" />
<link rel="stylesheet" type="text/css" href="../../templets/default/css/book.css" />
<script src="../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/taipingyulan/112661.html");
</script>
</head>
<body>
<div id="topbar">
  <div id="logo"><a href="../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../book_sbkk8_default.html">首页</a></li>
     
      <li><a href='../gudai.html'>古典文学</a></li>
      <li><a href='../../gushihui/gushihui.html'>故事会</a></li>
      <li><a href='../../meirongyangsheng/meirongyangsheng.html'>美容养生</a></li>
      <li><a href='../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="112661.html#" class="bds_more" data-cmd="more">分享到：</a><a href="112661.html#" class="bds_weixin" data-cmd="weixin" title="分享到微信">微信</a><a href="112661.html#" class="bds_qzone" data-cmd="qzone" title="分享到QQ空间">QQ空间</a><a href="112661.html#" class="bds_tsina" data-cmd="tsina" title="分享到新浪微博">新浪微博</a><a href="112661.html#" class="bds_tqq" data-cmd="tqq" title="分享到腾讯微博">腾讯微博</a><a href="112661.html#" class="bds_tqf" data-cmd="tqf" title="分享到腾讯朋友">腾讯朋友</a><a href="112661.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../book_sbkk8_default.html'>主页</a> > <a href='../gudai.html'>古代文学</a> > <a href='taipingyulan.html'>太平御览</a> > </div>
<div class="ad960"><script src="../../js/ad960sougou.js" type="text/javascript"></script></div>
<div id="maincontent">
  <h1 class="articleH1">卷八十二 ◎皇王部七</h1>
  <div id="content"><span id="ad328_r">
    <script src="../../js/article.js" type="text/javascript"></script>
    </span><p>○夏帝禹</p><p>《史记》曰：夏帝禹，名曰文命。禹之父曰鲧，鲧之父曰帝颛顼，颛顼之父曰昌意，昌意之父曰黄帝。帝尧之时，洪水滔天，浩浩怀山襄陵，下民其咨。尧求能治水者，群臣四岳皆曰鲧可。治水无功，乃殛鲧於羽山。尧崩，舜问四岳曰："有能成美尧之事者使居官。"皆曰："伯禹为司空，可成美尧之功。"舜命禹："汝平水土，维是勉之。"禹拜稽首，让于契、后稷、皋陶。舜曰："女其往视尔事矣。"禹为人敏给克勤，其德不违，其仁可亲，其言可信。禹遂与益、后稷奉帝命，命诸侯百姓兴人徒以敷土，行山表木，定高山大川。禹伤先人之功不成受诛，乃劳身焦思，居外十三年，过家门不敢入。陆行乘车，水行乘船，泥行乘橇，(孟曰：橇形如箕，桥行泥上。如淳曰：橇音茅，谓以板置泥上通行路也。)山行乘<木辇>。(徐广曰：<木辇>音丘遥反。如淳曰：<木辇>车谓以铁如锥，长半寸，施之履下，以上下山不蹉跌也。)开九州，通九道，陂九泽，度九山。舜崩，三年丧毕，禹避舜之子商均於<u>一</u><u>一</u>城。天下诸侯皆去商均而朝禹，禹於是遂即天子位，南面朝天下。国号曰夏后，姓姒氏。娶涂山氏之女，生子曰启，禹东巡狩，至于会稽而崩。</p><p>《帝王世纪》曰：伯禹夏后氏，姒姓也。母曰修己，见流星贯昴，梦接意感，又吞神珠，薏苡，胸折而生禹於石纽，虎鼻大口，两耳参漏，首戴钩，(钩，钤也。)胸有玉斗，足文履已。故名文命，字高密。身长九尺二寸，长於西羌夷人。初，禹未登用之时，父既降在匹庶，有圣德。梦自洗于河，观於河，始受图，括地象也。图言治水之意，四岳举之，舜进之尧。尧命为司空，继鲧治水，乃劳身勤苦，不重径尺之璧，而爱日之寸<u>一</u><u>一</u>，手足胼胝。又纳贤礼士，一沐三握发，一食三吐餐。尧美其绩，乃赐姓姒氏，封为夏伯，故谓之伯禹。天下宗之，谓大禹。年二十始用，三十二而洪水平。年百岁，崩于会稽。因葬会稽山<u>一</u><u>一</u>县之南，今山上有禹冢、井，祠下有群乌耘田。(修己或云修纪，未详。)</p><p>《河图握矩起》曰：帝命伯禹曰："告汝九术五胜之常可以克之，汝能从之，汝师徒将兴。"</p><p>《雒书灵准听》曰：有人(谓禹也。)大口耳参，漏足履已，(漏，空也。戊巳，土之日，故当平水土，故以为名也。)载成钤，(有骨表如钩钤。)怀玉斗。(怀璇玑玉衡之道，或以为有黑子如玉斗也。)</p><p>《书》曰：禹别九州，(分其界也。)随山浚川，(刊其木，深其流。)任土作贡。(任其土地所有贡赋。)</p><p>又曰：正月朔旦，受命于神宗，(受舜终事之命，神宗，文祖之宗庙，言神尊也。)率百官，若帝之初。(舜初摄帝故事。)</p><p>《尚书帝命验》曰：禹，白帝<u>一</u>精<u>一</u>以星感，(星，金<u>一</u>精<u>一</u>也。)修纪山行见流星，意感栗然，生姒戎文禹。(栗然，威貌。姒，禹氏。禹生戎地，一名政命。)</p><p>《尚书璇玑铃》曰：禹开龙门，导积石，决岷山，治九贡。(龙门，积石山名。贡，功也，治九州之功。)</p><p>又曰：禹开龙门，导积石，出玄，上刻曰："延喜玉，受德。天锡佩。"(禹功既成，天出玄，天锡之者以德佩。禹有治水功者，必佩之以玄玉。)</p><p>《尚书中候》曰：伯禹在庶，(伯，官称，禹号也，因为德谥。庶，庶人也。)四岳师举荐之帝尧，(四岳，四方诸侯也。师，众也。荐，进也。)握括命不试爵授司空。(禹握括地象，天已命之，故不复试以官，司空於周为冬卿，掌制国之五沟，行导水之事。)伯禹稽首让于益归。(稽首，拜首至手，益归贤者尧臣，归读曰夔也。)帝曰："何斯若真，(何不听让之辞。斯，此也。若，汝也。此汝真其人。)出尔命图示乃天。"(尔，汝也。禹方让隐之，故言出汝所天命也。图，括地象。示读曰o，o，是也。乃天使汝治水，非我也。)伯禹曰："臣观河，伯面长人首鱼身出曰：'吾河<u>一</u>精<u>一</u>也。'(观河，观於河水也。)授臣河图。"带足入渊。(河图，谓括地象。带足，去也。音带。)伯禹拜辞。(禹将行，故拜去。)</p><p>《诗含神雾》曰：禹之兴，黑、风会纪。(黑，黑力也。风，风厉也。并黄帝臣复神，伯禹当斯而至也。)</p><p>《礼》曰：禹立三年，百姓以仁遂焉。</p><p>《大戴礼》曰：宰我曰："请问禹。"孔子曰："高<u>一</u><u>一</u>之孙，鲧之子，曰文命。敏给克济，其德不回，其仁可亲，其言可信；声为律，身为度；左准绳，右规矩；履四时，据四海，平九州，戴九天，明耳目，治天下。"</p><p>《礼含文嘉》曰：禹卑宫室，垂意於沟洫，百Y用成，神龙至，灵龟服，玉女敬养，天赐妾。</p><p>《传》曰：禹会诸侯於涂山，执玉帛者万国。</p><p>《春秋孔演图》曰：天命之见，侯期门，灵龟穴庭，玄龙衔云。(灵龟，虚虎也。穴庭者，星入太微门。玄龙，水<u>一</u>精<u>一</u>也。衔云者，盖此召气也。)</p><p>《春秋元命苞》曰：禹之时，民大乐，其骈三圣相继，故乐名《大夏》也。</p><p>《孝经钩命诀》曰：命星贯昴，修纪梦接，生禹。(命，使之。星，谓流行之星也。)</p><p>《遁甲开山图》曰：禹游於东海，得玉，碧色，长一尺二寸，光如日月，自照达幽冥。</p><p>扬雄《蜀王本纪》曰：禹本没山广柔县人，生於石纽，其地名痢儿畔。禹母吞珠孕禹，拆愣生於县，涂山娶妻，生子启。</p><p>《纪年》曰：禹立四十五年。</p><p>《论语》曰：子曰："禹，吾无间然矣。(孔子惟禹功德之盛也。言不能复间厕其间也。)菲饮食而致孝乎鬼神，(马融曰：菲，薄也。致孝鬼神，祭祀丰洁也。)恶衣服而致美乎黻冕，(孔安国曰：损其常服以盛祭祀。)卑宫室而尽力乎沟洫。"(包曰：方里为井，井间有沟，沟深广四尺，十里为城，城中有洫，洫深广八尺也。)</p><p>《符子》曰：禹让天下於奇子，奇子曰："君言佐舜劳矣，凿山川，通河汉，首无发，股无毛，故舜也以劳报子。我生而逸，不能为君之劳矣。"</p><p>《越绝书》曰：禹始忧民，救水到大越，於茅山大会计，爵有功。更名茅山，谓之会稽。及其王矣，巡狩大越。</p><p>《吴越春秋》曰：禹，案《黄帝中经》见圣人所记曰："在九疑山。东南天柱，号曰宛委。承以文玉，覆以盘石。"其书简，青玉为字，编以白银。禹乃东巡狩，登衡山求之，卧见赤绣衣男子，自称玄夷苍水使者，来候禹，令禹斋三月，更求之。禹乃斋三月，登宛委山，取得书通水经。遂周行天下，使益疏记之，名曰《山海经》。</p><p>又曰：舜崩，禹服丧三年，朝夕号泣，形体枯槁，面目黎黑。</p><p>《十州记》曰：禹治洪水毕，乃乘F车到锺山，祠上帝於北阿，归大功於九天。禹经诸侯五岳，使工刻石，识其里数高下，其字科斗书，非汉人所了，诸名山亦然。</p><p>《鬻子》曰：禹之治天下也以五声听。门悬鼓钟铎磬，而置(音祧)於曰："教寡人以道者，击鼓；教寡人以义者，鼓钟；教寡人以事者，振铎；语寡人以忧者，击磬；语寡人以狱讼者，挥。"此之谓五声。是以禹尝据馈而七起，日中不暇食。於是四海之士皆至。</p><p>《隋巢子》曰：昔三苗大乱，天命殛之，夏后受之，大神降而辅之。司禄益食而民不饥，司金益富而国家宝，司命益年而民不夭，四方归之。</p><p>《庄子》曰：昔者，禹堙洪水，亲自操橐耜，而涤天下之川。股无玄，胫无毛，沐甚雨，栉疾风，置万国。禹，大圣也，而形劳天下如此。使后世之墨者，多以裘褐为衣，以屐治服，日夜不依，以自为极，曰："不能如此，非禹道也，不足为墨。"</p><p>《孟子》曰：《书》曰："洚水警余。"洚水者，洪水也。(《书》、《尚书》逸篇也。水逆行洚洞无涯，故曰洚水。洪，大也。)使禹治之。禹掘地而注之海，驱蛇龙而放之菹。水由地中行，<u>一</u>江<u>一</u> 、淮、河、汉是也。险阻既远，鸟兽之害人者消，然后人得平土而居之。(尧使舜治洪水，通九州，故曰掘地而注之海也。沮，泽生草者也，今青州为泽有草者为菹水流行於地而去也。民下高就平土，故曰险阻远也。水去故鸟兽害人者尽消也。)</p><p>《<u>一</u>尸<u>一</u>子》曰：禹，长颈鸟喙，面貌亦恶，天下从而贤之，好学也。</p><p>又曰：古者，龙门未辟，吕梁未凿，禹於是疏河决<u>一</u>江<u>一</u> ，十年不N其家。生偏枯之病，步不相过，人曰禹步。</p><p>《墨子》曰：禹葬，衣衾三领，桐棺三寸，葛以绷(补庾切。)之，下不及泉，上不通臭。既葬，收馀壤为垄，若参耕之亩。</p><p>《韩子》曰：禹之王天下也，身执木畚以为民先，股无完_胫不生，虽臣虏之劳，不苦於此矣。</p><p>《吕氏春秋》曰：禹年三十未娶，行涂山，恐时暮失制，乃娶涂山女。</p><p>又曰：禹南济乎<u>一</u>江<u>一</u> ，黄龙负舟。舟中之人恐惧，禹仰而笑曰："吾受命於天，竭力以济生人。命受天也，奈何忧於龙焉？"龙弭耳低尾而逃。</p><p>又曰：昔者禹一沐而三握发，一食而三起，以礼有道之士，通乎己之不足。通乎已之不足，则不与物争矣。</p><p>又曰：禹之决<u>一</u>江<u>一</u> 水也，民聚瓦砾。及其事已成，功已立，为万世利。禹之所见者远也，而民莫之知。</p><p>《贾谊书》曰：禹常昼不暇食，而夜不暇寝。方是时，忧务民也。</p><p>《淮南子》曰：昔者鲧作三亻刃之城，诸侯倍之。禹知天下叛之，乃坏城平地，散财物，禁甲兵，施之以德，海外宾服，四夷纳职。</p><p>又曰：禹沐<u>一</u>H<u>一</u>雨，栉疾风，决<u>一</u>江<u>一</u> 疏河，凿龙门，辟伊阙，修彭蠡之防，乘"四载"，随山刊木，平治水土，定千八百国。夙兴夜寐以致聪明，轻赋薄敛以宽民力，布德施惠以振困穷，吊死问罪以养孤孀，百姓亲附，政令流行，</p><p>又曰：禹为水，以身解於<u>一</u><u>一</u>旰之河。(解，祷也。<u>一</u><u>一</u>旰河在秦。)</p><p>又曰：尧之时，天下大水。禹身执畚锸，以为民先，疏河而导九支，(支，分。)凿<u>一</u>江<u>一</u> 而通九路，辟五湖而定东海。</p><p>又曰：禹之趋时，冠挂而不顾，履遗而不取，(冠有所挂着，去不暇顾视。)非争其先也，争得其时也。</p><p>《说苑》曰：禹见罪人，下车问而泣之。左右曰："夫罪人不顺道，故然焉，君王何为痛之至於此也？"禹曰："尧舜之民，皆以尧舜之心为心。今吾为君，百姓皆以其心为心，是以痛之。"</p><p>《抱朴子》曰：禹乘二龙，郭支为驭。</p><p>《黄帝玄女兵法》曰：禹问於风后曰："吾闻黄帝有负胜之图，六甲<u>一</u><u>一</u><u>一</u>之道，今安在乎？"风后对曰："黄帝藏会稽之山下，其坎深千丈，广千尺，镇以盘石，致难得也。"禹北见六子，问海口所出。禹乃决<u>一</u>江<u>一</u> 口，鸣角会稽，龙神为见，玉匮福禹乃开而视之，中有《天下经》十二卷。禹未及持之，其四卷飞上天，禹不能得也。其四卷复下陂池，禹不能拯也。禹得中四卷，开而视之。</p><p>又魏陈王曹植《夏禹赞》曰：于嗟夫子，拯世济民。克卑宫室，致孝鬼神。蔬食薄服，绂冕乃新。厥德不回，其诚可亲。其德，<u>一</u>温<u>一</u> <u>一</u>温<u>一</u> 其仁。尼称无间，何德之纯。</p><p>又《禹治水赞》曰：嗟夫夏禹，实劳水功。西凿龙门，疏河导<u>一</u>江<u>一</u> 。梁岐既辟，九州以同。天赐玄圭，奄有万邦。</p><p>又《禹渡河赞》曰：禹济于河，黄龙乘船，舟人并惧，禹叹仰天。予受天运，勤功恤民，死亡命也，龙闻弭身。</p><p>庾信《禹渡<u>一</u>江<u>一</u> 赞》曰：二<u>一</u>江<u>一</u> 初凿，九谷新成。风飞o涌，水起龙惊。乐天知命，无待忧生。危舟遂静，乱楫还平。</p><p>○帝启</p><p>《归藏》曰：昔夏后启筮，享神於大陵，而上钧台枚占，皋陶曰："不吉。"</p><p>《史记》曰：昔夏后启筮，乘龙以登于天，枚占于皋陶，皋陶曰："吉而必同，与神<u>一</u>交<u>一</u> 通，以身为帝，以王四卿。"</p><p>又曰：启，禹之子，其母涂山氏之女也。有扈氏不服，启伐之，大战于甘。将战，作《甘誓》，遂灭有扈氏。天下咸归。</p><p>《山海经》曰：大乐之野，夏后启於此舞九代马，乘两龙，云盖三层。左手操翳，右手操环，玉璜。在大运山北。一曰大道之野。</p><p>《帝王世纪》曰：启升后十年舞《九韶》，三十五年征河西。</p><p>又曰：帝启，一名建，一名余。德教施于四海，贵爵而上齿，养国老于东序，养庶老于西序。在位九年，年八十馀而崩矣。</p><p>《越绝书》曰：禹崩，启立，晓知王事，达君臣义。</p><p>《吕氏春秋》曰：夏后伯，即启也。与有扈战于甘泽而有胜。六卿请复之，夏后伯曰："不可。吾地不浅，吾民不寡，伐而不胜，是吾德薄而教不善也。於是乎处不重席，食不贰味，琴瑟不张，钟鼓不修，子女不饰，亲亲长长，尊贤使能，期年而有扈氏服。故欲胜人者必先自胜矣。</p><p>○帝太康</p><p>《书》曰：太康<u>一</u>尸<u>一</u>位，以逸豫灭厥德，黎民咸罚乃盘游无度，畋于有洛之表，十旬不反。有穷后羿，因民弗忍，距于河。厥弟五人御其母以从，杏诼逯I。五子咸怨，述大禹之戒以作歌。其一曰："皇祖有训：民可近，弗可下。(皇，君也。君祖禹有训戒也。近谓亲之，下谓失人者也。)民惟邦本，本固邦宁。(言人君当国，民以安国也。)予视天下，愚夫愚妇一能胜予。(言能敬畏小民，所以得众心。)一人三失，怨岂在明？不见是图。(三失，过非一也。不见是谋，备其微。)予临兆民，懔乎若朽索之驭六马。(十万曰亿，十亿曰兆，言多也。懔，惧貌。朽，腐也。朽腐之索驭六马，言危惧甚。)为人上者，奈何不敬？"(能训则不骄，在上不骄则高而不危。)其二曰："训有之：内作色荒，外作禽荒，(作，为也。迷乱曰荒。色，女色。禽，鸟兽。)甘酒嗜音，峻宇雕墙。(甘，嗜，无厌足也。峻，高大。雕，饰荆)有一于此，未或不亡。"(此六者，弃德之君，有其一必亡，况兼有乎？)其三曰："维彼陶唐，有此冀方。(陶唐帝尧氏，都冀州，统天下四方。)今失厥道，乱其纪纲，乃}灭亡。"(言失尧之道，乱其法制，自致灭亡。)其四曰："明明我祖，万邦之君。有典有则，贻厥子孙。(典谓经籍，则，法，贻，遗也。主仁及后世。)关石和钧，王府则有。荒坠厥绪，覆宗绝祀。"(金铁银石，供民器用，通用使和平，则官民足。言古制有而太康失其业以取亡。)其五曰："呜呼曷归？予怀之悲。(曷，何也。言思而悲也。)万姓仇予，予将畴依？郁陶乎予心，颜厚有忸怩，弗慎厥德，虽悔可追？"(言人君行己不慎其德以速灭败，欲改悔其可追及乎？言无益也。)</p><p>《帝王世纪》曰：太康无道，在位二十九年，失政而崩。</p><p>○帝仲康</p><p>《书》曰：惟仲康肇位四海，胤侯命掌六师。羲和废厥职，酒荒于厥邑。胤后承王命徂征。(羲和废其职官，还其私邑，以酒迷乱，仲康命胤侯掌六师往就其邑讨之。)</p><p>○帝相</p><p>《纪年》曰：帝相即位处商丘。元年，征淮夷；二年，征风夷及黄夷。</p><p>《帝王世纪》曰：帝相，一名相安。自太康已来，夏政凌迟，为羿所逼，乃徙商丘，依同姓诸侯斟灌、斟氏。羿遂袭帝号，是为羿帝。</p><p>○有穷后羿</p><p>《帝王世纪》曰：羿有穷氏，未闻其姓，其先帝喾。以世掌射故，以是加赐以弓矢，封之於I，为帝司射。历唐及虞、夏，至羿，学射如吉甫，其辞佐长，故亦以善射闻。与吴贺北游，使羿射雀左目，羿引弓射之，误中右目，羿俯首而愧，终身不忘。故羿善射，至今称之。及有夏之衰，羿自I迁于穷石。因夏民之不附以代夏政，逼篡帝位，故号有穷氏。</p><p>《传》曰：昔有夏之方衰也，后羿自I迁于穷石，因夏民以代夏政。恃其射也，不修民事而<u>一</u>H<u>一</u>于原兽，弃武罗、伯囚、熊髡、龙圉，而用寒浞。寒浞，伯明氏之谗子弟也。伯明后寒弃之夷，羿收之，信而使之，以为己相。浞行媚于内，而施赂于外，愚弄其民，而娱羿于田，树之诈匿以取其国家，外内咸服。羿犹不悛，将归自田，家众杀而烹之，以食其子。(食羿子。)其子不忍食诸，死于穷门。(杀之于国门。)靡奔有鬲氏。(靡，夏遗臣事羿者。有鬲，国名。)浞因羿室生浇(五叫反。)及s，(音处。)恃其谗匿诈伪而不德于民。使浇用师，灭斟灌及斟氏。(二国，夏同姓诸侯，仲康之子后相所依。)处浇于过，处s于戈。(过、戈，二国名。)靡自有鬲氏，收二国之烬，以灭浞而立少康。少康灭浇于过，后杼灭s于戈。(后杼，少康子。)有穷由是遂亡。</p><p>○寒浞</p><p>《帝王世纪》曰：寒浞，有穷氏，既篡羿位，复袭有穷之号。浞因羿之室生浇及s，多力，能陆地荡舟。浞使S率师灭斟灌、斟寻氏，杀夏帝相於过，灭s於戈。恃其诈力，不恤民事。初，夏之杀帝相也，妃有仍氏女曰后r方娠，逃出自窦，归于有仍，生少康焉。初，夏之遗臣曰靡，事羿；羿死，逃奔有鬲氏。收斟寻二国馀烬，杀寒浞而立少康。</p><p>○帝少康</p><p>《传》曰：昔有过浇杀斟灌以伐斟，(浇，寒浞子，封於过。)灭夏后相。后r方娠，逃出自窦，(后r，相妻也。娠，怀身也。)归于有仍，生少康焉，为仍牧正。(牧官之长。)浇使椒求之，逃奔有虞，为之庖正。虞思於是妻之以二姚，(思，有虞君也。自以二女妻少康，姚姓也。)而邑诸纶。(纶，虞邑也。)有田一成，有众一旅，(方十五里为成，五百人为旅。)能布其德，而兆其谋，(兆，始也。)以收夏众，抚其官职。遂灭过、戈，复禹之绩，祀夏配天，不失旧物。</p><p>魏高贵乡公《少康汉高论》曰：少康生於灭亡之后，降为诸侯之隶，崎岖逃难，仅以身免，能布其德，而兆其谋，卒灭过、戈，克复禹绩。非至德弘仁，岂济斯勋？汉祖因土崩之势，专任智力，以成功业。为子，则数危其亲；为君，则囚系其贤相。身没之后，社稷几倾，若与少康易时而处，或未能复大禹之绩矣。</p><p>又《论》曰：三代之世，任德济勋，如彼之难；秦项之际，任力成功，如此之易。且太上立德，其次立功，就令汉祖功高，未若少康盛德之茂也。</p><p>○帝宁(直吕反)</p><p>《纪年》曰：帝宁居原，自迁于老王。</p><p>《帝王世纪》曰：帝宁，一号后予，或曰公孙曼，能率禹之功，夏人报祭之。在位十七年。</p><p>○帝槐</p><p>《纪年》曰：后芬立四十四年。</p><p>《帝王世纪》曰：帝芬，一名帝槐，或曰祖武，在位二十六年。</p><p>○帝芒</p><p>《纪年》曰：后芒即位元年，以玄宾于河东，狩于海，获大鱼。后芒陟位五十八年。</p><p>《帝王世纪》曰：帝芒，一名和，或曰帝芒。</p><p>○帝泄</p><p>《帝王世纪》曰：帝泄，一名帝世，或曰泄宗，在位十六年。</p><p>○帝不降</p><p>《纪年》曰：不降即位六年，伐九苑。立十九年。</p><p>《帝王世纪》曰：帝不降，一名帝降，或曰北成。</p><p>○帝局</p><p>《帝王世纪》曰：帝局，一名帝禺，或曰高<u>一</u><u>一</u>。在位二十一年。</p><p>○帝廑(音近)</p><p>《纪年》曰：帝廑，一名胤甲。即位居西河。天有妖孽，十日并出。</p><p>《帝王世纪》曰：帝廑，一名顼，或曰董<u>一</u>江<u>一</u> 。在位二十年。</p><p>○帝孔甲</p><p>《传》曰：昭二十九年秋，龙见于绛郊。晋魏献子问於蔡墨曰："虫莫智於龙，以其不生得也。信乎？"对曰："古者畜龙，故国有豢龙氏，有御龙氏，有夏孔甲，扰于有帝。(扰，顺也。其德能顺于天。)帝赐之乘龙，河、汉各二，(四头为乘，各二乘，十六头。)各有雌雄。"</p><p>《史记》曰：帝孔甲立，好方木鬼神，事<u>一</u>H<u>一</u>乱。夏后氏德衰，诸侯叛之。天降龙二，有雌雄，孔甲弗能食，未得豢龙氏。陶唐既衰，其后有刘累，学扰龙于豢龙氏，以事孔甲。孔甲赐之姓，曰御龙氏。</p><p>《汉书》曰：孔甲作《盘盂铭》，三十六篇。</p><p>《列仙传》曰：师门为夏孔甲龙师，孔甲不能修其心意，杀而埋之外野，一旦风雨迎之，顷则山木皆焚。孔甲祠而祷之，未还而道死。</p><p>《吕氏春秋》曰：夏后孔甲尝于东<u>一</u><u>一</u>d山。天大风晦，孔甲迷入民室。主人方乳，(乳，产也。)咸言"后来是良日，子谁敢殃之？"长成<u>一</u>人 ，幕动析，撩斧，破斩足，遂为守者。(以其无足，为守门之首。)乃作《破斧》之歌。</p><p>○帝皋</p><p>《纪年》曰：后昊立三年。(帝皋也。)</p><p>《帝王世纪》曰：帝皋，一名皋苟。</p><p>○帝发</p><p>《纪年》曰：帝发，一名后敬，或曰发惠。(其子立为桀。)</p><p>○帝桀</p><p>《归藏》曰：昔桀伐唐，而枚占於营。营或曰不吉，不利出征，惟利安处，彼狸为鼠。</p><p>《书》曰：伊尹相汤伐桀，升自z，遂与桀战於鸣条之野。</p><p>《尚书帝命验》曰：桀失其玉镜，用其噬虎。(玉镜，喻以清明之道，噬虎，喻暴虐之风。)</p><p>《尚书帝命候》曰：夏桀无道，杀关龙逢，绝灭皇图，坏乱历纪，(皇，天也。纪，纲纪也。天之图历，龙逢引以谏桀也。)残贼天下，(刑法峻也。)贤人遁逃，(避时虐也。)<u>一</u>H<u>一</u>色慢易，(男女无别。)不事祖宗。</p><p>《韩诗外传》曰：桀为酒池，可以运舟，糟丘足以望十里。</p><p>《家语》曰：夏桀、昆吾斩刘黎民如草木者焉。天下讨之如匹夫。</p><p>《史记》曰：自孔甲以来，诸侯多叛夏，桀不务德而虐伤百姓，百姓弗堪。乃召汤而囚之夏台，已而释之。汤修德，诸侯皆归汤，汤遂率兵以夏桀。桀走鸣条，逐放而死。</p><p>《纪年》曰：后桀命扁伐山民，山民女于桀二人，曰琬，曰琰。桀爱二人，女无子焉。斫其名于苕华之玉，苕是琬，华是琰，而弃其元妃于洛，曰妹喜。桀倾宫饰瑶台，作琼室，立玉<u>一</u>门 。汤遂灭夏桀桀，逃南巢氏。自禹至桀十七世，有王与，无王用，岁四百七十一年。</p><p>《帝王世纪》曰：帝桀<u>一</u>H<u>一</u>虐有才力，能伸钩索铁，手搏熊虎。多求美<u>一</u>女 以充后宫，为琼室、瑶台，金柱三千，始以瓦为屋，以望云雨。大进侏儒倡优，为烂熳之乐，设奇伟之戏，纵靡靡之<u>一</u>声 ，日夜与妹喜及宫女饮酒。常置妹喜於膝上。妹喜好闻裂缯之<u>一</u>声 ，为发裂缯之以顺适其意。以人驾车。肉山脯林，以为酒池，一鼓而牛饮者三千馀人，醉而溺水。以虎入市而视其惊。伊尹举觞造桀，谏曰："君王不听群臣之言，亡无日矣。"桀闻析然，哑然笑曰："子又妖言，天之有日，由吾之有民，日亡吾乃亡耳。"两日斗蚀，鬼呼於国，桀醉不寤。汤来伐桀，以乙卯日战于鸣条之野，桀未战而败绩。汤追至大涉，遂禽桀於焦，放之历山，乃与妹喜及诸嬖妾同舟浮海，奔于南巢之山而死。</p><p>《博物志》曰：夏桀之时，为长夜饮，居深宫中，男女杂处，三旬不出，不听政。</p><p>太公《六韬》曰：桀时有瞿山之地，桀十月凿山陵，通之於河。民有谏者曰："冬凿地穿山，是发天之<u>一</u><u>一</u>，泄地之气，天子后必败。"桀以妖言杀之。</p><p>《管子》曰：桀女乐三万人，晨噪闻於衢，服文绣衣裳。</p><p>《庄子》曰：桀之治天下也，使天下之人瘁瘁焉。人苦其性，是不愉也。</p><p>《墨子》曰：昔夏桀贵为天子，富有天下。勇力之人，生裂兕虎，指画杀人。</p><p>《王孙书》曰：桀、纣为君，从愚妄之言，违长者之谏，衣<u>一</u>温<u>一</u> 而忘百姓之寒，食美而忘天下之饥。或身放南巢，或头悬赤旗，斯亦无他也，但不节财而暴民也。</p><p>《<u>一</u>尸<u>一</u>子》曰：伯夷、叔齐，饥死首<u>一</u><u>一</u>，无地故也。桀放於历山，纣杀於z宫，无道故也。有道无地则饿，有地无道则亡。</p><p>又曰：昔者桀、纣纵欲长乐，以苦百姓，珍怪远味，必南海之荤，北海之盐，西海之菁，东海之鲸。此其祸天下亦厚矣。</p><p>又曰：昔夏桀之时，至德灭而不扬，帝道掩而不兴，(兴，举也。)客台振而掩覆，(客台，行礼客之室。言不能行礼，故天大振动而覆败。)犬成群而入泉，(言将灭坏，犬失其生，故嗥入渊。一说犬祸。)彘衔薮而席T，(彘衔晨席入人T内，言彘祸。)美人婢首墨面而不容，(婢首，乱头也。萃兴发并编为婢首，不修容饰也。)曼声吞炭内阑而不歌，(曼声见世衰乱将灭，故吞炭自败音声，闭气而不歌。)飞鸟铩翼，走兽决蹄，(铩翼，残翼，决致蹇也。言桀无道，田猎鸟兽悉被创，残翼废脚。)山无峻郑泽无佳水。(峻郑美材，佳水，清水。言入山泽不以时故。)</p><p>又曰：桀为璇室瑶台，(璇瑶，石之次玉也。象才廊室也。)象廊玉床 ，权天下，虐百姓。於是汤以革车三百乘，伐于南巢，(南巢，庐<u>一</u>江<u>一</u> 居巢。)收之夏宫，天下宁定，百姓和辑。</p><p>《谯周法训》曰：桀、纣虽有天下之位，而无一人之誉也，犹朽木枯树，逢风风则仆也。</p><p>《袁子正书》曰：桀、纣有民左亿右亿之众，四岳三涂之险，京山中南之固，及在鸣条之野，一朝而失天下。</p><p>《符子》曰：桀观炮烙於瑶台，谓龙逢曰："乐乎？"龙逢曰："乐！"桀曰："观刑曰乐，何无恻怛之心焉？"逢曰："天下苦之，而君为乐，臣为君股肱，孰有心悦而股肱不悦乎？"桀曰："听子谏，谏得，我功之不得，我刑之。"龙逢曰："臣观君冕，非冕也，冕危石也；臣观君履，亦非履也，履春冰也。未有冠危石而不压，踏春冰而不陷。"桀叹曰："子知我之亡而不自知亡，子就炮烙之刑，吾观子亡，子不知我亡。"龙逢行歌曰："造化劳我以生，休我以炮烙。"乃赴火而死。(禹至桀，合十九帝。)</p><p>《淮南子》曰：桀之力，剔、(，角。)伸钩、索铁、推移大戏，(大戏，军之大旗。)水杀鼋鼍，陆捕熊罴，然革车三百乘，困之鸣条，(鸣条，今陈州平丘也。)禽之焦门。</p><p>《太平御览》宋・李P</p></div>
  <div class="adBottom">
    <script src="../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='112662.html' class='pagedaohang'>【上一篇】<i>:卷八十三 ◎皇王部八</i></a></span><span class="tomenu"><a href="taipingyulan.html" title="太平御览" class="returnIndex">【回目录】</a>
</span><span class="toup1"><a href='112660.html' class='pagedaohang'>【下一篇】<i>：卷八十一 ◎皇王部六</i></a></span></div>
  <div class="adBottom">
    <script src="../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../js/foot.js" type="text/javascript"></script>

</body>
</html>
