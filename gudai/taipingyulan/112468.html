<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>太平御览_卷二百七十五 ◎兵部六</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/taipingyulan/112468.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../templets/default/css/p.css" />
<link rel="stylesheet" type="text/css" href="../../templets/default/css/book.css" />
<script src="../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/taipingyulan/112468.html");
</script>
</head>
<body>
<div id="topbar">
  <div id="logo"><a href="../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../book_sbkk8_default.html">首页</a></li>
     
      <li><a href='../gudai.html'>古典文学</a></li>
      <li><a href='../../gushihui/gushihui.html'>故事会</a></li>
      <li><a href='../../meirongyangsheng/meirongyangsheng.html'>美容养生</a></li>
      <li><a href='../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="112468.html#" class="bds_more" data-cmd="more">分享到：</a><a href="112468.html#" class="bds_weixin" data-cmd="weixin" title="分享到微信">微信</a><a href="112468.html#" class="bds_qzone" data-cmd="qzone" title="分享到QQ空间">QQ空间</a><a href="112468.html#" class="bds_tsina" data-cmd="tsina" title="分享到新浪微博">新浪微博</a><a href="112468.html#" class="bds_tqq" data-cmd="tqq" title="分享到腾讯微博">腾讯微博</a><a href="112468.html#" class="bds_tqf" data-cmd="tqf" title="分享到腾讯朋友">腾讯朋友</a><a href="112468.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../book_sbkk8_default.html'>主页</a> > <a href='../gudai.html'>古代文学</a> > <a href='taipingyulan.html'>太平御览</a> > </div>
<div class="ad960"><script src="../../js/ad960sougou.js" type="text/javascript"></script></div>
<div id="maincontent">
  <h1 class="articleH1">卷二百七十五 ◎兵部六</h1>
  <div id="content"><span id="ad328_r">
    <script src="../../js/article.js" type="text/javascript"></script>
    </span><p>○良将上</p><p>《论语》曰：子曰："孟之反不伐。"孔注曰："鲁大夫孟之侧也，与齐战，军大败。不伐者，不自伐其功也。"</p><p>《孝经左契》曰：将军顺虎衔珠，大夫正海出鱼。</p><p>《抱朴子》曰：良将刚则法天，可望而不可干；柔则象渊，可观而不可入。去如收电，可见而不可得；留如山岳，可瞻而不可量。</p><p>《唐子》曰：良将如泉如山，不知其欢戚也。</p><p>《史记》曰：吴起者，卫人也，好用兵。事鲁君。齐人攻鲁，鲁欲将起，起取齐女为妻，而疑之。起遂杀妻，明不为齐也。鲁卒以为将，大破齐，后之魏。</p><p>又曰：陈胜之反秦，使王离击赵王及张耳巨鹿城，或曰："王离，秦之名将也。"</p><p>又曰：魏文侯问："吴起何如人？"李克曰："其用兵，司马穰苴弗能过也。"於是魏文侯以为将，击秦，拔五城。</p><p>《汉书》曰：杜业曰："窃见朱博忠信勇猛，材略不世出，诚国家雄俊之宝臣也，宜征博左右，以镇天下。此人在朝，则陛下可高卧矣。"</p><p>又《谷永传》曰：平阿侯谭位特进，领城门兵。永闻，与谭书曰："君侯躬周、召之德，执管、晏之操，敬贤下士，乐善不倦，宜在上将久矣。属闻以特进领城门兵，(属，之欲切。)愚窃不为君侯喜，宜深辞职，自陈浅薄不足以固城门守，收太伯之让，保谦谦之路，阖门高枕为智者。"谭得书大感，遂辞让不受领城门职。</p><p>又曰：霍去病为骠骑将军，上尝欲教之《孙吴兵法》，对曰："顾方略何如耳？不至学古兵法。"上为治第，令视之，对曰："匈<u>一</u>奴<u>一</u>不灭，无以家为。"</p><p>又曰：李广为右北平太守，匈<u>一</u>奴<u>一</u>号曰："汉飞将军。"广历七郡太守，前后三十馀年，得赏赐辄分其麾下，饮食与士卒共之。家无馀财，不言生产事。</p><p>又曰：李广其先曰"李信"，秦时为将，逐其燕太子丹者也。广以良家子从军击<u>一</u>胡<u>一</u> ，文帝曰："惜广不逢时，令当高祖世，万户侯岂足道哉！"</p><p>又曰：剧孟，洛<u>一</u><u>一</u>人也。以任侠显。吴楚反时，条侯为大尉，乘传东，将至河南，得剧孟，喜曰："吴楚举大事而不求剧孟，吾知其无能为也。"天下<u>一</u>}<u>一</u>动，大将得之若一敌国。</p><p>又曰：沛公入咸<u>一</u><u>一</u>，诸将皆争赴金帛财物之府分之，萧何独先收秦丞相、御史律令图书藏之。沛公具知天下厄塞，户口多少、强弱，处民所疾苦者，以得图书故也。</p><p>《后汉书・景丹传》曰：帝曰："景将军，北州大将是其人也。"</p><p>又《马武传・论》曰：中兴二十八将，前世以为上应二十八宿，未之详也。然咸能感会风云，奋其智勇，称为佐命，亦各智能之士也。</p><p>又《贾复传》曰：世祖大惊曰："我所以不令贾复别将者，为其轻敌也；不然，失吾名将。"</p><p>又曰：冯异大破赤眉於崤，玺书曰："始虽垂翅回溪，终能奋翼渑池，可谓失之东隅，收之桑榆者也。"</p><p>又曰：耿秉能说《司马兵法》，尤好将帅之略。</p><p>又曰：冯异字公孙。为人谦退不伐，行与诸将相逢，辄引车避道。(《东观汉记》曰：《续汉书》云：异敕吏士，非<u>一</u>交<u>一</u> 战受敌，常行诸营之后，相逢引车避之，由是无争道变斗者也。)进止皆有表识，(言其进退有常处。)军中号为"整齐"。每所止舍，诸将并坐论功，异常独屏树下，军中号曰"大树将军"。光武破邯郸，乃更部分诸将，各有配隶。(隶，属也。袁山松书曰：先时诸将同营，吏卒多犯法。)军士皆言愿属大树将军，光武以此多之。</p><p>又《<u>一</u>邓<u>一</u> 禹传》云：赤眉遂入长安。是时三辅连覆败，赤眉所过残灭贼，百姓不知所归。闻禹乘胜克而师行有纪，(纲纪也，言有条贯而不残暴。)皆望风相携负以迎军，降者以千数，众号百万。禹所止辄停车住节，(住或作柱。)以劳来之，父老童稚垂发戴白，(垂发，童幼也。戴白，父老也。)满其车下，莫不感悦，于是名震关西。帝嘉之，数赐书褒美。</p><p>又曰：窦融以兄弟并受爵位，久专方面，惧不自安，数上书求代。诏报曰："吾与将军如左右手耳，(韩信亡，萧何自追人，人曰："丞相何亡。"高祖闻之，如失左右手。见前书。)数执谦退，何不晓人意？勉循士人，莫擅离部曲。</p><p>又曰：诸将每论功自伐，贾复未尝有言。帝辄曰："贾君之功，我自知之。"</p><p>又曰：陈蕃、杨秉，处称贤宰；皇甫、张遐，出号名将。</p><p>又曰：冯绲，字鸿卿，巴郡宕渠人也。长沙蛮寇益<u>一</u><u>一</u>，荆南皆没。於是拜绲为车骑将军。军长沙，进击武陵蛮夷，荆州平定，诏赐钱一亿，固让不受。振旅还京师，推功於从事中郎。</p><p>《东观汉记》曰：上自征隗嚣至漆，诸侯多以王师之重，不宜远入险阻。计未决，会召马援，因说隗嚣将帅土崩之势、兵进必破之状於上前聚米为山，指画形势。器众大溃。</p><p>又曰：吴汉当出师，朝受诏，夕即引道，初无办严之日，故能常任职，以功名终。</p><p>又曰：吴汉常属吏士治兵事，上时令人视吴公何为，还言曰："方修攻具。"上曰："吴公隐若一敌国矣。"</p><p>《魏志》曰：诸葛亮斜谷出军至武功，司马宣王御之。亮挑战，宣王不出。亮遗之妇人巾帼，宣王怒，表请决战，天子不许，遣辛毗仗节立於军门以制之。会亮病卒，归，宣王不敢追之而退。百姓为之语曰："死诸葛走生仲达。"宣王曰："吾便料死故也。"宣王案幸亮营垒处，曰："天下奇才也。"</p><p>又曰：李典，字曼成。好学问，贵儒雅，不与诸将争功。敬贤士大夫，恂恂若不及。</p><p>又《任城王传》曰：太祖问诸子所好，使各言其志。至彰，曰："好为将。"</p><p>又曰：刘晔谓太祖曰："诸葛亮明於治而为相，关羽、张飞勇冠三军而为将。蜀人既定，据险守要，则不可犯矣。"</p><p>又曰：贾逵，字梁道，河东人。自为儿童戏弄，常设部伍，祖父<u>一</u>习<u>一</u> 异之，曰："汝大必为将率。"口授兵法数万言。</p><p>《蜀志》曰：<u>一</u>邓<u>一</u> 芝为大将二十馀年，赏罚明，善恤卒伍。身之衣食资仰於官，然终不治私产，妻子不免饥寒，死之日家无馀财。</p><p>又曰：关羽，字云长。亡命奔涿郡。先主於乡里合徒众，而羽与张飞为之御侮。</p><p>《晋书》曰：应詹迁南平太守。镇南将军山简复假詹督五郡军事。会蜀贼杜畴作乱，金宝溢目，詹一无所取，惟收图书，莫不叹之。</p><p>又曰：周访威风既著，远近悦服，智勇过人，为中兴名将，性谦虚，未尝论功伐。或问访曰："人有小善，鲜不自称。卿功勋如此，初无一言，何也？"访曰："朝廷威灵，将士用命，访何功之有！"</p><p>又曰：苏峻平论功，顾众推功於蔡谟，谟以众唱谋，非己之力，俱表相让，论者美之。</p><p>又曰：苻坚众号百万，次於淝水，谢玄入问计，谢安无惧色，方与玄围棋，游涉至夜乃还。指受将帅各当其任。玄等破坚，驿书至，安对客围棋，看书便摄放床 上，了无喜色。客问，徐答"小儿辈破贼。"既罢，还内过户限，心喜甚，不觉屐齿之折，其矫情镇物如此也。</p><p>又曰：帝谓纪瞻曰："卿虽疾病，为朕卧护六军，所益多矣。"</p><p>又《羊祜传》曰：吴人寇弋<u>一</u><u>一</u>、<u>一</u>江<u>一</u> 夏，略户口，诏遣侍臣移书诘祜不追讨之意，并欲移州复旧之宜。祜曰："<u>一</u>江<u>一</u> 夏去襄<u>一</u><u>一</u>八百里，皆知贼去亦已经日矣。步军方往，安能救之哉！劳师以免责，恐非事宜也。昔魏武帝置都督，皆与州相近，以兵势好合恶离。疆埸之间，一彼一此，慎守而已，古之善教也。若辄徙州，贼出无常，亦未知州之所宜据者。"使者不能诘。</p><p>又曰：羊祜入朝，武帝遣中书令张华问其筹策。祜曰："今主上有禅代之美，而功德未著。吴人虐政已甚，可不战而克。混一六<u>一</u>合 ，以兴文教，则主齐尧、舜，臣同稷、契，为百代之盛。若孙皓不幸而残，吴人更立令主，虽百万之众，长<u>一</u>江<u>一</u> 未可而越也，将为患乎？"华深赞成其计。祜谓华曰："成吾志者，子也。"帝欲使祜卧护诸将，祜曰："取吴不必须臣自行，但既平之后，劳圣虑耳。功名之际，臣所不敢居。事当有所付受，愿审择其人。"疾渐笃，乃举杜预自代，寻卒。</p><p>又曰：毛穆之镇广陵，迁右将军、宣城内史、假节，镇姑熟。穆之以为戍在近畿，无复军惊，不宜加节，上疏辞让，许之。</p><p>又曰：朱伺，字仲文，安陆人。少为吴牙门将陶丹给使。吴平，徙<u>一</u>江<u>一</u> 夏。伺有武勇，讷口，不知书，为郡将督，见乡里士大夫，揖称名而已。及为将，遂以谦恭称。</p><p>又曰：<u>一</u>邓<u>一</u> 遐，字应远。勇力绝人，气盖当时，人方之樊哙。桓<u>一</u>温<u>一</u> 以为参军，数从<u>一</u>温<u>一</u> 征伐。历冠军将军，数郡太守，号为名将。襄<u>一</u><u>一</u>城北沔有蛟，常为人害，遐拔剑入水，蛟绕其足，遐挥剑截蛟数段而出。</p><p>又曰：刘牢之面紫赤色，须目惊人，而沉毅多计画。</p><p>干宝《晋纪》曰：文淑，字次骞，小名鸯，有武力筹策。杨休、<u>一</u>胡<u>一</u> 烈为虏所害，武帝西忧，遣淑出征，所向摧靡，秦凉遂平，名震天下。为东夷校尉，姿器膂力，万人之雄。</p><p>《慕容盛载纪》曰：尚书左仆射领中军熙从征句骊、契丹，皆勇冠诸将。</p><p>又曰：皇甫真，字楚季。弱冠以高才随慕容评攻邺都，珍货充溢，真一无所取，惟存恤人物、收图籍而已。</p><p>《二石伪事》曰：郭权降石虎，虎问权曰："卿若得吾者，当杀不？"权曰："若登时得至尊，必杀不疑也。"虎曰："卿健将也。"因与共言事。</p><p>崔鸿《前燕录》曰：张蛙本姓弓，上<u>一</u>党<u>一</u> 人也。膂力过人，能曳牛走。坚甚<u>一</u>宠<u>一</u> 之，常侍左右，终为名将。所在有殊功，世称<u>一</u>邓<u>一</u> 羌、张蚝皆万人敌也。</p><p>《宋书》曰：姚泓屯军长城下，王镇恶抚慰士卒，乃以身先士众，腾跃争先，泓众一时奔溃。泓妻子归高祖降将，至京，镇恶於灞上奉迎，高祖劳之曰："成吾霸业者，真卿也。"镇恶再拜。谢曰："此明公之威，诸将之力，镇恶何功之有焉！"笑曰："卿欲学冯异耶！"</p><p>又曰：桓玄云："刘毅勇冠三军，当今实为无敌。"</p><p>又曰：刘顺幢主樊僧爱勇冠三军，军中皆惧。</p><p>《齐书》曰：曹景宗，建武四年随太尉陈显达北围马圈，以奇兵二千破魏，援中山王英四万人。及克马圈，显达论功，以景宗为后，景宗退无怨言。</p><p>又曰：垣崇祖初见高帝，便自比韩信、白起，咸不信，惟上独许之。及破魏军启至，上谓朝臣曰："崇祖恒自拟韩、白，今真其人也。"进为都督。</p><p>《梁书》曰：冯道根每征伐，终不言功，其部曲或怨非之，道根喻曰："明主自监功之多少，吾将何事。"武帝常指道根示尚书令沈约，美其口不论勋，约曰："此陛下之大树将军也。"</p><p>《梁后略》曰：陆纳分其众，轻舸掩袭巴陵，晨至城下，骠骑始命诸将会议。乃出自垒门，坐<u>一</u>胡<u>一</u> 床 以望之。贼乘水来攻，矢下如雨，人情<u>一</u>}<u>一</u>扰，莫不震惧。而骠骑方食甘蔗，曾无遽色。</p><p>又曰：齐遣其将窦泰趋潼关。太祖将袭秦，众咸难之，太祖问策於宇文深，深对曰："窦氏，欢之骁将也，每仗之以为御侮。"</p><p>《北齐书》曰：刘丰，本出河间乐城。丰有雄姿壮气，果毅绝人；有口辩，好说兵事。</p><p>又曰：辛术，字怀哲，陇西狄道人也。清俭寡欲。及平楚定淮南，凡诸货物一毫不犯，惟收典籍，多是晋、宋、齐、梁时佳本，鸠集万有馀卷。</p><p>《太平御览》宋・李P</p></div>
  <div class="adBottom">
    <script src="../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='112469.html' class='pagedaohang'>【上一篇】<i>:卷二百七十六 ◎兵部七</i></a></span><span class="tomenu"><a href="taipingyulan.html" title="太平御览" class="returnIndex">【回目录】</a>
</span><span class="toup1"><a href='112467.html' class='pagedaohang'>【下一篇】<i>：卷二百七十四 ◎兵部五</i></a></span></div>
  <div class="adBottom">
    <script src="../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../js/foot.js" type="text/javascript"></script>

</body>
</html>
