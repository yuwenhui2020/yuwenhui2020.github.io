<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>太平御览_卷五十一 ◎地部十六</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/taipingyulan/112692.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../templets/default/css/p.css" />
<link rel="stylesheet" type="text/css" href="../../templets/default/css/book.css" />
<script src="../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/taipingyulan/112692.html");
</script>
</head>
<body>
<div id="topbar">
  <div id="logo"><a href="../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../book_sbkk8_default.html">首页</a></li>
     
      <li><a href='../gudai.html'>古典文学</a></li>
      <li><a href='../../gushihui/gushihui.html'>故事会</a></li>
      <li><a href='../../meirongyangsheng/meirongyangsheng.html'>美容养生</a></li>
      <li><a href='../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="112692.html#" class="bds_more" data-cmd="more">分享到：</a><a href="112692.html#" class="bds_weixin" data-cmd="weixin" title="分享到微信">微信</a><a href="112692.html#" class="bds_qzone" data-cmd="qzone" title="分享到QQ空间">QQ空间</a><a href="112692.html#" class="bds_tsina" data-cmd="tsina" title="分享到新浪微博">新浪微博</a><a href="112692.html#" class="bds_tqq" data-cmd="tqq" title="分享到腾讯微博">腾讯微博</a><a href="112692.html#" class="bds_tqf" data-cmd="tqf" title="分享到腾讯朋友">腾讯朋友</a><a href="112692.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../book_sbkk8_default.html'>主页</a> > <a href='../gudai.html'>古代文学</a> > <a href='taipingyulan.html'>太平御览</a> > </div>
<div class="ad960"><script src="../../js/ad960sougou.js" type="text/javascript"></script></div>
<div id="maincontent">
  <h1 class="articleH1">卷五十一 ◎地部十六</h1>
  <div id="content"><span id="ad328_r">
    <script src="../../js/article.js" type="text/javascript"></script>
    </span><p>○石上</p><p>《释名》曰：山体曰石，石硌硌也，(硌，音落。)坚捍硌也。山多大石曰C，(口学切。)C，学也，大石之形学学然。山多小石曰x，x，(五<u>一</u>交<u>一</u> 切。)尧也，每石尧尧独处而出也。砾，小石也。磊，(雷罪切。)众石也。砀，(壮浪切。)丈石也。琅\，石似珠也。(出《尚书》注。)IQ，石似玉也。(出《广雅》。)</p><p>《易》曰：困於石，据于蒺藜。(石在水中所以为<u>一</u><u>一</u>难。)</p><p>又曰：《说卦》曰：艮为小石。</p><p>《书》曰：禹贡青州，厥贡铅松怪石。(孔安国曰：怪异好石似玉。)</p><p>又曰：泗滨浮磬。(孔安国注云：泗水滨崖也。水中见石，可以为磬也。)</p><p>《诗》曰：我心匪石，不可转也。</p><p>又曰：渐渐之石，维其高矣。</p><p>又曰：它山之石，可以攻玉。</p><p>《礼》曰：昔者，夫子居於宋，见桓司马自为石椁，三年而不成。(桓司马，宋向戍孙也。名s也。)夫子曰："若是其靡也，死不如速朽之愈也。"</p><p>又曰：今夫山，一拳石之多，及其广大，草木生之，禽<u>一</u>兽 居之，宝藏兴焉。</p><p>《周礼》曰：王行洗乘石。(乘石，王所登上居之石也。)又曰：石有时而泐。(音勒。石解散也。)</p><p>又曰：大司寇以嘉石平罢民，有罪者坐诸嘉石。以肺石达穷民，凡茕独老幼，欲复於上而未达者，立於肺石。(注曰：嘉石，文石也。肺石，赤石也。)</p><p>《传》曰：陨石于宋五，陨星也。(注曰：但直言星则嫌星使石陨。故重言陨星。)</p><p>又曰：齐高固入于晋师，桀石以投人。</p><p>又曰：昭三年，石言於晋魏榆，晋侯问於师旷曰："石何故言？"对曰："石不能言，或凭焉；不然，民听滥也。抑臣又闻之曰，作事不时，怨动於民，则有非言之物而言。今宫室崇侈，民力凋尽，怨并作，莫保其性，石言不亦宜乎？"</p><p>《春秋说题辞》曰：《周易》艮为山，为小石。石，<u>一</u><u>一</u>中之<u>一</u><u>一</u>，<u>一</u><u>一</u>中之<u>一</u><u>一</u>，<u>一</u><u>一</u>精<u>一</u>补辅，故山合石，石之为言，立法也。</p><p>《史记》曰：始皇十年，星坠於东郡，至地为石。或刻其文曰："始皇死而地分。"始皇尽诛石旁居人，燔销其石。</p><p>又按《说苑》云：石陨东郡是也。</p><p>又曰：王翦代李信击荆，荆兵数挑战，终不出。久之，翦使人问军中戏乎？对曰："方投石，超距。"翦曰："士卒可用矣。"</p><p>又曰：张良见老人出一编书，"读是则为王者师，后十三年见我济北Y城山下，黄石即我也。"良后果得黄石，宝而祠之。及死，并葬黄石，伏腊祀之。</p><p>又曰：李广出猎，见草中石，以为虎而射之，中石没镞，视之石也。因复更射之，终不能复入石矣。</p><p>《后汉书》曰：梁鸿妻孟光有力，能举石臼。</p><p>又赵歧曰：吾死后，置一圆石墓前，刻曰："汉有逸人，姓赵名歧，有志无时，命也，奈何！"</p><p>谢承《后汉书》曰：吴郡妫皓父为南郡太守，坐事系狱，皓怀小石至公卿门，辄出石叩头，流血覆面，父遂得免。</p><p>《东观汉记》曰：涿郡太守张丰举兵反。初，丰好方术，有道士言丰当为天子，以五彩囊盛石击丰肘，云石中有玉玺，丰信之，遂以反。既当斩，犹曰肘有玉玺，椎破之，丰乃知被诈。仰天叹曰："当死所无所恨。"</p><p>《魏略》曰：梁州柳谷，有石无故自崩，有文如率马之状，后司马氏得天下之应。</p><p>又曰：大秦国石为城郭，山出九色玉石。</p><p>《魏志》曰：魏明帝增崇宫殿，雕镂观阁，凿太行之石英，采Y城之文石，起景<u>一</u><u>一</u>山於芳林园，建昭<u>一</u><u>一</u>殿於太极之北。</p><p>又曰：辰韩在马韩之东，儿生便以石押头，欲其扁。今辰韩人头皆扁。</p><p>又曰：公孙度为辽东太守时，坐大石长丈余，下有三小石为足。</p><p>魏武帝末年，邺中雨五色石。</p><p>王隐《晋书》曰：永康元年，襄<u>一</u><u>一</u>郡上言得鸣石钟，闻七八里。</p><p>又《石勒传》曰：初，勒乡里所居原上，地中石生日长，类铁之象。</p><p>又曰：陈总迁殿中侍御史，诏遣诣终南山请雨。总先除小石祠，惟存大石一所而祈之，上文曰："峨峨大石，佐岳通理，含滋吐润，惠我四海。</p><p>又曰：孙子荆谓王武子曰："当枕流漱石。"曰："石非可漱，流非可枕。"孙曰："所以枕流，洗其耳，漱石，砺其齿。"</p><p>《晋<u>一</u><u>一</u>秋》曰：董威辇遁去，莫知所之，於其寝所得一石及竹子，并诗二首。</p><p>《齐书》曰：虞愿为晋平太守，海边有越王石，常隐云雾，相传云清廉太守乃得见。愿往观视，清澈无隐蔽。</p><p>《南史》曰：到溉山池有奇礓石，长一丈六尺，梁武睹之输焉，即迎置华林宴居殿前，移石之日，都下倾城纵观，所谓到公石。</p><p>《赵书》曰：刘耀筑建德殿，取土城西，得圆石状若水碓，其铭曰："律推石重四钧，同律度量衡，有辛氏造。"议者未之详，或以为瑞。参军续咸曰："王莽时物。"</p><p>《后周书》曰：高琳母尝祓禊泗滨，遇见一石，光彩朗润，遂持以归。是夜梦见一人，衣冠有若仙者，谓其母曰："夫人向所将来之石，是浮磬之<u>一</u>精<u>一</u>，能宝持，必生令子。"其母惊寤，便举体流汗，俄而有妊，及生子，因名琳，字季珉也。</p><p>《隋书》曰：帝令<u>一</u>江<u>一</u> 都郡丞王世充发淮南兵击刘元进，有大流星坠於<u>一</u>江<u>一</u> 都，未及地而南逝，磨拂竹木皆有声，至吴郡而落于地，元进恶之，令掘地入二丈，得一石径丈余。后数日，失石所在。</p><p>《唐书》曰：车骑将军刘山涛上言，祖龙潜时，数往来洛郊之庄舍，尝践子石，靴迹见於石中，至今犹在。高祖令凿之，深寸余，其迹逾明，乃止。</p><p>又曰：则天时，有人於洛水中得白石数点赤，诣阙辄进诸宰相。诘之，对曰："此石赤心，所以来进。"李昭德叱曰："此石赤心，洛水中余石，岂能尽反耶？"左右皆笑。</p><p>又曰：薛元超，道衡孙也，为中书舍人，省有盘石。初，道衡为内史侍郎，尝踞而草制，元超每见此石，未尝不泫然流涕。</p><p>又曰：甘露事败，王[举家无少长皆死。初，[在浙西缮城壕，役人掘得方石，上有十二字，云"山有石，石有玉，玉有瑕，瑕即休"。[视莫知其旨，京口老人讲之曰："此石非尚书之吉兆也。尚书祖名，生础，是有石也；础生尚书，是山石有玉也；尚书之子名瑕休，休，绝也，庸非吉征？"果赤族。</p><p>《老子》曰：落落如石。</p><p>《列子》曰：昔者，女娲炼五色之石以补天。(《淮南子》又载。)</p><p>又曰：赵襄子卒徒十万狩於山中，藉e燔林，扇赫百里，有一人从石壁中出，随烟烬上下，众谓鬼物，察之人也。</p><p>《孙卿子》曰：以桀诈桀，犹有巧拙；以桀诈尧，若卵投石。</p><p>又曰：负石而走赴河，行之难为者也，而申徒狄能之。</p><p>《阚子》曰：宋之愚人，得燕石於梧台之东，归而藏之，以为大宝。周客闻而观焉，主人端冕玄服以发宝，华匮十重，缇巾十袭，客见之，卢<u>一</u>胡<u>一</u> 而笑曰："此燕石也，与瓦甓不异。"主人<u>一</u>大怒，藏之愈固。</p><p>《符子》云：水生石，未有居山而溺者，火生木，未有抱树而焦者。</p><p>《吕氏春秋》曰：石可破也，而不可夺其坚。</p><p>《淮南子》曰：禹娶涂山化为石，在嵩山下方生启，曰，归我子，石破北方而生启。</p><p>《毕万术》曰：埋石四隅，家无鬼。(取苍石四枚及桃七枚，以桃弧射之，乃取并埋弓矢四隅，故无鬼殃。)</p><p>《抱朴子》曰：白石似玉，奸佞似贤。</p><p>又曰：磁石引针。</p><p>又曰：浮磬息音，未别於众石。</p><p>又曰：烧泥为瓦，燔木为炭，蜂窠为蜡，水沫为浮石。</p><p>《隋巢子》曰：禹产於<石昆>石，启生于石。(王昭之云：启生即母化为石。)</p><p>《六韬》曰：武王伐殷，得二大夫而问之曰："殷国将亡，亦有妖乎？"其一人对曰："殷国常雨血、雨灰、雨石，小者如鸡子，大者如箕。"武王曰："大哉，妖也！"</p><p>乐资《春秋传》曰：秦始皇使郑客将入函关，见华山上有素车白马，疑之鬼神，熟视稍近，问郑客曰："安之？"答曰："之咸<u>一</u><u>一</u>。"素车上人曰："吾华山使，愿托一牍书致镐池君所。子之咸<u>一</u><u>一</u>，道过镐池，见一大梓树，有文石，以款树，当有应者，即以书与之。"郑容如其言，以石款梓树，果有人来取书。</p><p>《吴越春秋》曰：禹案黄帝中经，见圣人所记曰："在乎九疑上东南，号曰宛委，承以文玉，覆以盘石，其书金简玉字。"禹乃退，斋三日，发石取书。</p><p>《荆楚岁时记》曰：张骞寻河源，得一石示东方朔。朔曰："此石是天上织女支机石，何至於此？"</p><p>《神仙传》曰：壶公内费长房於石室中，头上有大石方数丈，以茅绳悬之，诸蛇竞m且断，长房不移。公抚之曰："子可教矣。"</p><p>又曰：介象，字元则，会稽人。入山求神仙，见谷有石子皆紫色，大如鸡子，象取二枚，见一美<u>一</u>女 被服五采，象叩头乞长生。女曰："急送汝手中物还着故处。"象送石还，女授以丹方一首。</p><p>《列异传》曰：豫宁女子戴氏久疾，出见小石曰："尔有神，能差我疾者，当事汝。"夜梦人告之曰："吾将v汝。"后渐差，遂为立祠，名石侯祠。</p><p>《益部耆旧传》曰：公孙述时，蜀武檐山石折，任文公曰："西州智士死，我将死矣。"后三月果卒。</p><p>《韩诗外传》曰：楚渠子夜行见寝石，以为伏虎，弯弓而射之，没金饮羽，下视知其石也，因复射之，矢摧无迹。(《汉书》载李广亦如之。)</p><p>《文士传》曰：魏文帝之在东宫也，宴诸文学，酒酣，命甄后拜坐者，坐者咸伏，惟刘桢平仰观之，太祖以为不敬，送徙隶簿。后太祖乘步辇车乘城，降阅簿作，诸徒咸敬，而桢坐磨石不动。太祖曰："此非刘桢耶？石如何性？"桢曰："石出荆山玄岩之下，外炳五色之章，内秉坚贞之志，雕之不增文，磨之不加莹，气质贞正，禀性自然。"太祖曰："名岂虚哉！"</p><p>《神仙传》曰：白生者，常煮白石为粮，就白石山居，故号曰白石先生。</p><p>《穆天子传》曰：天子升於采石之山，於是采石铸以成器于黑水之山。</p><p>《三齐略记》曰：始皇作石塘，欲过海看日出处。时有神人驱石下海，石去不速，神辄鞭之，皆流血，至今石悉赤。<u>一</u><u>一</u>城山尽起立，嶷嶷东倾，状如相随行。(事具神部。)</p><p>盛弘之《荆州记》曰：兴安县水边有平石，其上有石栉石履各一具。俗云越王渡溪，脱履堕栉於此。</p><p>郭缘生《迹征记》曰：秦梁，圯名也。或云，秦始皇东巡，弗行旧道，过此水，率百官已下，人提一石以填之，俄而梁成。今睹所累石，无造作之处也。</p><p>《搜神记》曰：常山张颢，为梁相天，新雨后，有鸟如山鹊飞翔入市，人掷之堕地，人争取，化为圆石，颢椎得一金印，文曰"忠孝侯印"。</p><p>《太平御览》宋・李P</p></div>
  <div class="adBottom">
    <script src="../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='112693.html' class='pagedaohang'>【上一篇】<i>:卷五十二 ◎地部十七</i></a></span><span class="tomenu"><a href="taipingyulan.html" title="太平御览" class="returnIndex">【回目录】</a>
</span><span class="toup1"><a href='112691.html' class='pagedaohang'>【下一篇】<i>：卷五十 ◎地部十五</i></a></span></div>
  <div class="adBottom">
    <script src="../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../js/foot.js" type="text/javascript"></script>

</body>
</html>
