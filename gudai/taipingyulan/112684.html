<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>太平御览_卷五十九 ◎地部二十四</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/taipingyulan/112684.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../templets/default/css/p.css" />
<link rel="stylesheet" type="text/css" href="../../templets/default/css/book.css" />
<script src="../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/taipingyulan/112684.html");
</script>
</head>
<body>
<div id="topbar">
  <div id="logo"><a href="../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../book_sbkk8_default.html">首页</a></li>
     
      <li><a href='../gudai.html'>古典文学</a></li>
      <li><a href='../../gushihui/gushihui.html'>故事会</a></li>
      <li><a href='../../meirongyangsheng/meirongyangsheng.html'>美容养生</a></li>
      <li><a href='../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="112684.html#" class="bds_more" data-cmd="more">分享到：</a><a href="112684.html#" class="bds_weixin" data-cmd="weixin" title="分享到微信">微信</a><a href="112684.html#" class="bds_qzone" data-cmd="qzone" title="分享到QQ空间">QQ空间</a><a href="112684.html#" class="bds_tsina" data-cmd="tsina" title="分享到新浪微博">新浪微博</a><a href="112684.html#" class="bds_tqq" data-cmd="tqq" title="分享到腾讯微博">腾讯微博</a><a href="112684.html#" class="bds_tqf" data-cmd="tqf" title="分享到腾讯朋友">腾讯朋友</a><a href="112684.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../book_sbkk8_default.html'>主页</a> > <a href='../gudai.html'>古代文学</a> > <a href='taipingyulan.html'>太平御览</a> > </div>
<div class="ad960"><script src="../../js/ad960sougou.js" type="text/javascript"></script></div>
<div id="maincontent">
  <h1 class="articleH1">卷五十九 ◎地部二十四</h1>
  <div id="content"><span id="ad328_r">
    <script src="../../js/article.js" type="text/javascript"></script>
    </span><p>○水下</p><p>《晏子》曰：景公问廉政何如？对曰："其行水也。美哉水乎！其浊无不涂，其清无不扫。"</p><p>《杨子法言》曰：或问进，曰："水。"或曰："为其不舍昼夜与？"曰："有是哉！满而后渐者，其水乎？"(李轨注曰：水满坎而后进，人博学而后仕。)</p><p>《瑞应图》曰：共工氏受水瑞，百官师长以水为号，蒙水，瑞水也，君乘土而王，其政太平，则蒙水出於山焉。</p><p>《韩诗外传》曰：夫水者，缘理而行，不遗大小，似有智者；重而之下，似有礼者；踏深不疑，似有勇者；障防而清，似知命者；历险致远，似有德者。天地以成，群物以生，国家以宁，万事所平，此智者所以乐於水也。</p><p>又曰：冬不数浴，非爱水也。</p><p>又《吴越春秋》曰：伍子胥奔吴至溧<u>一</u><u>一</u>，溧<u>一</u><u>一</u>女子击缥濑水之上，子胥过，跪而乞食，女子箪饭壶浆而食之。子胥食而去，谓女子曰："掩子壶浆，勿令其露。"女子曰："行矣。"子胥行五步还顾，女子已自投濑中。后子胥伐楚，师还过漂<u>一</u><u>一</u>濑上，欲报以百金，不知其家，乃投金濑水而去。后有妪行哭而来，曰："吾女年三十不嫁，击缥於此，遇穷人饭之，恐事泄，投水而死。"乃取金归。</p><p>《物理论》曰：所以立天地者，水也。夫水，也之本也。吐元气，发日月，经星辰，皆由水而兴。</p><p>又曰：九州之外皆水也，余昔在会稽，仰看南山，见云如瀑练，方数十丈，其声L。须臾，山下居民惊骇，洪水大至。</p><p>《列仙传》曰：负局先生上吴山，语下人："吾欲还蓬莱山，为汝曹下神水。"崖头一旦有水，白色，从石间下，服之多愈疾。</p><p>《楚词》曰：沧浪之水清，可以濯吾缨；沧浪之水浊，可以濯吾足。</p><p>《玄中记》曰：天下之多者水焉，浮天载地，高下无不至，万物无不润。</p><p>《山海经》曰：剡山有兽焉，名曰合窳，见则天下大水。高箭之山，其上有水焉，甚寒而清，帝台之浆水也。(郭璞注曰：河东解县檀道山，有水潜出山上，俗名之日盎浆，即此类也。)大荒之隅有山而不合，名曰不周，有寒暑之水。</p><p>又曰：谯明之山，谯水出焉，而西流至于河，其中多河罗之鱼，一首而十身。</p><p>又曰：少<u>一</u><u>一</u>山，酸水出焉，东而流注于汾水，其中多美赭。(《管子》曰：上有赭，下有铁。)</p><p>《水经注》曰：郁水，即夜郎豚水也。汉武帝时，有竹王兴於豚水。有一女子浣於水滨，有三节大竹流入女子足间，推之不去，闻有声，持破之，得一男儿，遂雄夷濮氏，竹为姓，所捐破竹於野成林，王祠竹林是也。王尝从人止大石上，命作羹，从者白无水，王以剑击石出水，今竹王水是也。</p><p>又曰：赵人有琴高者，以善鼓琴为康王舍人，行鼓涓之术，游浮砀郡间，二百馀年后入砀水取龙子，与弟子期，期日皆洁斋待於水傍，果乘赤鲤出入砀中，有万人观之，留月馀复入水也。</p><p>又曰：姜水，按《世本》，炎帝姓姜。《帝王世纪》曰：炎帝神农氏，姜母曰姒，游华<u>一</u><u>一</u>，感神而生炎帝，长於姜水。</p><p>又曰：昔沫水自蒙山至南安，而溷崖水脉漂疾、破害舟船，历代为患。蜀郡太守李冰发卒凿平溷崖，河神P怒，冰乃操刀入水与水神斗，遂平溷崖，通水路，开处即水所穿也。</p><p>又曰：黄水出零<u>一</u><u>一</u>县西北，连巫山溪，出雄黄，颇有神异，采之常以冬月祭祀，凿石深数丈，方得佳黄，故溪水取名焉。</p><p>又曰：沁水南历猗氏关，又南与T々水合，水出东北巨峻山，乘高泻浪，触石流响，世人因声以称之。</p><p>又曰：巴郡鱼复县夷水，即渖角<u>一</u>江<u>一</u> 也，水色清，照十丈，蜀人见其澄清，因名清池也。</p><p>又曰：溱水出浮石岭北青衣山，亦谓之青衣水也。</p><p>又曰：庐山之北有石门水，水出岭端，有双石高竦，其状若门，因有石门之目焉。水导双石之中，悬流飞澍近三百许步，下散漫十步许，上望之连天，若曳飞练於霄中矣。</p><p>又曰：永昌郡有兰仓水，出西南博南县，汉明帝永平十二年置，博南，山名也。县以山名之，其水东北流出博南山。汉武帝时，通博南山道，渡兰仓津，土地绝远，行者苦之，歌曰："汉德广，开不宾，渡博南，越苍津，一渡兰仓为他人。"山高四十里，兰仓水有金沙，越人收以为黄金。又有光珠穴，穴出光珠，又有琥珀、珊瑚、黄白青珠也。</p><p>《荆州记》曰：夏首东二十里有涌口，二水之间谓之夏洲，首尾七百里，华容、监利二县在其中。</p><p>《楚词》曰：过夏首而西福郭仲产云：此水冬断夏通，因名夏水。</p><p>《述异记》曰：濉涣二水，波文皆若五色，其人多文章，故名缋水。</p><p>又曰：汉、沔会流处，岸上有石铭云，"下至水府三十一里"，皆传李斯刻石於此。</p><p>《龙鱼河图》曰：玄洲在北海中，地方三十里，去南岸十万里，上有芝著玄涧，涧水如蜜味，服之长生。</p><p>万震《南州异物志》曰：天竺有恒水，一号新陶水，水特甘香，下有真盐也。</p><p>《广志》曰：临川郡有粉水，得其水汰粉益洁。</p><p>盛弘之《荆州记》曰：<u>一</u><u>一</u>县西有粉水，源出房陵县，取其水为粉，鲜洁异於馀水，故因粉为名也。巴郡临<u>一</u>江<u>一</u> 县有此水，旧常献之也。</p><p>《韩诗外传》曰：溱与洧，三月桃花水下之时，众士女执兰祓除。郑国之俗，三月上巳之日，此两水上招魂，祓除不祥也。</p><p>《秦州记》曰：成纪县有石臼，中水深数尺，水旱无增减，故名其地为天水郡。</p><p>《搜神记》曰：汉末零郡太守有女，悦门下书佐，使婢取盥手水饮之，而有娠，而生子，至能行，太守抱儿使求其父，儿直上书佐膝，书佐推之，儿仆地为水。</p><p>《三齐略记》曰：康浪水在齐城西南十五里康衢，则甯戚扣牛角歌於此也。</p><p>《述征记》曰：临淄牛山下有女水，齐人谚曰：世治则女水流，世乱则女水竭。慕容超时，乾涸弥载，及宋武北征而激洪流。</p><p>《续述征记》曰：梁邹城西有笼水，云齐孝妇诚感神明，涌泉发於室内，潜以绩笼覆之，由是无瓮汲之劳。家人疑之，时待其出而搜其室，试发此笼，而泉遂涌流漂居宇。故名之曰笼水。</p><p>《始兴记》曰：林水源中有石室，室前磬石上行罗千瓮，中悉是饼银，采伐遇之不得取，取必迷闷。</p><p>《名山略记》曰：僧权道人居晋安霍山，晨出涧，忽见白水异常，饮之甘如醴，水过甚迅，器取得少许，以饷晋陶安，不复中饮，权寿百三十岁，不知其终。</p><p>盛弘之《荆州记》曰：桂<u>一</u><u>一</u>郡有圆水，水一边冷，一边暖；冷处清且绿，暖处白且浊。</p><p>《陇右记》曰：武都紫水有泥，其色亦紫而粘，贡之用封玺书，故诏诰有紫泥之美。</p><p>《方舆记》曰：韶州曲<u>一</u>江<u>一</u> 县修仁水，西南注连水，北有三枫亭，五渡水。齐范云为始兴太守，至修仁水酌而饮之，赋诗曰："三枫何<u>一</u>习<u>一</u> <u>一</u>习<u>一</u> ，五渡何悠悠，且饮修仁水，不挹阶邪流。"</p><p>《吴录地理志》曰：天门零陵县有溪水，山兽从数十里往饮之，越他水则不饮。</p><p>《广志》曰：弱水，夫余北，其水不胜毛羽，世无见者。</p><p>《博物志》曰：水有浊有清，河淮浊，<u>一</u>江<u>一</u> 济清。南<u>一</u><u>一</u>有清泠之水，丹水，泉水，汝南有黄水，华山南有黑水，天下之水皆类五色，今载其名也。泞水不流。</p><p>《郡国志》曰：隆州析五县置果州，阆中有<u>一</u><u>一</u>水，其民锐气而善舞也。</p><p>又曰：湓水，昔有人此处洗铜盆，水暴涨失盆，乃投水取盆，见一龙衔盆夺之而去，故曰湓水。</p><p>又曰：庭州田灞水滴滴，若以金银铜铁器盛之皆漏，致匏叶则不漏，人掌中亦漏，服之少臭，毛落得仙。</p><p>《论衡》曰：燧之取火於日，方诸取露於月，天地之间，巧历所不能与其数乎？然以掌握之中，引类於太极之上，而水火可立致者，<u>一</u><u>一</u><u>一</u>固相动也。</p><p>《异苑》曰：孙权赤乌八年，遣校尉陈勋漕句容，中道凿破冈，掘得一黑物，无有首尾，形如数百斛船，长数十丈，蠢蠢而动，有顷，悉融液成汁，时人莫能识。得此之后获泉源，咸谓是水脉，每至大旱，馀渎皆竭，惟此若巨流通焉。</p><p>○水灾</p><p>《书》曰：上天降灾，下昏民垫。</p><p>又曰：汤汤洪水方割。(汤汤，流貌。洪，大。割，害也。)荡荡怀山襄陵，浩浩滔天。</p><p>《传》曰：凡平原出水为大水。</p><p>《史记》曰：秦武王三年，渭水赤三日。昭王三十四年，渭水大赤三日。(《洪范五行传》曰：赤者，火色也。水尽赤者，以火殄水也。渭水，秦大川者，<u>一</u><u>一</u><u>一</u>色乱，秦用严刑，败乱之象也。)</p><p>《汉书五行志》曰：高后三年，汉中、南郡、河<u>一</u><u>一</u>大水，流数万家。是时女主独治，诸吕相王。</p><p>《续汉书五行志》曰：桓帝永兴三年，彭城泗水逆流。永寿元年，洛水溢至津城门，漂流人物。是时梁冀争政，嫉害忠直，后遂诛灭。</p><p>又曰：献帝建安二年，汉水溢，害人物，是时天下大乱。</p><p>《古今注》曰：安帝延平六年，河东水化为血。元初二年，颍川襄城临水化为血，不流。</p><p>京房《易》曰：君湎於酒，<u>一</u>H<u>一</u>於色，贤人潜，国家危，厥异流水赤。</p><p>○救水灾</p><p>《史记》曰：尧命鲧治水，九载绩用不成。</p><p>谢承《后汉书》曰：沛国陈宣，字子舆。建武十年，洛水出造天津城门，或欲筑塞之。宣谏曰："昔王尊正身，金堤水退，况圣主耶？"言未绝而水去。</p><p>范晔《后汉书》曰：公沙穆锐思河洛推步之术，永寿元年，雨大水，三辅以东，无不漂没，穆明晓占候，乃预告，令百姓陟居高地，故弘农人独得免灾。</p><p>又曰：任文公，巴郡人也，为治中从事，时天大旱，白刺史曰："五月一日当有大水，其变以至不可防救，宜令民吏预为其备。"刺史不听，文公独储大船，百姓或有信文公颇有防者。到其日旱烈，文公急命从载，白刺史，刺史不信。至日中云起，须臾雨至，晡时湔水涌起十馀丈，突坏庐舍，所害数千人。</p><p>《淮南子》曰：古者水为民害，禹凿龙门，辟伊阙，平治水土，使民得陆处；百姓不亲，五品不顺，契教以君臣之义，父子之亲，夫妇之别，长幼之序；田野不修，民食不足，后稷乃教之辟地垦草，粪土种Y，令百姓家给人足；故三后之后无不王者，(谓夏殷周。)有<u>一</u><u>一</u>德也。周衰，礼义废，孔子以三代之道教导於世，其后继嗣，至今不绝者，有隐行也。</p><p>又曰：往古之时，四极废，九州裂，水浩漾而不息，於是，女娲积芦灰以止<u>一</u>H<u>一</u>水。</p><p>《太平御览》宋・李P</p></div>
  <div class="adBottom">
    <script src="../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='112685.html' class='pagedaohang'>【上一篇】<i>:卷六十 ◎地部二十五</i></a></span><span class="tomenu"><a href="taipingyulan.html" title="太平御览" class="returnIndex">【回目录】</a>
</span><span class="toup1"><a href='112683.html' class='pagedaohang'>【下一篇】<i>：卷五十八 ◎地部二十三</i></a></span></div>
  <div class="adBottom">
    <script src="../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../js/foot.js" type="text/javascript"></script>

</body>
</html>
