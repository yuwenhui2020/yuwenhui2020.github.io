<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>千家诗_五言律诗</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/qianjiashi/216440.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../templets/default/css/p.css" />
<link rel="stylesheet" type="text/css" href="../../templets/default/css/book.css" />
<script src="../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/qianjiashi/216440.html");
</script>
</head>
<body>
<div id="topbar">
  <div id="logo"><a href="../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../book_sbkk8_default.html">首页</a></li>
     
      <li><a href='../gudai.html'>古典文学</a></li>
      <li><a href='../../gushihui/gushihui.html'>故事会</a></li>
      <li><a href='../../meirongyangsheng/meirongyangsheng.html'>美容养生</a></li>
      <li><a href='../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="216440.html#" class="bds_more" data-cmd="more">分享到：</a><a href="216440.html#" class="bds_weixin" data-cmd="weixin" title="分享到微信">微信</a><a href="216440.html#" class="bds_qzone" data-cmd="qzone" title="分享到QQ空间">QQ空间</a><a href="216440.html#" class="bds_tsina" data-cmd="tsina" title="分享到新浪微博">新浪微博</a><a href="216440.html#" class="bds_tqq" data-cmd="tqq" title="分享到腾讯微博">腾讯微博</a><a href="216440.html#" class="bds_tqf" data-cmd="tqf" title="分享到腾讯朋友">腾讯朋友</a><a href="216440.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../book_sbkk8_default.html'>主页</a> > <a href='../gudai.html'>古代文学</a> > <a href='qianjiashi.html'>千家诗</a> > </div>
<div class="ad960"><script src="../../js/ad960sougou.js" type="text/javascript"></script></div>
<div id="maincontent">
  <h1 class="articleH1">五言律诗</h1>
  <div id="content"><span id="ad328_r">
    <script src="../../js/article.js" type="text/javascript"></script>
    </span><h2 class="subname">幸蜀回至剑门</h2>
<p class="subauther">（唐）李隆基</p>
<blockquote class="shi"><p>剑阁横云峻，銮舆出狩回。</p>
<p>翠屏千仞合，丹嶂五丁开。</p>
<p>灌木萦旗转，仙云拂马来。</p>
<p>乘时方在德，嗟尔勒铭才。</p></blockquote>
<h2 class="subname">和晋陵陆承相</h2>
<p class="subauther">（唐）杜审言</p>
<blockquote class="shi"><p>独有宦游人，偏惊物候新。</p>
<p>云霞出海曙，梅柳渡江春。</p>
<p>淑气催黄鸟，晴光转绿苹。</p>
<p>忽闻歌古调，归思欲沾巾。</p></blockquote>
<h2 class="subname">蓬莱三殿侍宴奉敕咏终南山</h2>
<p class="subauther">（唐）杜审言</p>
<blockquote class="shi"><p>北斗挂城边，南山倚殿前。</p>
<p>云标金阙回，树杪玉堂悬。</p>
<p>半岭通佳气，中峰绕瑞烟。</p>
<p>小臣持献寿，长此戴尧天。</p></blockquote>
<h2 class="subname">春夜别友人</h2>
<p class="subauther">（唐）陈子昂</p>
<blockquote class="shi"><p>银烛吐青烟，金尊对绮筵。</p>
<p>离堂思琴瑟，别路绕山川。</p>
<p>明月悬高树，长河没晓天。</p>
<p>悠悠洛阳道，此会在何年。</p></blockquote>
<h2 class="subname">长宁公主东庄侍宴</h2>
<p class="subauther">（唐）李峤</p>
<blockquote class="shi"><p>别业临青甸，鸣銮降紫霄。</p>
<p>长筵t鹭集，仙管凤凰调。</p>
<p>树接南山近，烟含北渚遥。</p>
<p>承恩咸已醉，恋赏未还镳。</p></blockquote>
<h2 class="subname">恩赐丽正殿书院赐宴应制得林字</h2>
<p class="subauther">（唐）张说</p>
<blockquote class="shi"><p>东壁图书府，西园翰墨林。</p>
<p>诵诗闻国政，讲易见天心。</p>
<p>位窃和羹重，恩叨醉酒深。</p>
<p>载歌春兴曲，情竭为知音。</p></blockquote>
<h2 class="subname">送友人</h2>
<p class="subauther">（唐）李白</p>
<blockquote class="shi"><p>青山横北郭，白水绕东城。</p>
<p>此地一为别，孤篷万里征。</p>
<p>浮云游子意，落日故人情。</p>
<p>挥手自兹去，萧萧斑马鸣。</p></blockquote>
<h2 class="subname">送友人入蜀</h2>
<p class="subauther">（唐）李白</p>
<blockquote class="shi"><p>见说蚕丛路，崎岖不易行。</p>
<p>山从人面起，云傍马头生。</p>
<p>芳树笼秦栈，春流绕蜀城。</p>
<p>升沈应已定，不必问君平。</p></blockquote>
<h2 class="subname">次北固山下</h2>
<p class="subauther">（唐）王湾</p>
<blockquote class="shi"><p>客路青山外，行舟绿水前。</p>
<p>潮平两岸阔，风正一帆悬。</p>
<p>海日生残夜，江春入旧年。</p>
<p>乡书何处达，归雁洛阳边。</p></blockquote>
<h2 class="subname">苏氏别业</h2>
<p class="subauther">（唐）祖咏</p>
<blockquote class="shi"><p>别业居幽处，到来生隐心。</p>
<p>南山当户牖，澧水映园林。</p>
<p>竹覆经冬雪，庭昏未夕阴。</p>
<p>寥寥人境外，闲坐听春禽。</p></blockquote>
<h2 class="subname">春宿左省</h2>
<p class="subauther">（唐）杜甫</p>
<blockquote class="shi"><p>花隐掖垣暮，啾啾栖鸟过。</p>
<p>星临万户动，月傍九霄多。</p>
<p>不寝听金钥，因风想玉坷。</p>
<p>明朝有封事，数问夜如何？</p></blockquote>
<h2 class="subname">题玄武禅师屋壁</h2>
<p class="subauther">（唐）杜甫</p>
<blockquote class="shi"><p>何年顾虎头，满壁画沧州。</p>
<p>赤日石林气，青天江海流。</p>
<p>锡飞常近鹤，杯渡不惊鸥。</p>
<p>似得庐山路，真随惠远游。</p></blockquote>
<h2 class="subname">终南山</h2>
<p class="subauther">（唐）王维</p>
<blockquote class="shi"><p>太乙近天都，连山到海隅。</p>
<p>白云回望合，青霭入看无。</p>
<p>分野中峰变，阴晴众壑殊。</p>
<p>欲投何处宿，隔水问樵夫。</p></blockquote>
<h2 class="subname">登总持阁</h2>
<p class="subauther">（唐）岑参</p>
<blockquote class="shi"><p>高阁逼诸天，登临近日边。</p>
<p>晴开万井树，愁看五陵烟。</p>
<p>槛外低秦岭，窗中小渭川。</p>
<p>早知清净理，常愿奉金仙。</p></blockquote>
<h2 class="subname">寄左省杜拾遗</h2>
<p class="subauther">（唐）岑参</p>
<blockquote class="shi"><p>联步趋丹陛，分曹限紫薇。</p>
<p>晓随天仗入，暮惹御香归。</p>
<p>白发悲花落，青云羡鸟飞。</p>
<p>圣朝无阙事，自觉谏书稀。</p></blockquote>
<h2 class="subname">登兖州城楼</h2>
<p class="subauther">（唐）杜甫</p>
<blockquote class="shi"><p>东郡趋庭日，南楼纵目初。</p>
<p>浮云连海岱，平野入青徐。</p>
<p>孤嶂秦碑在，荒城鲁殿余。</p>
<p>从来多古意，临眺独踌躇。</p></blockquote>
<h2 class="subname">杜少府之任蜀州</h2>
<p class="subauther">（唐）王勃</p>
<blockquote class="shi"><p>城阙辅三秦，风烟望五津。</p>
<p>与君离别意，同是宦游人。</p>
<p>海内存知己，天涯若比邻。</p>
<p>无为在歧路，儿女共沾巾。</p></blockquote>
<h2 class="subname">送崔融</h2>
<p class="subauther">（唐）杜审言</p>
<blockquote class="shi"><p>君王行出将，书记远从征。</p>
<p>祖帐连河阙，军麾动洛城。</p>
<p>旌旗朝朔气，笳吹夜边声。</p>
<p>坐觉烟尘少，秋风古北平。</p></blockquote>
<h2 class="subname">扈从登封途中作</h2>
<p class="subauther">（唐）宋之问</p>
<blockquote class="shi"><p>帐殿郁崔嵬，仙游实壮哉！</p>
<p>晓云连幕卷，夜火杂星回。</p>
<p>谷暗千旗出，山鸣万乘来。</p>
<p>扈从良可赋，终乏锾觳拧</p></blockquote>
<h2 class="subname">题义公禅房</h2>
<p class="subauther">（唐）孟浩然</p>
<blockquote class="shi"><p>义公习禅寂，结宇依空林。</p>
<p>户外一峰秀，阶前众壑深。</p>
<p>夕阳连雨足，空翠落庭阴。</p>
<p>看取莲花净，方知不染心。</p></blockquote>
<h2 class="subname">醉后赠张九旭</h2>
<p class="subauther">（唐）高适</p>
<blockquote class="shi"><p>世上漫相识，此翁殊不然。</p>
<p>兴来书自圣，醉后语尤颠。</p>
<p>白发老闲事，青云在目前。</p>
<p>床头一壶酒，能更几回眠。</p></blockquote>
<h2 class="subname">玉台观</h2>
<p class="subauther">（唐）高适</p>
<blockquote class="shi"><p>浩劫因王造，平台访古游。</p>
<p>彩云萧史驻，文字鲁恭留。</p>
<p>宫阙通群帝，乾坤到十洲。</p>
<p>人传有笙鹤，时过北山头。</p></blockquote>
<h2 class="subname">观李固请司马弟山水图</h2>
<p class="subauther">（唐）杜甫</p>
<blockquote class="shi"><p>方丈浑连水，天台总映云。</p>
<p>人间长见画，老去限空闻。</p>
<p>范蠡舟偏小，王乔鹤不群。</p>
<p>此生随万物，何处出尘氛。</p></blockquote>
<h2 class="subname">旅夜书怀</h2>
<p class="subauther">（唐）杜甫</p>
<blockquote class="shi"><p>细草微风岸，危樯独夜舟。</p>
<p>星垂平野阔，月涌大江流。</p>
<p>名岂文章著，官因老病休。</p>
<p>飘飘何所似，天地一沙鸥。</p></blockquote>
<h2 class="subname">登岳阳楼</h2>
<p class="subauther">（唐）杜甫</p>
<blockquote class="shi"><p>昔闻洞庭水，今上岳阳楼。</p>
<p>吴楚东南坼，乾坤日月浮。</p>
<p>亲朋无一字，老病有孤舟。</p>
<p>戎马关山北，凭轩涕泗流。</p></blockquote>
<h2 class="subname">江南旅情</h2>
<p class="subauther">（唐）祖咏</p>
<blockquote class="shi"><p>楚山不可极，归路但萧条。</p>
<p>海色晴看雨，江声夜听潮。</p>
<p>剑留南斗近，书寄北风遥。</p>
<p>为报空潭橘，无媒寄洛桥。</p></blockquote>
<h2 class="subname">宿龙兴寺</h2>
<p class="subauther">（唐）綦毋潜</p>
<blockquote class="shi"><p>香刹夜忘归，松清古殿扉。</p>
<p>灯明方丈室，珠系比丘衣。</p>
<p>白日传心净，青莲喻法微。</p>
<p>天花落不尽，处处鸟衔飞。</p></blockquote>
<h2 class="subname">破山寺后禅院</h2>
<p class="subauther">（唐）常建</p>
<blockquote class="shi"><p>清晨入古寺，初日照高林。</p>
<p>曲径通幽处，禅房花木深。</p>
<p>山光悦鸟性，潭影空人心。</p>
<p>万籁此俱寂，惟闻钟磬音。</p></blockquote>
<h2 class="subname">题松汀驿</h2>
<p class="subauther">（唐）张佑</p>
<blockquote class="shi"><p>山色远含空，苍茫泽国东。</p>
<p>海明先见日，江白迥闻风。</p>
<p>鸟道高原去，人烟小径通。</p>
<p>那知旧遗逸，不在五湖中。</p></blockquote>
<h2 class="subname">圣果寺</h2>
<p class="subauther">（唐）释处默</p>
<blockquote class="shi"><p>路自中峰上，盘回出薜萝。</p>
<p>到江吴地尽，隔岸越山多。</p>
<p>古木丛青蔼，遥天浸白波。</p>
<p>下方城郭近，钟磬杂笙歌。</p></blockquote>
<h2 class="subname">野望</h2>
<p class="subauther">（唐）王绩</p>
<blockquote class="shi"><p>东皋薄暮望，徙倚欲何依。</p>
<p>树树皆秋色，山山惟落晖。</p>
<p>牧人驱犊返，猎马带禽归。</p>
<p>相顾无相识，长歌怀采薇。</p></blockquote>
<h2 class="subname">送著作佐郎崔融等从梁王东征</h2>
<p class="subauther">（唐）陈子昂</p>
<blockquote class="shi"><p>金天方肃杀，白露始专征。</p>
<p>王师非乐战，之子慎佳兵。</p>
<p>海气侵南部，边风扫北平。</p>
<p>莫卖卢龙塞，归邀麟阁名。</p></blockquote>
<h2 class="subname">携妓纳凉晚际遇雨</h2>
<p class="subauther">（唐）杜甫</p>
<p class="subauther">其一</p>
<blockquote class="shi"><p>落日放船好，轻风生浪迟。</p>
<p>竹深留客处，荷净纳凉时。</p>
<p>公子调冰水，佳人雪藕丝。</p>
<p>片云头上黑，应是雨催诗。</p></blockquote>
<p class="subauther">其二</p>
<blockquote class="shi"><p>雨来沾席上，风急打船头。</p>
<p>越女红裙湿，燕姬翠黛愁。</p>
<p>缆侵堤柳系，幔卷浪花浮。</p>
<p>归路翻萧飒，陂塘五月秋。</p></blockquote>
<h2 class="subname">宿云门寺阁</h2>
<p class="subauther">（唐）孙逖</p>
<blockquote class="shi"><p>香阁东山下，烟花象外幽。</p>
<p>悬灯千嶂夕，卷幔五湖秋。</p>
<p>画壁余鸿雁，纱窗宿斗牛。</p>
<p>更疑天路近，梦与白云游。</p></blockquote>
<h2 class="subname">秋登宣城谢眺北楼</h2>
<p class="subauther">（唐）李白</p>
<blockquote class="shi"><p>江城如画里，山晚望晴空。</p>
<p>两水夹明镜，双桥落彩虹。</p>
<p>人烟寒橘柚，秋色老梧桐。</p>
<p>谁念北楼上，临风怀谢公。</p></blockquote>
<h2 class="subname">临洞庭</h2>
<p class="subauther">（唐）孟浩然</p>
<blockquote class="shi"><p>八月湖水平，涵虚混太清。</p>
<p>气蒸云梦泽，波撼岳阳城。</p>
<p>欲济无舟楫，端居耻圣明。</p>
<p>坐观垂钓者，徒有羡鱼情。</p></blockquote>
<h2 class="subname">过香积寺</h2>
<p class="subauther">（唐）王维</p>
<blockquote class="shi"><p>不知香积寺，数里入云峰。</p>
<p>古木无人径，深山何处钟。</p>
<p>泉声咽危石，日色冷青松。</p>
<p>薄暮空潭曲，安禅制毒龙。</p></blockquote>
<h2 class="subname">送郑侍御谪闽中</h2>
<p class="subauther">（唐）高适</p>
<blockquote class="shi"><p>谪去君无恨，闽中我旧过。</p>
<p>大都秋雁少，只是夜猿多。</p>
<p>东路云山合，南天瘴疠和。</p>
<p>自当逢雨露，行矣顺风波。</p></blockquote>
<h2 class="subname">秦州杂诗</h2>
<p class="subauther">（唐）杜甫</p>
<blockquote class="shi"><p>凤林戈未息，鱼海路常难。</p>
<p>候火云峰峻，悬军幕井乾。</p>
<p>风连西极动，月过北庭寒。</p>
<p>故老思飞将，何时议筑坛。</p></blockquote>
<h2 class="subname">禹庙</h2>
<p class="subauther">（唐）杜甫</p>
<blockquote class="shi"><p>禹庙空山里，秋风落日斜。</p>
<p>荒庭垂橘柚，古屋画龙蛇。</p>
<p>云气生虚壁，江深走白沙。</p>
<p>早知乘四载，疏凿控三巴。</p></blockquote>
<h2 class="subname">望秦川</h2>
<p class="subauther">（唐）李颀</p>
<blockquote class="shi"><p>秦川朝望迥，日出正东峰。</p>
<p>远近山河净，逶迤城阙重。</p>
<p>秋声万户竹，寒色五陵松。</p>
<p>有客归欤叹，凄其霜露浓。</p></blockquote>
<h2 class="subname">同王徵君洞庭有怀</h2>
<p class="subauther">（唐）张谓</p>
<blockquote class="shi"><p>八月洞庭秋，潇湘水北流。</p>
<p>还家万里梦，为客五更愁。</p>
<p>不用开书帙，偏宜上酒楼。</p>
<p>故人京洛满，何日复同游。</p></blockquote>
<h2 class="subname">渡扬子江</h2>
<p class="subauther">（唐）丁仙芝</p>
<blockquote class="shi"><p>桂楫中流望，空波两岸明。</p>
<p>林开扬子驿，山出润州城。</p>
<p>海尽边阴静，江寒朔吹生。</p>
<p>更闻枫叶下，淅沥度秋声。</p></blockquote>
<h2 class="subname">幽州夜歌</h2>
<p class="subauther">（唐）张说</p>
<blockquote class="shi"><p>凉风吹夜雨，萧瑟动寒林。</p>
<p>正有高堂宴，能忘迟暮心。</p>
<p>军中宜剑舞，塞上重笳音。</p>
<p>不作边城将，谁知恩遇深。</p></blockquote></div>
  <div class="adBottom">
    <script src="../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='216441.html' class='pagedaohang'>【上一篇】<i>:七言绝句</i></a></span><span class="tomenu"><a href="qianjiashi.html" title="千家诗" class="returnIndex">【回目录】</a>
</span><span class="toup1"><a href='216439.html' class='pagedaohang'>【下一篇】<i>：五言绝句</i></a></span></div>
  <div class="adBottom">
    <script src="../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../js/foot.js" type="text/javascript"></script>

</body>
</html>
