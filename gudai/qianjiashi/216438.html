<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>千家诗_七言律诗</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/qianjiashi/216438.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../templets/default/css/p.css" />
<link rel="stylesheet" type="text/css" href="../../templets/default/css/book.css" />
<script src="../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/qianjiashi/216438.html");
</script>
</head>
<body>
<div id="topbar">
  <div id="logo"><a href="../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../book_sbkk8_default.html">首页</a></li>
     
      <li><a href='../gudai.html'>古典文学</a></li>
      <li><a href='../../gushihui/gushihui.html'>故事会</a></li>
      <li><a href='../../meirongyangsheng/meirongyangsheng.html'>美容养生</a></li>
      <li><a href='../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="216438.html#" class="bds_more" data-cmd="more">分享到：</a><a href="216438.html#" class="bds_weixin" data-cmd="weixin" title="分享到微信">微信</a><a href="216438.html#" class="bds_qzone" data-cmd="qzone" title="分享到QQ空间">QQ空间</a><a href="216438.html#" class="bds_tsina" data-cmd="tsina" title="分享到新浪微博">新浪微博</a><a href="216438.html#" class="bds_tqq" data-cmd="tqq" title="分享到腾讯微博">腾讯微博</a><a href="216438.html#" class="bds_tqf" data-cmd="tqf" title="分享到腾讯朋友">腾讯朋友</a><a href="216438.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../book_sbkk8_default.html'>主页</a> > <a href='../gudai.html'>古代文学</a> > <a href='qianjiashi.html'>千家诗</a> > </div>
<div class="ad960"><script src="../../js/ad960sougou.js" type="text/javascript"></script></div>
<div id="maincontent">
  <h1 class="articleH1">七言律诗</h1>
  <div id="content"><span id="ad328_r">
    <script src="../../js/article.js" type="text/javascript"></script>
    </span><h2 class="subname">早朝大明宫</h2>
<p class="subauther">（唐）贾至</p>
<blockquote class="shi"><p>银烛朝天紫陌长，禁城春色晓苍苍。</p>
<p>千条弱柳垂青锁，百啭流莺绕建章。</p>
<p>剑佩声随玉墀步，衣冠身惹御炉香。</p>
<p>共沐恩波凤池上，朝朝染翰侍君王。</p></blockquote>
<h2 class="subname">和贾舍人早朝</h2>
<p class="subauther">（唐）杜甫</p>
<blockquote class="shi"><p>五夜漏声催晓箭，九重春色醉仙桃。</p>
<p>旌旗日暖龙蛇动，宫殿风微燕雀高。</p>
<p>朝罢香烟携满袖，诗成珠玉在挥毫。</p>
<p>欲知世掌丝纶美，池上于今有凤毛。</p></blockquote>
<h2 class="subname">和贾舍人早朝</h2>
<p class="subauther">（唐）王维</p>
<blockquote class="shi"><p>绛帻鸡人报晓筹，尚衣方进翠云裘。</p>
<p>九天阊阖开宫殿，万国衣冠拜冕旒。</p>
<p>日色才临仙掌动，香烟欲傍衮龙浮。</p>
<p>朝罢须裁五色诏，佩声归到凤池头。</p></blockquote>
<h2 class="subname">和贾舍人早朝</h2>
<p class="subauther">（唐）岑参</p>
<blockquote class="shi"><p>鸡鸣紫陌曙光寒，莺啭皇州春色阑。</p>
<p>金阙晓钟开万户，玉阶仙仗拥千官。</p>
<p>花迎剑佩星初落，柳拂旌旗露未乾。</p>
<p>独有凤凰池上客，阳春一曲和皆难。</p></blockquote>
<h2 class="subname">上元应制</h2>
<p class="subauther">（宋）蔡襄</p>
<blockquote class="shi"><p>高列千峰宝炬森，端门方喜翠华临。</p>
<p>宸游不为三元夜，乐事还同万众心。</p>
<p>天上清光留此夕，人间和气阁春阴。</p>
<p>要知尽庆华封祝，四十余年惠爱深。</p></blockquote>
<h2 class="subname">上元应制</h2>
<p class="subauther">（宋）王淇</p>
<blockquote class="shi"><p>雪消华月满仙台，万烛当楼宝扇开。</p>
<p>双凤云中扶辇下，六鳌海上驾山来。</p>
<p>镐京春酒沾周宴，汾水秋风陋汉才。</p>
<p>一曲升平人尽乐，君王又进紫霞杯。</p></blockquote>
<h2 class="subname">侍宴</h2>
<p class="subauther">（唐）沈缙</p>
<blockquote class="shi"><p>皇家贵主好神仙，别业初开云汉边。</p>
<p>山出尽如鸣凤岭，池成不让饮龙川。</p>
<p>妆楼翠幌教春住，舞阁金铺借日悬。</p>
<p>敬从乘舆来此地，称觞献寿乐钧天。</p></blockquote>
<h2 class="subname">答丁元珍</h2>
<p class="subauther">（宋）欧阳修</p>
<blockquote class="shi"><p>春风疑不到天涯，二月山城未见花。</p>
<p>残雪压枝犹有橘，冻雷惊笋欲抽芽。</p>
<p>夜闻啼雁生乡思，病入新年感物华。</p>
<p>曾是洛阳花下客，野芳虽晚不须嗟。</p></blockquote>
<h2 class="subname">插花吟</h2>
<p class="subauther">（宋）邵雍</p>
<blockquote class="shi"><p>头上花枝照酒卮，酒卮中有好花枝。</p>
<p>身经两世太平日，眼见四朝全盛时。</p>
<p>况复筋骸粗康健，那堪时节正芳菲。</p>
<p>酒涵花影红光溜，争忍花前不醉归。</p></blockquote>
<h2 class="subname">寓意</h2>
<p class="subauther">（宋）晏殊</p>
<blockquote class="shi"><p>油壁香车不再逢，峡云无迹任西东。</p>
<p>梨花院落溶溶月，柳絮池塘淡淡风。</p>
<p>几日寂寥伤酒后，一番萧瑟禁烟中。</p>
<p>鱼书欲寄何由达，水远山长处处同。</p></blockquote>
<h2 class="subname">寒食书事</h2>
<p class="subauther">（宋）赵鼎</p>
<blockquote class="shi"><p>寂寂柴门村落里，也教插柳纪年华。</p>
<p>禁烟不到粤人国，上冢亦携庞老家。</p>
<p>汉寝唐陵无麦饭，山溪野径有梨花。</p>
<p>一樽竟藉青苔卧，莫管城头奏暮笳。</p></blockquote>
<h2 class="subname">清明</h2>
<p class="subauther">（宋）黄庭坚</p>
<blockquote class="shi"><p>佳节清明桃李笑，野田荒冢只生愁。</p>
<p>雷惊天地龙蛇蛰，雨足郊原草木柔。</p>
<p>人乞祭余骄妾妇，士甘焚死不公侯。</p>
<p>贤愚千载知谁是，满眼蓬蒿共一丘。</p></blockquote>
<h2 class="subname">清明</h2>
<p class="subauther">（宋）高菊卿</p>
<blockquote class="shi"><p>南北山头多墓田，清明祭扫各纷然。</p>
<p>纸灰飞作白蝴蝶，泪血染成红杜鹃。</p>
<p>日落狐狸眠冢上，夜归儿女笑灯前。</p>
<p>人生有酒须当醉，一滴何曾到九泉。</p></blockquote>
<h2 class="subname">郊行即事</h2>
<p class="subauther">（宋）程颢</p>
<blockquote class="shi"><p>芳原绿野恣行时，春入遥山碧四围。</p>
<p>兴逐乱红穿柳巷，困临流水坐苔矶。</p>
<p>莫辞盏酒十分劝，只恐风花一片飞。</p>
<p>况是清明好天气，不妨游衍莫忘归。</p></blockquote>
<h2 class="subname">秋千</h2>
<p class="subauther">（宋）僧惠洪</p>
<blockquote class="shi"><p>画架双裁翠络偏，佳人春戏小楼前。</p>
<p>飘扬血色裙拖地，断送玉容人上天。</p>
<p>花皮润沾红杏雨，彩绳斜挂绿杨烟。</p>
<p>下来闲处从容立，疑是蟾宫谪神仙。</p></blockquote>
<h2 class="subname">曲江对酒</h2>
<p class="subauther">（唐）杜甫</p>
<blockquote class="shi"><p>一片花飞减却春，风飘万点正愁人。</p>
<p>且看欲尽花经眼，莫厌伤多酒入唇。</p>
<p>江上小堂巢翡翠，苑边高冢卧麒麟。</p>
<p>细推物理须行乐，何用浮名绊此身。</p></blockquote>
<h2 class="subname">其二</h2>
<blockquote class="shi"><p>朝回日日典春衣，每日江头尽醉归。</p>
<p>酒债寻常行处有，人生七十古来稀。</p>
<p>穿花蛱蝶深深见，点水蜻蜓款款飞。</p>
<p>传与风光共流转，暂时相赏莫相违。</p></blockquote>
<h2 class="subname">黄鹤楼</h2>
<p class="subauther">（唐）崔颢</p>
<blockquote class="shi"><p>昔人已乘黄鹤去，此地空余黄鹤楼。</p>
<p>黄鹤一去不复返，白云千载空悠悠。</p>
<p>晴川历历汉阳树，芳草萋萋鹦鹉州。</p>
<p>日暮乡关何处是，烟波江上使人愁。</p></blockquote>
<h2 class="subname">旅怀</h2>
<p class="subauther">（唐）崔涂</p>
<blockquote class="shi"><p>水流花谢两无情，送尽东风过楚城。</p>
<p>蝴蝶梦中家万里，杜鹃枝上月三更。</p>
<p>故园书动经年绝，华发春催两鬓生。</p>
<p>自是不归归便得，五湖烟景有谁争。</p></blockquote>
<h2 class="subname">答李儋</h2>
<p class="subauther">（唐）韦应物</p>
<blockquote class="shi"><p>去年花里逢君别，今日花开又一年。</p>
<p>世事茫茫难自料，春愁黯黯独成眠。</p>
<p>身多疾病思田里，邑有流亡愧俸钱。</p>
<p>闻道欲来相问讯，西楼望月几回圆。</p></blockquote>
<h2 class="subname">江村</h2>
<p class="subauther">（唐）杜甫</p>
<blockquote class="shi"><p>清江一曲抱村流，长夏江村事事幽。</p>
<p>自去自来梁上燕，相亲相近水中鸥。</p>
<p>老妻画纸为棋局，稚子敲针作钓钩。</p>
<p>多病所须惟药物，微躯此外更何求。</p></blockquote>
<h2 class="subname">夏日</h2>
<p class="subauther">（宋）张文潜</p>
<blockquote class="shi"><p>长夏江村风日清，檐牙燕雀已生成。</p>
<p>蝶衣晒粉花枝午，蛛网添丝屋角晴。</p>
<p>落落疏廉邀月影，嘈嘈虚枕纳溪声。</p>
<p>久斑两鬓如霜雪，直欲樵渔过此生。</p></blockquote>
<h2 class="subname">积雨辋川庄作</h2>
<p class="subauther">（唐）王维</p>
<blockquote class="shi"><p>积雨空林烟火迟，蒸藜炊黍饷东。</p>
<p>漠漠水田飞白鹭，阴阴夏木啭黄鹂。</p>
<p>山中习静合朝槿，松下清斋折露葵。</p>
<p>野老与人争席罢，海鸥何事更相疑。</p></blockquote>
<h2 class="subname">新竹</h2>
<p class="subauther">（宋）陆游</p>
<blockquote class="shi"><p>插棘编篱谨护持，养成寒碧映涟漪。</p>
<p>清风掠地秋先到，赤日行天午不知。</p>
<p>解箨时闻声簌簌，放梢初见影离离。</p>
<p>归闲我欲频来此，枕簟仍教到处随。</p></blockquote>
<h2 class="subname">偶成</h2>
<p class="subauther">（宋）程颢</p>
<blockquote class="shi"><p>闲来无事不从容，睡觉东窗日已红。</p>
<p>万物静观皆自得，四时佳兴与人同。</p>
<p>道通天地有形外，思入风云变态中。</p>
<p>富贵不氵&#15890;贫贱乐，男儿到此是豪雄。</p></blockquote>
<h2 class="subname">表兄话旧</h2>
<p class="subauther">（唐）窦叔向</p>
<blockquote class="shi"><p>夜合花开香满庭，夜深微雨醉初醒。</p>
<p>远书珍重何由达，旧事凄凉不可听。</p>
<p>去日儿童皆长大，昔年亲友半凋零。</p>
<p>明朝又是孤舟别，愁见河桥酒幔青。</p></blockquote>
<h2 class="subname">游月陂</h2>
<p class="subauther">（宋）程颢</p>
<blockquote class="shi"><p>月坡堤上四徘徊，北有中天百尺台。</p>
<p>万物已随秋气改，一樽聊为晚凉开。</p>
<p>水心云影闲相照，林下泉声静自来。</p>
<p>世事无端何足计，但逢佳节约重陪。</p></blockquote>
<h2 class="subname">秋兴八首</h2>
<p class="subauther">（唐）杜甫</p>
<blockquote class="shi"><p>千家山郭静朝晖，日日江楼坐翠微。</p>
<p>信宿渔人还泛泛，清秋燕子故飞飞。</p>
<p>匡衡抗疏功名薄，刘向传经心事违。</p>
<p>同学少年多不贱，五陵裘马自轻肥。</p></blockquote>
<h2 class="subname">其二</h2>
<blockquote class="shi"><p>蓬莱宫阙对南山，承露金茎霄汉间。</p>
<p>西望瑶池降王母，东来紫气满函关。</p>
<p>云移雉尾开宫扇，日绕龙鳞识圣颜。</p>
<p>一卧沧江惊岁晚，几回青琐点朝班。</p></blockquote>
<h2 class="subname">其三</h2>
<blockquote class="shi"><p>玉露凋伤枫树林，巫山巫峡气萧森。</p>
<p>江间波浪兼天涌，塞上风云接地阴。</p>
<p>丛菊两开他日泪，孤舟一系故园心。</p>
<p>寒衣处处催刀尺，白帝城高急暮砧。</p></blockquote>
<h2 class="subname">其四</h2>
<blockquote class="shi"><p>昆明池水汉时功，武帝旌旗在眼中。</p>
<p>织女机丝虚夜月，石鲸鳞甲动秋风。</p>
<p>波飘菰米沉云黑，露冷莲房坠粉红。</p>
<p>关塞极天惟鸟道，江湖满地一渔翁。</p></blockquote>
<h2 class="subname">月夜舟中</h2>
<p class="subauther">（宋）戴复古</p>
<blockquote class="shi"><p>满船明月浸虚空，绿水无痕夜气冲。</p>
<p>诗思浮沈樯影里，梦魂摇拽橹声中。</p>
<p>星辰冷落碧潭水，鸿雁悲鸣红蓼风。</p>
<p>数点渔灯依古岸，断桥垂露滴梧桐。</p></blockquote>
<h2 class="subname">长安秋望</h2>
<p class="subauther">（唐）赵嘏</p>
<blockquote class="shi"><p>云物凄凉拂署流，汉家宫阙动高秋。</p>
<p>残星几点雁横塞，长笛一声人倚楼。</p>
<p>紫艳半开篱菊静，红衣落尽渚莲愁。</p>
<p>鲈鱼正美不归去，空戴南冠学楚囚。</p></blockquote>
<h2 class="subname">新秋</h2>
<p class="subauther">（唐）杜甫</p>
<blockquote class="shi"><p>火云犹未敛奇峰，欹枕初惊一叶风。</p>
<p>几处园林萧瑟里，谁家砧杵寂寥中。</p>
<p>蝉声断续悲残月，萤焰高低照暮空。</p>
<p>赋就金门期再献，夜深搔首叹飞蓬。</p></blockquote>
<h2 class="subname">中秋</h2>
<p class="subauther">（宋）李朴</p>
<blockquote class="shi"><p>皓魄当空宝镜升，云间仙籁寂无声。</p>
<p>平分秋色一轮满，长伴云衢千里明。</p>
<p>狡兔空从弦外落，妖蟆休向眼前生。</p>
<p>灵槎拟约同携手，更待银河澈底清。</p></blockquote>
<h2 class="subname">九日蓝耕会饮</h2>
<p class="subauther">（唐）杜甫</p>
<blockquote class="shi"><p>老去悲秋强自宽，兴来今日尽君欢。</p>
<p>羞将短发还吹帽，笑倩旁人为正冠。</p>
<p>蓝水远从千涧落，玉山高并两峰寒。</p>
<p>明年此会知谁健，醉把茱萸仔细看。</p></blockquote>
<h2 class="subname">秋思</h2>
<p class="subauther">（宋）陆游</p>
<blockquote class="shi"><p>利欲驱人万火牛，江湖浪迹一沙鸥。</p>
<p>日长似岁闲方觉，事大如天醉亦休。</p>
<p>砧杵敲残深巷月，梧桐摇落故园秋。</p>
<p>欲舒老眼无高处，安得元龙百尺楼。</p></blockquote>
<h2 class="subname">与朱山人</h2>
<p class="subauther">（唐）杜甫</p>
<blockquote class="shi"><p>锦里先生乌角巾，园收芋栗未全贫。</p>
<p>惯看宾客儿童喜，得食阶除鸟雀驯。</p>
<p>秋水才深四五尺，野航恰受两三人。</p>
<p>白沙翠竹江村暮，相送柴门月色新。</p></blockquote>
<h2 class="subname">闻笛</h2>
<p class="subauther">（唐）赵嘏</p>
<blockquote class="shi"><p>谁家吹笛画楼中，断续声随断续风。</p>
<p>响遏行云横碧落，清和冷月到帘栊。</p>
<p>兴来三弄有桓子，赋就一篇怀马融。</p>
<p>曲罢不知人在否，余音嘹亮尚飘空。</p></blockquote>
<h2 class="subname">冬景</h2>
<p class="subauther">（宋）刘克庄</p>
<blockquote class="shi"><p>晴窗早觉爱朝曦，竹外秋声渐作威。</p>
<p>命仆安排新暖阁，呼童熨贴旧寒衣。</p>
<p>叶浮嫩绿酒初熟，橙切香黄蟹正肥。</p>
<p>蓉菊满园皆可羡，赏心从此莫相违。</p></blockquote>
<h2 class="subname">冬至</h2>
<p class="subauther">（唐）杜甫</p>
<blockquote class="shi"><p>天时人事日相催，冬至阳生春又来。</p>
<p>刺绣五纹添弱线，吹葭六管动飞灰。</p>
<p>岸容待腊将舒柳，山意冲寒欲放梅。</p>
<p>云物不殊乡国异，教儿且覆掌中杯。</p></blockquote>
<h2 class="subname">梅花</h2>
<p class="subauther">（宋）林逋</p>
<blockquote class="shi"><p>众芳摇落独鲜妍，占断风情向小园。</p>
<p>疏影横斜水清浅，暗香浮动月黄昏。</p>
<p>霜禽欲下先偷眼，粉蝶如知合断魂。</p>
<p>幸有微吟可相狎，不须檀板共金樽。</p></blockquote>
<h2 class="subname">左迁至蓝关示侄孙湘</h2>
<p class="subauther">（唐）韩愈</p>
<blockquote class="shi"><p>一封朝奏九重天，夕贬潮阳路八千。</p>
<p>本为圣朝除弊政，敢将衰朽惜残年。</p>
<p>云横秦岭家何在，雪拥蓝关马不前。</p>
<p>知汝远来应有意，好收吾骨瘴江边。</p></blockquote>
<h2 class="subname">干戈</h2>
<p class="subauther">（宋）王中</p>
<blockquote class="shi"><p>干戈未定欲何之，一事无成两鬓丝。</p>
<p>踪迹大纲王粲传，情怀小样杜陵诗。</p>
<p>Wo音断人千里，乌鹊巢寒月一枝。</p>
<p>安得中山千日酒，酩然直到太平时。</p></blockquote>
<h2 class="subname">归隐</h2>
<p class="subauther">（宋）陈抟</p>
<blockquote class="shi"><p>十年踪迹走红尘，回首青山入梦频。</p>
<p>紫绶纵荣争及睡，朱门虽富不如贫。</p>
<p>愁闻剑戟扶危主，闷听笙歌聒醉人。</p>
<p>携取旧书归旧隐，野花啼鸟一般春。</p></blockquote>
<h2 class="subname">山中寡妇</h2>
<p class="subauther">（唐）杜荀鹤</p>
<blockquote class="shi"><p>夫因兵乱守蓬茅，麻苎裙衫鬓发焦。</p>
<p>桑柘废来犹纳税，田园荒尽尚徵苗。</p>
<p>时挑野菜和根煮，旋砍生柴带叶烧。</p>
<p>任是深山最深处，也应无计避征徭。</p></blockquote>
<h2 class="subname">送天师</h2>
<p class="subauther">（明）朱权</p>
<blockquote class="shi"><p>霜落芝城柳影疏，殷勤送客出鄱湖。</p>
<p>黄金甲锁雷霆印，红锦韬缠日月符。</p>
<p>天上晓行骑只鹤，人间夜宿解双凫。</p>
<p>匆匆归到神仙府，为问蟠桃熟也无。</p></blockquote>
<h2 class="subname">送毛伯温</h2>
<p class="subauther">（明）明世宗</p>
<blockquote class="shi"><p>大将南征胆气豪，腰横秋水雁翎刀。</p>
<p>风吹鼍鼓山河动，电闪旌旗日月高。</p>
<p>天上麒麟原有种，穴中蝼蚁岂能逃。</p>
<p>太平待诏归来日，朕与先生解战袍。</p></blockquote></div>
  <div class="adBottom">
    <script src="../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='216439.html' class='pagedaohang'>【上一篇】<i>:</i></a></span><span class="tomenu"><a href="qianjiashi.html" title="千家诗" class="returnIndex">【回目录】</a>
</span><span class="toup1"><a class='pagedaohang pagedaohang1'>【最后一篇】</a></span></div>
  <div class="adBottom">
    <script src="../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../js/foot.js" type="text/javascript"></script>

</body>
</html>
