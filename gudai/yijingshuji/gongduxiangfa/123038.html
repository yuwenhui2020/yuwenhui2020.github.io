<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>公笃相法_卷三(上)</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/yijingshuji/gongduxiangfa/123038.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../../templets/default/css/p.css" />
<link rel="stylesheet" type="text/css" href="../../../templets/default/css/book.css" />
<script src="../../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/yijingshuji/gongduxiangfa/123038.html");
</script>
</head>
<body>
<div id="topbar">
  <div id="logo"><a href="../../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../../book_sbkk8_default.html">首页</a></li>
     
      <li><a href='../../gudai.html'>古典文学</a></li>
      <li><a href='../../../gushihui/gushihui.html'>故事会</a></li>
      <li><a href='../../../meirongyangsheng/meirongyangsheng.html'>美容养生</a></li>
      <li><a href='../../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="123038.html#" class="bds_more" data-cmd="more">分享到：</a><a href="123038.html#" class="bds_weixin" data-cmd="weixin" title="分享到微信">微信</a><a href="123038.html#" class="bds_qzone" data-cmd="qzone" title="分享到QQ空间">QQ空间</a><a href="123038.html#" class="bds_tsina" data-cmd="tsina" title="分享到新浪微博">新浪微博</a><a href="123038.html#" class="bds_tqq" data-cmd="tqq" title="分享到腾讯微博">腾讯微博</a><a href="123038.html#" class="bds_tqf" data-cmd="tqf" title="分享到腾讯朋友">腾讯朋友</a><a href="123038.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../../book_sbkk8_default.html'>主页</a> > <a href='../../gudai.html'>古代文学</a> > <a href='../yijingshuji.html'>易经书籍</a> > <a href='gongduxiangfa.html'>公笃相法</a> > </div>
<div class="ad960"><script src="../../../js/ad960sougou.js" type="text/javascript"></script></div>
<div id="maincontent">
  <h1 class="articleH1">卷三(上)</h1>
  <div id="content"><span id="ad328_r">
    <script src="../../../js/article.js" type="text/javascript"></script>
    </span><p><div class='item'><p>麻衣银匙歌</p></p>
<p>
股肱无包最是凶。两头如轴一般同。虽有田泽并父荫。终须破败受贫穷。
</p><p>
股肱俗名手肚足肚也。所谓肚者。大倍于两头也。凡属富贵寿考各格。皆有手肚足肚。方称其格。如无而如轴。富者有奇祸而败。贵者有危险而凶。夭亡寒苦之人方合。
</p><p>
头痕瘢剥最为刑。罗网之中有一名。若不刑妻并克子。更为家道主伶仃。
</p><p>
头痕者坑陷之痕也。瘢者近于瘢癞之例。剥者近于横冲直削。应刑人丁。及惊险成败。故有家道伶仃之说。言人口日少。财产日耗耳。
</p><p>
相中最忌郎君面。男子郎君命不长。女子郎君好淫欲。僧道孤独却无妨。
</p><p>
郎君面即美丽红艳之例。而有浮嫩之光。为相法所忌。老人犯此。主孤苦而毒。男子犯此。主淫乱夭亡。女子犯此。主淫乱刑伤。惟有僧道无关。不以人丁为用。又于孤独无关。木无人丁可克故也。
</p><p>
眉毛间断下至颧。常为官非卖土田。克破妻儿三两个。方教祸患不相缠。
</p><p>
眉毛间断。应驳杂而刑克昆仲。及内患倍重于外患。故有官讼是非发生。又考眉断之人。性贪而不忍小损。不容小恶。虽为多事之缠扰。亦为处置于轻重失当耳。
</p><p>
好色之人眼代花。莫教眼紧视人斜。有毒无毒但看眼。蛇眼之人子打爷。
</p><p>
花字为形容美丽流光之谓。紧字为形容急视不定之谓。至于蛇眼。言乌珠圆露而黄浮四白。凸挺邪视而赤楼盘睛。主毒而狡贪。亦合法也。
</p><p>
无家可住羊睛眼。封向他家借住场。更有禾仓高一寸。中年犹未有夫娘。
</p><p>
羊睛为白多黑少。而四力浮白。故主刑克人丁而冷退。女格倍凶。又考禾仓。一为眼胞之高而呆陷。一为两颧之别名。余考古法有称口尖而吹为禾仓。其食禄二仓在口角。故也。
</p><p>
下剧尖了作凶殃。典却田园卖却塘。任是张良能计算。自然颠倒也狼当。
</p><p>
下剧尖削。于木火二形局不忌。尖露是其本质故也。如其他形格则不宜。而晚年有失败之冷退。故有颠倒事实之失败也。
</p><p>
眼珠暴出恶因缘。自主家时定卖田。更有白睛包一半。不能善死在床 前。
</p><p>
眼珠暴出。言其凸露也。目露神浊。当然败家无疑。至于白色乌珠。此蜂睛窥睛之形。当然凶死无疑。
</p><p>
下颏趋天旺永年。边城不破也无钱。数年荒旱不欠米。只因上下库相连。
</p><p>
下颏趋天。系地阁朝天。明太祖即此格。此为创业之帝王。故晚年亨吉。边城破者。桑梓破败。而发他绑。比为乱世之合去。盛世则一败不振也。上天仓下地库也。
</p><p>
鼻梁露骨是反吟。曲转些儿是伏吟。反吟相见是绝减。伏吟相见是漓淋。
</p><p>
鼻梁直下三曲。是为伏吟。左右三曲。是为反吟。伏吟多失败破家。尚有子孙成立。反吟多刑人丁。克妻刑子。前已详言之矣。
</p><p>
眼神清秀心中巧。不读诗书也可人。手作百般皆可爱。总然弄假也成真。
</p><p>
眼神清秀。固然灵巧聪明。虽出技艺。亦有过人之处。如清秀过丽。则主淫乱而夭。如清秀而流。则主无用而贱。故以清秀沉静有恨。方是闲福之格。
</p><p>
薄纱染皂出粟米。纵有妻时也无儿。倘见山根高更断。五年三次路边啼。
</p><p>
薄纱染皂。是晦暗之气。而有尘点密密。此为冷退刑伤之兆。尚以各部位为定论。如在福堂主官讼。如在土星主破财。如在泪堂。主损人丁。如在印堂主损寿及危险牢狱。如在鱼尾主刑妻。如在国印主挫折。及刑弟兄叔伯此其大略也。
</p><p>
泪痕深处排一点。眼下额前起一星。左边无男右无女。纵然稍有也相刑。
</p><p>
此历指刑克之说。余考泪痕深处。多刑子女。男格则左纹刑子。右纹刑女。女格则反此。至于颧前一骨。多出优伶娼妓之例。若有后嗣。皆为女立。而子不立也。
</p><p>
发际低凹幼无父。寒毛生角幼无娘。右额高突母先死。不死不刑便自伤。
</p><p>
发低有曲岔者妨父。鬓突连眉尾者妨母。颧骨左高妨父。右高妨母。此皆男格之论也。女格反此而应验也。刻下之女格。亦有顺应而似男格者。岂非天道之变乎。
</p><p>
士人眇目陷文星。豹指尖头定无名。任是文章高北斗。犹如竹木不安钉。
</p><p>
文星即眼目也。眇陷者。缺一也。凡士子文星陷。即功名之弱点。豹指言圆节尖爪也。头尖。此三项均属无功名之格。
</p><p>
眉重无根陷破财。更忧三十二年灾。土星隆大终须发。土星薄小去不回。
</p><p>
此言眉浓重而山根陷弱也。故为前业挫折。亦主疾厄之灾。如准头隆大。尚可恢复而发达。否则有败无成也。
</p><p>
寒相之人肩过颈。享福之人耳压眉。更有亲情相不出。只因形似雨中推。
</p><p>
此言寒贱之人。肩耸过颈。福寿之格。耳高<u>一</u>压 眉。至于慈善诡诈。别有部位参合。故有性情合乎形质。在部位之兼配如何也。
</p><p>
大量之人眉目取。眉高目定心自良。眉粗目小神不定。寅年吃了卯年粮。
</p><p>
器量大小。皆在眉目二部认定。眉高主量宏而寿。目定主谋略远大。故良心自然发现。眉粗主性刚燥。目小主志奸贪。神不定主心乱不一。故有失败而耗散也。
</p><p>
仓库接连反为灾。鼻梁高露不安居。若是眉间容二指。此人开手觉便宜。
</p><p>
食禄二仓。接近地库。非天仓也。鼻梁可高而不可露。前已详言之矣。又云眉容二指。或指眉尾而言下垂二指耶。或为三阳之宽二指而言耶。盖眼俗神浊之人。方觉便宜也。
</p><p>
取人性命面上黑。换人骨髓眼中红。见人欢喜心中毒。见人眉皱太阳空。
</p><p>
面有青黑之惨色。主恶毒奸忍。眼有赤缕穿眼者。主阴险刚狡。冷眼多笑者。主无情量窄。眉皱上冲者。主忧愁多思。此皆最验之法也。
</p><p>
露井露灶不得全。那得浮生过晚年。不怕中年经官宦。只有衣禄无剩钱。
</p><p>
井灶露孔。财不入库。虽出贵格为官。亦为终年无田宅。只有衣禄二字而已。过生活。多逼迫环境。不能积蓄故也。
</p><p>
公笃曰。风监各书。为麻衣是正宗。其法以法理兼用。又处五代之乱世。故于今世相应者颇多。虽有擅长与玄妙。独不如达摩精深。其故何哉。麻衣言法而兼理。中有虚设之处。达摩言法不言理。中有独到之处。非有经验研究者。不明其原意。然旧书多错落。字有鲁鱼。文有亥豕。兹特修改增注。以便阅者一目了然。其法亦有不验者。如唇掀齿露。客死他州之说。如注为无故招非。又最验也。其他条文似此颇多。今犹录之者。为将来智者考正。择而用之。得心应手矣。
</p></div>
  <div class="adBottom">
    <script src="../../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='123039.html' class='pagedaohang'>【上一篇】<i>:卷三(中) 达摩相法</i></a></span><span class="tomenu"><a href="gongduxiangfa.html" title="公笃相法" class="returnIndex">【回目录】</a>
</span><span class="toup1"><a href='123037.html' class='pagedaohang'>【下一篇】<i>：卷二(下)</i></a></span></div>
  <div class="adBottom">
    <script src="../../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../../js/foot.js" type="text/javascript"></script>

</body>
</html>
