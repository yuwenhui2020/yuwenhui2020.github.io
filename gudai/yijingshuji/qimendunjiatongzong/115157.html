<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>奇门遁甲统宗_玄机赋（中）</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/yijingshuji/qimendunjiatongzong/115157.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../../templets/default/css/p.css" />
<link rel="stylesheet" type="text/css" href="../../../templets/default/css/book.css" />
<script src="../../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/yijingshuji/qimendunjiatongzong/115157.html");
</script>
</head>
<body>
<div id="topbar">
  <div id="logo"><a href="../../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../../book_sbkk8_default.html">首页</a></li>
     
      <li><a href='../../gudai.html'>古典文学</a></li>
      <li><a href='../../../gushihui/gushihui.html'>故事会</a></li>
      <li><a href='../../../meirongyangsheng/meirongyangsheng.html'>美容养生</a></li>
      <li><a href='../../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="115157.html#" class="bds_more" data-cmd="more">分享到：</a><a href="115157.html#" class="bds_weixin" data-cmd="weixin" title="分享到微信">微信</a><a href="115157.html#" class="bds_qzone" data-cmd="qzone" title="分享到QQ空间">QQ空间</a><a href="115157.html#" class="bds_tsina" data-cmd="tsina" title="分享到新浪微博">新浪微博</a><a href="115157.html#" class="bds_tqq" data-cmd="tqq" title="分享到腾讯微博">腾讯微博</a><a href="115157.html#" class="bds_tqf" data-cmd="tqf" title="分享到腾讯朋友">腾讯朋友</a><a href="115157.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../../book_sbkk8_default.html'>主页</a> > <a href='../../gudai.html'>古代文学</a> > <a href='../yijingshuji.html'>易经书籍</a> > <a href='qimendunjiatongzong.html'>奇门遁甲统宗</a> > </div>
<div class="ad960"><script src="../../../js/ad960sougou.js" type="text/javascript"></script></div>
<div id="maincontent">
  <h1 class="articleH1">玄机赋（中）</h1>
  <div id="content"><span id="ad328_r">
    <script src="../../../js/article.js" type="text/javascript"></script>
    </span><p>
<p>奇门遁甲统宗卷之十一</p>

<p>玄机赋（中）</p>

<p>门气休兮机巧藏，生门岂可即相当。</p>
<p>遇休门，将兵当隐伏埋藏，毋出轻战。遇生门可以出战，坐生击死，一敌万人，若坐死击生必败。</p>
<p>伤乘金克不安和，杜发生机半是讹。</p>
<p>遇伤门兵马损伤，若加乾兑宫，或合天心、天柱，是金能克木，必然败北。遇杜门，宜闭塞固守不可出营门，虽欲出兵，实系虚诞。</p>
<p>景气忽闻如霹雳，死中退步是谋生。</p>
<p>遇景门兵威大震，锋不可挡。遇死门兵马瘟疫死亡，战必败没，惟有退兵固守，始得免祸，敌兵挑战切勿应之。</p>
<p>惊门气促不为美，开气施威任纵横。</p>
<p>遇惊门营中怪异虚惊，兵马不久退败。遇开门行兵无碍，四通八达，纵横自如，莫敢阻挡，兵威大震。</p>
<p>细评诸气之宗，亦可曲尽形容。仔细决之，调度运之，处处成功。</p>
<p>以上细推八门所到之吉凶，各有不同，宜仔细详审，然后可以调度兵马。遇吉则动，遇凶则止。战必胜，攻必取，无不成功。</p>
<p>天乙飞宫莫急进，乘之生合可逃生。</p>
<p>值符加庚为天乙飞宫，甲受庚克，不宜进兵，后应则吉。若乘生门及六仪相合，则可免灾。如六甲加己，六庚加乙，六辛加丙，六壬加丁，六戊加癸是也。</p>
<p>丙加庚位他不欣，我军急急进前程。</p>
<p>六丙加庚为荧入白，庚受丙克，贼兵必来，必主败北。我军当急进兵，应之必得胜，利主不利客。</p>
<p>白临荧位君须避，六乙加辛岂长锐。六辛加乙锋难当，此刻三军真可畏。</p>
<p>六庚加丙为白入荧，此时贼兵必来。营中当整顿兵马防备以应之，不宜先出兵。六乙加辛为青龙逃走，客兵不利，亦不宜先出兵以攻讨，必主大败。六辛加乙为白虎猖狂，客兵利，宜先出兵，百战百胜，闻风披靡，不利为主，兵甲无存。</p>
<p>庚癸相加难对敌，加己为刑常遭失。</p>
<p>六庚加癸为大格，癸为天网，行兵阻格，难与对敌。六庚加己为刑格，为地户，行兵伤残，必遭败北。</p>
<p>我军值符是六庚，我军须避是丙丁。切莫移军加景门，庚符所畏火来争。再临六丙是飞勃，切莫错认龙回首。如占此时有此格，退则须兮进则逆。</p>
<p>我军以六庚为值符，则兵马出入征讨，不可犯着丙丁二奇。并不可移军到景门上，值符所畏者火也。若庚符临于丙上，名为飞勃，亦为格勃，切勿认为青龙回首。若行兵遇此时，当速退兵回营，谨守营门，可以免祸。若欲进兵大战，必致杀伤流血。</p>
<p>阳用下强非真强，阴用上弱非真弱。阴阳强弱仔细分，主客动静须斟酌。进退吉凶要分明，疆场成败要揣度。吉则行兮凶则逃，但取三胜可逍遥。</p>
<p>甲乙丙丁戊为阳时，己庚辛壬癸为阴时。阳时则神居天上，故当用天盘奇仪星门强盛得地旺相相生，若地盘强，天盘弱，而阳时用之，为无益。阴时则神居地下，故当用地盘奇仪星门强盛得地旺相相生。若天盘强地盘弱，而阴时用之，亦无益。阳时利为客，宜先动，用上强；阴时利为主，宜后应，用下强。为客，利先动，则先进者胜；为主，利后应，则后动者胜。疆场战斗成败在于顷刻，必预先审度，使之成局在胸，然后可以出战，非冒昧而行。既战，求胜，可以侥幸成功者也。吉则行，凶则避。若值符不利，不宜妄动。设或贼兵压境，不能待时，则当取三胜之地以出战。三胜者，一值符，二九天，三生门。坐此三胜之地而击其冲，无有不胜。</p>
<p>若遇三奇多入墓，求之美格亦为祸。譬如鬼遁用伏藏，此为用格正相当。</p>
<p>凡局中得三奇者，固吉无不利，然乙木到坤、丙丁火到乾，皆为入墓，虽值美亦不为吉，用之有凶祸。譬如丁奇与开门休合，上临九地，为鬼遁，利于伏藏、偷劫，此谓用格之法。若在艮宫，为丁奇入墓，用之必主败亡。须在他宫则吉。</p>
<p>自刑伏宫祸自起，请入凶地而击之。</p>
<p>自刑者，甲午到离，甲辰到巽及伏吟是也。自刑之地，则祸从中起，变从中生。当急速整顿兵士，砍破营寨，以劫掠之。亦须择其门克宫，克主之凶地，冲破而砍击之，必大胜。</p>
<p>反吟格须求之进，吉凶反掌非为幸。</p>
<p>反吟事多反覆，不利出兵，主中途颠蹶。若得甲加丙、丙加甲、门克宫、吉格，则当立刻进兵。转凶为吉，在于此时，如反掌之易。</p>
<p>反吟之时利乱之，击刑之时利诱之。</p>
<p>反吟之时，主反覆颠倒，可以扰乱贼营，乘乱砍杀以取胜。击刑之时，或设伏要路，或藏兵暗地，于是示利以诱之，佯北以引之，使敌入我伏中，起而攻击，无有不胜。</p>
<p>伏吟虽静亦为动，开门九天值符宫。劫寨安民行军得，奇门全在相合同。</p>
<p>伏吟格，天地两盘奇仪星门皆同和，虽主安静、伏藏，不利动作，然亦有利。动之时要择九天伏吟之宫、值符伏吟之宫、开门伏吟之宫，此三伏吟皆大利。一利偷营劫寨，一利恤众安民，一利行军渡险，三者最利用伏吟天地两盘相合同。遇吉重吉，遇凶重凶，为主为客两者皆利。</p>
<p>美格占之忌重克，天地两盘与时日。甲日逢庚丙遇壬，地克天兮时克日。</p>
<p>美格者，如龙回首、鸟跌穴、三诈五假、九遁之类，最忌相克。行兵尤忌下克上，或星相克，或仪相克，或门相克。一克其凶犹缓，两克其凶为重。又逢时干克日干，如甲时逢庚时、乙日逢辛时、丙日逢壬时、丁日逢癸时，皆是时干克日干，主下犯上，主胜客。行兵者，不可不知之。</p>
<p>三奇要用须符使，乙奇逢己奇旺处。更得休门生气助，莫使惊开来相遇。</p>
<p>三奇最吉，若要用之，须合值符值使两宫，然后得力。如乙奇逢甲戌己为木克土，又要乙奇到震宫旺地始得力，又要合休门水来相生，助之尤妙。若合惊开二门，乙受金克，虽在旺地，为力减半。地下六己虽受乙克，而惊开之金为己之子，子能报仇。乙木自救且不暇，安能害人？故主军亦不为灾。</p>
<p>丙奇最喜子逢临，虽得伤门也是欣。若得景门为此助，休门虽吉亦相侵。</p>
<p>丙奇属火，临于甲子戊上，甲木生丙火，丙火生戊土，此宫最吉。虽合伤门亦伤害，是木来生火，火能助丙，亦主胜捷。若得合景门，火以助火，行军大胜。倘使休门来合，虽是吉门，而水能克火，反主凶祸，避之为吉。</p>

<p>下在壬兮相合同，但逢伤杜不为荣。遁逃之时若得此，生门吉助足成功。</p>
<p>六丁加六壬为丁壬相合，若会伤门、杜门，虽曰相生，一防闭塞，一防伤害，皆不可用。若逃亡绝迹者，逢之最利，但要生门相会以助之，定得吉。逃者不得，追者不见。</p>
<p>用奇用合举兵时，下寨安营但取之。乙在庚兮丁在壬，丙临丁上是同心。奇仪相合两家乘，遇敌应之可罢兵。<u>一</u>交<u>一</u> 合即为和合格，相宜主客议和成。</p>
<p>用奇门，得奇仪相合，则安营下寨最为吉利，定无凶。天乙在庚上，为乙庚相合；丁庇壬上，为丁壬相合；丙庇辛上，为丙辛相合；戊在癸上，为戊癸相合；甲在己上，为甲己相合。两仪相合，天地和同。主客对垒当议和，罢兵不战而息兵休戈矣。</p>
<p>安营须用未时占，庚与玄武仔细看。若在山兮樵夫遇，水边渔人更相参。若从大道行商贾，探听军情也是*。须得拘留无走漏，园林村壑索其潜。</p>
<p>安营立寨，须用未时推占。日有六庚与玄武，二者所临之宫，主有贼兵来偷营劫寨，所遇皆是*细。若在山上，樵夫便是*细；若在水中，渔父亦是*细。至于商贾、僧道、术士、乞丐等，皆系探听我军之*细，一切概当拘留，毋得走漏。密遣兵将于村落林木之中搜索伏匿，必有潜躲之贼。</p>
<p>玄武重重内带格，乙在辛上岂利客。备严来劫贼自惊，生旺收此客情伏。</p>
<p>阳将阴神两重玄武，俱在时干之上，又六乙加辛为龙逃走，是辛金克乙木，不利客兵。此时宜整兵严备，必有贼来偷劫，自败而还。若六乙得旺气，即当向此一路搜捉前去。</p>
<p>辛加乙上利来客，此际占之亦是迫。若无开惊动神位，虽得凶兮无可畏。</p>
<p>六辛加乙为虎猖狂，是辛金克乙木，上克下，客兵大胜，主军破败。若六辛不会合开惊二门，则阴金无力，虽得猖狂，不甚为害。若会休门，则乙奇得助，辛金泄气。主客若<u>一</u>交<u>一</u> 锋，胜败两平分。</p>
<p>年月日格及兼悖，庚丙之气为相逆。倘或日格月悖之，纪纲法令终须失。甲申六庚丙戌时，此为遇悖遭时格。</p>
<p>年月日时干逢庚为格，庚复加丙为格勃，诸事皆勃乱阻格，颠倒难成。年干为父，月干为兄弟，日干为己身，时干为子孙，或以生我之干为父母，我生之干为子孙，比和之干为兄弟，天上时干为己身。各看其所格者，分类以推占之。若天上干逢格，地下干逢勃，为格勃，主纲常倒置，法度废坏。如甲申庚值符逢丙戌时，为时格符勃。此遇格勃，先逢阻格，而后遭勃乱，诸事无成。</p>
<p>天遁生门六丙丁，乘之施令及登程。丙丁气旺生门助，此为用格实精明。</p>
<p>天上六丙合生门，下临六丁宫为天遁，其方可以发号施令。出兵行营，要丙丁乘旺气又得生门助之，可以兴王定伯，威振天下，从用美格之法也。</p>
<p>地遁开门六乙己，乙奇得使不为否。设伏安营及埋藏，万用万灵不可比。</p>
<p>天上六乙合开门，下临六己宫为地遁，又为乙奇得使。其方可以设伏安营埋藏兵马，万举万全。</p>
<p>人遁休门共太阴，原来此处可逃形。阴神更兼六<u>一</u>合 气，用事逢之真为利。</p>
<p>天上六丁合休门，上临太阴为人遁，其方可以藏形隐迹。若阴神更逢六<u>一</u>合 临之，可以择勇将选贤士，说敌人和仇雠。举兵列阵、招兵买马、设伏埋藏大利。</p>
<p>青龙回首真美时，值符在丙相辅之。值符贵神为大将，丙气销金性勿迟。甲丙丙甲一同看，总是六庚相畏之。</p>
<p>值符六甲加六丙，为青龙回首，木来生火，主兵大利，客亦不凶，出师掠地大振威名。值符为贵神，行兵专主大将。丙火为甲木之子，火能消金，性刚烈，遇庚金即克之，不留余地。六丙加六甲为飞鸟跌穴，下生上，客兵大利，主亦无灾，出兵战斗大利。若会合生门相助，则坐生击死，一战百胜。如丙临六庚，则客军大利，所向披靡。惟六庚值符则俱不可用。</p>
<p>吉门合丙临壬地，雀入<u>一</u>江<u>一</u> 兮实非利。</p>
<p>时干六丙加于六壬之上，俱为朱雀投<u>一</u>江<u>一</u> ，虽有三吉门与丙奇会合，亦不能救。主兵得力，客军败亡，更有文书牵缠，水火之灾。</p>
<p>六仪击刑真是凶，值符天乙遇亦穷。六仪非值终无吉，吉凶轻重义相同。此际切宜遁取吉，勿于此地想成功。子三戌二寅刑四，申八辰四午离中。戌刑在未寅在巽，巽有巳兮申缓从。</p>
<p>六仪击刑，此时极凶，不可举动。行兵败亡，诸将损伤，终受刑戮，只宜固守逃亡绝迹。虽使六仪为值使，遇之亦不可用。若其方位有刑，犯之不吉。即当避之，另择他方之吉利处行事为妙。甲子到三宫，甲戌到二宫，甲寅到四宫，甲申到八宫，甲辰到四宫，甲午到九宫，皆为击刑。</p>
<p>入墓丁艮乙丙乾，所谋吉事一无成。</p>
<p>三奇入墓，闭塞不通，暗昧不振，诸事皆凶。乙阴木长生在午墓于戌，丙火长生在寅墓于戌，故乙丙到乾为墓。丁阴火长生在酉墓于丑，故丁到艮为墓。是谓三奇入墓，所谋诸事百无一成。</p>
<p>刑格之占义实真，庚临己位是凶神。庚癸之格非为鬼，甲寅之将遁从之。本义甲寅在虎上，庚加六癸大格时。庚加壬兮为上格，庚加甲辰非是敌。只因辰丙巳居之，巳本刑申非是吉。六仪击刑在宫位，三格相逢天地施。甲申遇巳壬癸上，此方用事实难支。</p>
<p>六庚加己为刑格，加癸为大格，加壬为上格又为小格。三格相逢，出兵车破马倒，中途而止，士卒逃亡，慎勿追赶，反招其咎。贼来冲击，彼亦自受刑伤。</p>
<p>值符加庚天乙飞，贼行遇此莫进窥。若至前途必有伏，定然此地带伤归。</p>
<p>值符加庚为天乙飞宫格，贼来当固守以避之，切勿进兵。前途必有贼伏要害以伺候，我军虽强，欲进兵必受败伤而归。</p>
<p>倘居天乙伏宫中，速去丙丁备来攻。若是安居甲地上，庚凶难抵客成功。</p>
<p>六庚加地下值符宫，为天乙伏宫格，必有贼兵来攻劫我营，将军当速移帐房到天上丙丁方避之。丙丁火能克金，故将军移营此地，贼来必能败退之。而别调精锐于值符方，以防御。贼至，若安居于值符之宫，则必受贼之伤残，反使贼得成功。</p>
<p>飞格俱从天乙飞，伏宫皆从天乙伏。</p>
<p>遇飞宫格，则将军当随天上值符而飞；遇伏宫格，则将军当随天上方符而伏兵。飞则远避，勿得进攻；伏则隐伏，勿得举动，庶免灾厄。</p>
<p>玄不遇时时克日，小人作事多利益。更兼玄武相得气，此际占之贼势利。</p>
<p>时干克日干，为五不遇时，是下犯上，*妨贵，主小人得利，君子道消。若遇玄武主贼势猖狂，门宫得气则不可抵御。</p>
<p>丁临六癸雀入<u>一</u>江<u>一</u> ，为主兵兮喜飞扬。为客强行终取败，定然将士带刑伤。</p>
<p>六丁加癸为朱雀投<u>一</u>江<u>一</u> ，下克上。遇<u>一</u>交<u>一</u> 战，主胜客败。若欲先发兵攻人，则为客，必主大败，将士刑伤。</p>
<p>六癸加丁蛇妖矫，主兵冒守莫自骄。倘然遇敌终遭害，急迁戊己可逍遥。</p>
<p>六癸加丁为腾蛇妖矫，上克下，主军宜固守。倘有贼来攻我，切勿对敌。若<u>一</u>交<u>一</u> 战必败。将军急宜迁移帐房到甲子戊甲戌己两土宫，以土能制癸水，贼来不能为害。</p>
<p>三奇入墓并时日，倘或得一去乘之。所为动作皆无吉，叠叠相逢当避之。丙戌之日莫临乾，艮中丁丑一同看。壬辰巽上须知避，乙未应知坤不安。坤方本为甲之墓，乙未木墓日相连。日墓之方奇入墓，纵有铁骑也徒然。</p>
<p>三奇入墓者，乙未到坤，丙奇到乾，丁奇到艮，又值日时入墓。如乙未丙戌丁丑是也。阴阳各有所为墓，倘遇奇即为凶。若层层叠叠，逢之即当急避。若<u>一</u>交<u>一</u> 锋，必主打败，片甲无存。</p>
<p>三胜生门及九天，值符天乙最当权。值符更得生门助，万举万全无差误。</p>
<p>三胜地，看生门、九天、值符三宫也，最为吉庆。行兵<u>一</u>交<u>一</u> 战，坐而击其冲，士卒一可当百，万举万全，敌兵大败。</p>
<p>丙加值符真为利，客军得用为生气。甲加丙上主生之，此时为主真得地。</p>
<p>丙加甲，利为客，宜高旗击鼓，呐喊前征，必得大胜。甲加丙，利为主，宜衔枚暗渡，设伏埋藏，后出应敌，必主大胜。</p>
<p>本宫阳将及门仪，阴神余气细求之。眼前见凶有阴余，阴余有喜终见喜。倘若搜索俱为凶，此际遁逃不为否。</p>
<p>凡做事行兵出行之木宫，看值符之阳将及使上之阴神，与天盘门仪上之余气，细细推详。若逢凶格、凶门或门宫迫制，或奇仪克墓凶祸相临，须查阴神。得吉将余气复旺相相生，则虽有凶不过眼前一时之灾，终久得胜。若搜索阴神，又无余气又休囚无一善状，则兵败如山崩，不可抵止，宜急移营待吉时再举。</p>
<p>阴余所喜值符临，兼并六<u>一</u>合 及生门。但逢吉门必可行，取用伤门及九天。莫逢白虎见伤残，杜门必须藏匿顺。死中有救可逃迁，景门虽喜不为绵。惊飞逢忧必是忧，休门坚守不为愁。</p>
<p>凡作出行行兵之本营，阴神余气，最喜遇者，值符临之为吉利，行兵必能转祸为福、。其次喜六<u>一</u>合 来临，主将军中有人来求和或求降，事必成就。又要合生门以助之，兵必大胜。但逢吉门，便可出兵。若<u>一</u>交<u>一</u> 战，最利伤门合阴神之上之九天，则战必胜，攻必取。若阴神得白虎，则兵将皆有败衅伤残。得杜门，则伏藏兵马以暗计取胜。得死门则不利行兵，当移营逃遁，避贼凶锋。得景门火性燥烈，虽可出战以取胜，只不耐久，胜后即当收兵自固。若再追便防败衅。得惊门不可出兵，出必遇贼，惊惶自乱。得休门，则宜坚守，安静休兵养锐，各随所合之门，以知兵之胜负也。</p>
<p>翻变阴神暗余气，阴神八将起于使。余气天盘宫必是，旺相休囚门宫视。龙从此处得其真，展翅飞腾万法生。阴余即是翻与暗，借神搜索真无算。</p>
<p>阳将阴神者，八将也。阳将者，以八将值符加于天上，本将六甲，旬头而行。阴神者，以八将值符加于天上值使之宫而行。时干为阳，故干上之将为阳将。时支为阴，故门上之将为阴神。同一人门也，一加于干上，一加于支上，两迁相合而翻出吉凶。吉能变凶，凶能变吉，故曰翻变。如干上之将吉，又要门上之将吉。若干上之将凶，得支上之将吉，则其凶可酒。若干上之将凶，而支上之将又不吉，则其凶败不可救矣。余气者，以天上八门之五行，权四时之气候。当时者为旺，我生者为相，我克者为休，克我者为囚，生我者为废。假如休门属水，旺于亥子月，相于寅卯月，休于巳午月，囚于辰戌丑未月，废于申酉月。余仿此。此余气，得旺相相生之气者愈吉，如逢囚死之气，则虽得吉门无所用之。气之旺相休囚各随四时而定，无有行迹，故曰暗余气。是故，星仪门将遇凶，未可竟言凶，遇吉未可竟言吉。必查值使之阴神与八门之余气，然后可以定之。若阴神余气合得奇，始为吉全。凡行兵出阵，进退无阻，纵横自如，展翅飞腾，随我所向，无不胜捷。此乃借神借时令以搜索其吉凶，灵应无比也。</p>

<p>旺相休囚即从门，吉凶反掌此处论。旺相之义非时候，生不生兮死不死。吉凶全凭余气救，生则生兮死不死。若论八门气何所，开则通兮杜则阻。景门小喜不久长，休为藏聚不飞扬。伤能转运捕捉获，惊是忧惶岂得昌。</p>
<p>天上八门当审其旺相之气，此气即所谓余气也。八门之旺相休囚，旺相值时候则吉凶至易如反掌之易。假如休门为吉门，值冬月到坎宫得旺时，居旺地则吉者愈吉。又如惊门为凶门，值夏月到离宫，得囚时居囚地，则凶者不能为凶。若八门不能得生旺之气，则生门不生，死门真死。若余有救，则生门得生，死门不得死。余门皆然。开则四通八达，杜则闭塞阻滞，景门发扬振作得喜而不久长，休门休息聚会而勿扬兵，伤门只可运粮而并捕捉，惊门惊惶忧惧而多一怪异。若未合时候者，吉凶未可遽定。</p></div>
  <div class="adBottom">
    <script src="../../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='115158.html' class='pagedaohang'>【上一篇】<i>:玄机赋（下）</i></a></span><span class="tomenu"><a href="qimendunjiatongzong.html" title="奇门遁甲统宗" class="returnIndex">【回目录】</a>
</span><span class="toup1"><a href='115156.html' class='pagedaohang'>【下一篇】<i>：玄机赋（上）</i></a></span></div>
  <div class="adBottom">
    <script src="../../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../../js/foot.js" type="text/javascript"></script>

</body>
</html>
