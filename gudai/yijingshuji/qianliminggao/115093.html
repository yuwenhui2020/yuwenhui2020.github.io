<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>千里命稿_评断篇</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/yijingshuji/qianliminggao/115093.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../../templets/default/css/p.css" />
<link rel="stylesheet" type="text/css" href="../../../templets/default/css/book.css" />
<script src="../../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/yijingshuji/qianliminggao/115093.html");
</script>
</head>
<body>
<div id="topbar">
  <div id="logo"><a href="../../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../../book_sbkk8_default.html">首页</a></li>
     
      <li><a href='../../gudai.html'>古典文学</a></li>
      <li><a href='../../../gushihui/gushihui.html'>故事会</a></li>
      <li><a href='../../../meirongyangsheng/meirongyangsheng.html'>美容养生</a></li>
      <li><a href='../../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="115093.html#" class="bds_more" data-cmd="more">分享到：</a><a href="115093.html#" class="bds_weixin" data-cmd="weixin" title="分享到微信">微信</a><a href="115093.html#" class="bds_qzone" data-cmd="qzone" title="分享到QQ空间">QQ空间</a><a href="115093.html#" class="bds_tsina" data-cmd="tsina" title="分享到新浪微博">新浪微博</a><a href="115093.html#" class="bds_tqq" data-cmd="tqq" title="分享到腾讯微博">腾讯微博</a><a href="115093.html#" class="bds_tqf" data-cmd="tqf" title="分享到腾讯朋友">腾讯朋友</a><a href="115093.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../../book_sbkk8_default.html'>主页</a> > <a href='../../gudai.html'>古代文学</a> > <a href='../yijingshuji.html'>易经书籍</a> > <a href='qianliminggao.html'>千里命稿</a> > </div>
<div class="ad960"><script src="../../../js/ad960sougou.js" type="text/javascript"></script></div>
<div id="maincontent">
  <h1 class="articleH1">评断篇</h1>
  <div id="content"><span id="ad328_r">
    <script src="../../../js/article.js" type="text/javascript"></script>
    </span><p> 评断篇</p>

<p>评断之程序</p>

<p>每一命局，或五行错综，或六神纷杂，评断而无规定程序，极难入手。兹议为八步如后。</p>

<p>（一）看强弱。</p>
<p>（二）定格局。</p>
<p>（三）取用神。</p>
<p>（四）论喜忌。</p>
<p>（五）查岁运。</p>
<p>（六）推六亲。</p>
<p>（七）评性情。</p>
<p>（八）断事业。</p>

<p>评断之标准</p>

<p>（一）看强弱以日干为主。以多寡、盛衰、失时、得令、为标准。</p>
<p>（二）定格局，以月支为标准（外格不在此例）。</p>
<p>（三）以用神，以助强扶弱为标准。</p>
<p>（四）论喜忌，以用神为标准。</p>
<p>（五）查岁运，以喜忌为标准。</p>
<p>（六）推六亲，以四柱六神为标准。</p>
<p>（七）评性情，以五行用神等为标准。</p>
<p>（八）断事业，以用神及喜忌为标准。</p>

<p>评断之举例</p>

<p>（一）陆姓乾命</p>

<p>癸未 甲子 丙戌 己亥</p>
<p>一岁 癸亥</p>
<p>十一 壬戌</p>
<p>廿一 辛酉</p>
<p>三一 庚申</p>
<p>四一 己未</p>
<p>五一 戊午</p>

<p>强弱 丙死於冬，亥子癸三水，既得其令，又兢来克，未戌己土虽能制水，乃本身先泄丙火之气，只月上甲木生丙。综计全局，抑者太多，扶者太少，故丙干以弱论。</p>

<p>格局 丙生子月，干透癸水，为正官之格。</p>

<p>用神 丙既云弱，必须生扶。月上甲木泄水之有余，生火之不足，取用无疑，即谓官格用印是也。</p>

<p>喜忌 既用甲木，自喜木火助用助身，不畏土之泄火、水之克火，盖土有木制，水有木当也，然亦非所喜耳。最忌金为生水助虐。克木则伤用。</p>

<p>岁运 一岁初走癸亥运，一派水乡，稚年多病。十一岁行壬戌运，水土各半，亦乏善可陈。二十一岁辛酉运，甲辰年随某巨公至广东，充记室四载，腰缠黄白，正逢木火流年也。娶妻得子，亦在斯时，嗣即奔驰少功矣。三十一岁庚申运，用神受损蓬飘萍泛，宇内寓形，南北东西，焦桐莫识。尤以三十六后，流年多金水，无家可依。四十一岁之己未运，有甲子、乙丑、丙寅、丁卯，四载之吉，努力勿怠。再后都金水年，征求毋奢。五十一岁戊午运，以五二、五三、五四、五五，小有作为。午运之羊刃被冲，自难乐观，故五十六后，可抚孤松而盘桓矣。</p>

<p>六亲 偏印为用，父母庇阴尚丰。劫财无力，弱弟早夭。日支藏财，然非喜神，妻乃中道云也。伤食亦非喜见，故前虽有子，已丧申运。晚来己运，或有弄璋之望，但须琴弦再理也。</p>

<p>性情 火日水多，所为欠当，宗旨少决。</p>

<p>事业 官格用印，自以近贵求名之为宜，尤利于东南半声耳。</p>

<p>（二）潘姓坤命</p>

<p>壬子 癸丑 庚子 丁亥</p>
<p>五岁 壬子</p>
<p>十五 辛亥</p>
<p>廿五 庚戌</p>
<p>三五 己酉</p>
<p>四五 戊申</p>
<p>五五 丁未</p>

<p>强弱 庚生季冬为寒金，水旺泄气系忧患，尤病丑土会亥子而化水，且寒金喜火又苦丁火之被克，是诚弱不堪言矣。</p>

<p>格局 庚生丑月，透癸为伤官之格。</p>

<p>用神 水势泛滥，若用丑中己土，非但不能制水，且激水之怒。不如亥中甲木以为用，赖甲泄水之有余，生火之不足，所谓财能救官是也。然身弱无助之弊，在所不免矣。</p>

<p>喜忌 最喜为火土木，最忌为金水。</p>

<p>岁运 五岁<u>一</u>交<u>一</u> 足壬子水运，十病九危。十五岁走辛亥金水运，及笄应多周折。及庚午年，怙恃之失，相继频乘。壬申岁身世之悲，层见叠出。虽屡屡当差，而收入甚微，仍入陷井囵圄。诚哉，时命之不遒也。二十五逢庚戌运，庚乃属金，尚难脱离水火。戌中藏火土，三十三岁甲申流年，用神得助，当获快婿，尚可仰望者矣。三十五岁后，己酉运之己土不足制水，酉虽劫刃，亦有生水之嫌，纵不至于颠沛流离，然而病疼剧甚。四十五岁戊申运，以戊字最佳，五十岁后，岁运皆金水，恐难免赋归于心脏病。</p>

<p>六亲 金寒水盛则无子。官星无力易克夫。土印化水，父母亦虚。劫比稀少终鲜四季，可无疑矣。</p>

<p>性情 金日水多，火土无力，水性杨花，理所然也。</p>

<p>（三）王姓坤命</p>

<p>己亥 癸酉 甲辰 丙寅</p>
<p>三岁 甲戌</p>
<p>十三 乙亥</p>
<p>廿三 丙子</p>
<p>三三 丁丑</p>
<p>四三 戊寅</p>
<p>五三 己卯</p>

<p>强弱 甲生酉月而失其令，又多火土，则金之克泄，本当以弱论。然长生于亥，胎于酉，得禄于寅，地支有气，尚非至弱者也。</p>

<p>格局 甲生酉月，为正官之格。</p>

<p>用神 官印财食俱全，惟己年癸月，地位接近，财印相克，为美中不足，故取酉丙辛金正官以为用，盖财生官，官生印，五行六神，因此不悖矣。</p>

<p>喜忌 命中五行不悖，固无所谓喜忌。惟坤以夫星为重，又取正官为格，为用则不宜逢多量之火也。</p>

<p>岁运 三岁起运，初走甲戌乙亥，庇阴丰裕，故童境不恶。二十岁戊干流年，偏财帮夫，于归极利。二十三岁丙子运，丙为食神，子为正印，迭获弄璋之庆，家道日昌。三十三岁行丁火伤官运，幸有印以制之，然辛未年夫病越七月，亦云险矣。三十八岁丑运为财，门庭焕彩，夫子皆辉。四十三岁戊寅运，之一财一比，亦安身纳福。再后己卯运仍丰，堪享大年云尔。</p>

<p>六亲 印有官生，父母双庆。正官为格为用，夫既荣显，鸿案相庄。时下一比，令弟亦云克家。时上食神吐秀，子更英奇特达矣。</p>

<p>性情 五行生化有情，秀外慧中，多材多义，当之无愧也。</p>

<p>（四）詹姓乾命</p>

<p>庚子 庚辰 甲子 戊辰</p>
<p>六岁 辛巳</p>
<p>十六 壬午</p>
<p>廿六 癸未</p>
<p>三六 甲申</p>
<p>四六 乙酉</p>
<p>五六 丙戌</p>

<p>强弱 甲生暮春土令，又见三土二金，财杀太旺。幸子辰成产水之局，辰土之财，化印生身，故转弱为强矣。</p>

<p>格局 甲生辰月，干透戊土，是为偏财之格。</p>

<p>用神 干头尽是财杀，自取年支子印为用，赖以化杀生身也。</p>

<p>喜忌 最喜水木而忌土，火亦不利，因能生土也。金却不忌，因能生水也。</p>

<p>岁运 六岁行辛巳运，一金一火，乏善可陈。十六岁之壬运，大病三年，按壬水为偏印，莫非丁巳、戊午、己未三载火土流年之故。二十岁午火运，得美缺于<u>一</u>交<u>一</u> 通部，系纯逢金水流年之故。谚云：运好不发年好，洵然。廿六岁以来，癸未运，裘马丽都，盖一以运胜，一以年佳也。三十六岁甲运虽是帮身，惜被庚克，恐用武无地。四十一岁申运，三合全成水局，杀印相映，地位权誉，登峰造极矣。官至简任特任，唯所望于此时也。往后乙酉运，无足可取，丙运更不宜恋栈。</p>

<p>六亲 以印为用，深获父母庇阴。不见伤食，亦且为忌神，仅午运得一子。日支坐禄，中馈尚贤。劫比之稀，因鲜足弟矣。</p>

<p>性情 木得水养，五行清而不杂。八字纯阳，磊落大方，可断言也。</p>

<p>事业 忌财喜印，最宜行政机关，堪握大权，然亦廉吏耳。</p>

<p>（五）陈姓乾命</p>

<p>壬子 丙午 癸亥 戊午</p>
<p>八岁 丁未</p>
<p>十八 戊申</p>
<p>廿八 己酉</p>
<p>三八 庚戌</p>
<p>四八 辛亥</p>
<p>五八 壬子</p>

<p>强弱 癸水生于仲夏，又逢午时，三火一土，财官太旺。幸载亥支，为帝旺之乡，更妙年干壬水劫财，载子而亦为旺地，弱而有助，得中和之妙也。</p>

<p>格局 癸生午月，为偏财之格。</p>

<p>用神 日元稍弱，宜取壬水，劫财帮身为用。</p>

<p>喜忌 喜金水，忌火土，尤忌木之生火泄水。</p>

<p>岁运 八岁初走丁未火土运，幼境未丰。十八岁戊运，赖流年多金水，所如尚顺。廿一岁壬申年，茅庐初出，即入某银行为练<u>一</u>习<u>一</u> 生。廿三岁转入申运，劫财得长生，当可不胫而驰。廿八岁后，己酉运，一以流年之胜，一以行运之善，青云直上，前途正未有艾也。三十八岁庚金正印运，尤帮运达。四十三岁戌运，岁运皆木火土之乡，纵不修文地下，亦必床 第呻吟。越过此津，然后得辛亥壬子，运走西北，致富何难。</p>

<p>六亲 财旺多妻，日支亥字，大有裨益于命局，自然内助之贤。亥中甲木伤官非喜神，子较艰难。年柱壬子为精华，出身高第，有劫元印，丁运父母双亡。劫财为用，宜其长兄二兄，皆有名于时也。</p>

<p>性情 火有水济，能刚能柔。见解必清楚，处事多得当。</p>

<p>事业 命本可富，自宜置身金融界。若趋北地，尤称佳妙。</p></div>
  <div class="adBottom">
    <script src="../../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='115094.html' class='pagedaohang'>【上一篇】<i>:应运篇</i></a></span><span class="tomenu"><a href="qianliminggao.html" title="千里命稿" class="returnIndex">【回目录】</a>
</span><span class="toup1"><a href='115092.html' class='pagedaohang'>【下一篇】<i>：补充篇</i></a></span></div>
  <div class="adBottom">
    <script src="../../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../../js/foot.js" type="text/javascript"></script>

</body>
</html>
