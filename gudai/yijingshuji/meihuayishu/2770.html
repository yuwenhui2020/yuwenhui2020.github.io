<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>梅花易数_卷二 体用生克篇之五</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/yijingshuji/meihuayishu/2770.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../../templets/default/css/p.css" />
<link rel="stylesheet" type="text/css" href="../../../templets/default/css/book.css" />
<script src="../../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/yijingshuji/meihuayishu/2770.html");
</script>
</head>
<body>
<div id="topbar">
  <div id="logo"><a href="../../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../../book_sbkk8_default.html">首页</a></li>
     
      <li><a href='../../gudai.html'>古典文学</a></li>
      <li><a href='../../../gushihui/gushihui.html'>故事会</a></li>
      <li><a href='../../../meirongyangsheng/meirongyangsheng.html'>美容养生</a></li>
      <li><a href='../../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="2770.html#" class="bds_more" data-cmd="more">分享到：</a><a href="2770.html#" class="bds_weixin" data-cmd="weixin" title="分享到微信">微信</a><a href="2770.html#" class="bds_qzone" data-cmd="qzone" title="分享到QQ空间">QQ空间</a><a href="2770.html#" class="bds_tsina" data-cmd="tsina" title="分享到新浪微博">新浪微博</a><a href="2770.html#" class="bds_tqq" data-cmd="tqq" title="分享到腾讯微博">腾讯微博</a><a href="2770.html#" class="bds_tqf" data-cmd="tqf" title="分享到腾讯朋友">腾讯朋友</a><a href="2770.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../../book_sbkk8_default.html'>主页</a> > <a href='../../gudai.html'>古代文学</a> > <a href='../yijingshuji.html'>易经书籍</a> > <a href='meihuayishu.html'>梅花易数</a> > </div>
<div class="ad960"><script src="../../../js/ad960sougou.js" type="text/javascript"></script></div>
<div id="maincontent">
  <h1 class="articleH1">卷二 体用生克篇之五</h1>
  <div id="content"><span id="ad328_r">
    <script src="../../../js/article.js" type="text/javascript"></script>
    </span><p>体用生克篇之五</p>
<p>观物洞玄歌</p>
<p>洞玄歌者，洞达玄妙之说也。此歌多为占宅气而发。昔牛思晦尝入人家，知其吉凶先兆，盖此术云。是故家之兴衰必有祯祥妖孽之谶，识者鉴之，不识者昧之。故此歌发其蕴奥，皆理之必然者，切勿以浅近目之也。世问万事无非数，理在其中，吉凶悔吝有其机，祸福可先知。其五行，金、木、水、火、土，生克先为主；青、黄、赤、黑、白五形辨，察要分明。</p>
<p>人家吉凶何堪见？只向玄中判。</p>
<p>入门辨察见闻时，于此察兴衰。</p>
<p>若还宅气如春意，家室生和气。</p>
<p>若然冷落似秋时，从此渐衰微。</p>
<p>自然馨香如兰室，福至无虚日。</p>
<p>鸡豚猫犬秽薰猩，贫病至相侵。</p>
<p>男妆女饰皆齐整，此去门风盛。</p>
<p>家人垢面与蓬头，定见有悲忧。</p>
<p>鬼啼妇叹情怀悄，祸害道<u>一</u><u>一</u>小。</p>
<p>老人无故泣双垂，不日见愁悲。</p>
<p>门前墙壁缺，家道中渐歇。</p>
<p>溜漕水势向门流，财帛永难收。</p>
<p>忽然屋上生奇草，益荫人家好。</p>
<p>门户幽爽绝尘埃，必定出高才。</p>
<p>偶悬破履当门户，必有奴欺主。</p>
<p>常常破碎在边门，断不利家君。</p>
<p>遮门临井桃花艳，内有风情染。</p>
<p>屋前屋后有高桐，离别主人翁。</p>
<p>井边倘种高梨树，长有离乡土。</p>
<p>祠堂神主忽焚香，火厄恐相招。</p>
<p>檐前瓦片当门堕，诸事愁崩破。</p>
<p>若施破碗厕坑中，从此见贫穷。</p>
<p>白昼不宜灯在地，死者还相继。</p>
<p>公然鼠向日中来，不日耗资财。</p>
<p><u>一</u>牝<u>一</u>难司晨鸣咿啼，人眷有灾厄。</p>
<p>清晨鹊噪连声继，远行人将至。</p>
<p>蟒蛇偶尔入人家，人病见妖邪。</p>
<p>雀群争遂当门盛，口舌纷纷定。</p>
<p>偶然鹏鸟叫当门，人口有灾逢。</p>
<p>入门若见有群羊，家主病瘟黄。</p>
<p>舟船若安在平地，虽稳成淹滞。</p>
<p>他家树<u>一</u><u>一</u>过墙来，多得横来财。</p>
<p>阶前石砌多残折，成事多衰灭。</p>
<p>入门茶果应声来，中馈主V财。</p>
<p>三餐时候炊烟早，家道渐基好。</p>
<p>连宵宿火不成时，人散与财离。</p>
<p>千门万户难详备，理在吾心地。</p>
<p>斯文引路发先天，深奥入玄玄。</p>
<p>此《洞玄歌》与《灵应》，同出而小异。彼篇多为占卜而诀，盖占卜之际，随所出所见，以为克应之兆。此歌则不特为占卜之事，一时而入人家，有此事，必有此理。盖多寓观察之宋也。然有数端，人家可得警戒而趋避之，或可转祸为福。偶不知所因而宥于数中，俾吾见之，则善恶不逃乎明鉴矣。</p>
<p>起卦加数例</p>
<p>寅年十二月初一日午时，有数家起造，俱在邻市之间。有三家以此年月日时求占于先生，若同一卦，则吉凶莫辨矣。先生以各姓而加数，遂断之而皆验。盖三家求占，有田姓者，王姓者，韩姓者。若寅年三数、十二与一，共十六，加王姓四画，得二十数，去八一十六，得四，震为上卦；又加午时，七数，总二十七数，去三八二十四，得三，离为下卦。二十七中去四六二十四，余三为初爻，得丰变震，互见兑、巽。其田姓加以田字六画，得水风井，变升，互见离、兑；其韩姓加入二十一画之数，得益变中孚，互见艮、坤。乃以各家之姓起数，随各家之卦断之也。不特起屋之年月日时加姓也，凡冠婚及葬事皆加一姓可矣。若婚姻，则男<u>一</u>女大事，必加二姓可也。极北之人无姓，亦必有名，不辨其字，则数声音。又无名，则随所寓也。</p>
<p>屋宅之占诀</p>
<p>寅年十二月初一日午时起屋者，其家田姓，其占水风井，变地风升，互见离、兑，巽木为体，用卦坎水生也，虽兑金克木，得有离火，火虽无气，终是制金。然有兑金，酉年月日，亦当有损失之忧。亥子水年月日，当有进益，或得水边之财，坎生体巽也。寅卯年当大快意，比和之气也。但家必多口舌之聒，亦为兑也。木体近春。喜逢坎水，此居必能发旺。二十九年后，此屋当毁。盖二十九年者，全卦之成数也。若非有兑在中，虽再见二十九年，屋当无恙也。</p>
<p>同时王姓家起造，得雷火丰，变震，互见兑、巽。震木为体，离为用卦。兑为体之互，克体亦切。虽得离火制兑金，亦不纯美。用火泄体之气，破耗资财。每遇火年月日，主见此事，或因妇人而有损失。家中亦多女子是非。亥子寅卯之年月，却主进益田财。盖震木为体，虽不见坎，终是利水年。生体之气，不见震巽，亦逢寅、卯，为体卦得局之时也。凡有震有巽，寅卯与木之气运年月，此居必大得意。亦主得长子之力，变重震也。二十二年复为火所焚。</p>
<p>韩姓之居，得益变中孚。巽体，互见艮、坤，变兑克本。此居必有官讼，见于酉年月日。申酉年连见病患，所喜用卦其震与巽体比和，当见寅卯年月后。申酉年后凶。三十一年之后，遇申酉年，此居当毁。若非有兑，或有一坎，再三十一年，此居亦无恙也。</p>
<p>器物占</p>
<p>大抵占器物，并不喜见兑卦，盖兑为毁折也。若坎为体，则见兑无伤。乾卦为体亦无害。其余卦体，逢兑不久即破。木之器物，或震巽为体，见兑为用，必不禁耐用矣。破器之日，必申酉与占卜之年月日也。又畜养之物，又不宜乾、兑克体。种植之物，乾、兑克体，必不成，即成，亦有斧戕之厄。种植之物，宜见坎也。</p>
<p>又凡见器物，欲知其成毁，亦看卦体，无克者则久长。体逢克则不久，视其器物之气数，可久者，以全卦之年数断之；不可久者，以月数断之；至速者，以日数断之也。</p></div>
  <div class="adBottom">
    <script src="../../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='2771.html' class='pagedaohang'>【上一篇】<i>:卷三 断占总诀篇之一</i></a></span><span class="tomenu"><a href="meihuayishu.html" title="梅花易数" class="returnIndex">【回目录】</a>
</span><span class="toup1"><a href='2769.html' class='pagedaohang'>【下一篇】<i>：卷二 体用生克篇之四</i></a></span></div>
  <div class="adBottom">
    <script src="../../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../../js/foot.js" type="text/javascript"></script>

</body>
</html>
