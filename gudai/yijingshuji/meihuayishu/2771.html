<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>梅花易数_卷二 体用生克篇之四</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/yijingshuji/meihuayishu/2771.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../../templets/default/css/p.css" />
<link rel="stylesheet" type="text/css" href="../../../templets/default/css/book.css" />
<script src="../../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/yijingshuji/meihuayishu/2771.html");
</script>
</head>
<body>
<div id="topbar">
  <div id="logo"><a href="../../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../../book_sbkk8_default.html">首页</a></li>
     
      <li><a href='../../gudai.html'>古典文学</a></li>
      <li><a href='../../../gushihui/gushihui.html'>故事会</a></li>
      <li><a href='../../../meirongyangsheng/meirongyangsheng.html'>美容养生</a></li>
      <li><a href='../../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="2771.html#" class="bds_more" data-cmd="more">分享到：</a><a href="2771.html#" class="bds_weixin" data-cmd="weixin" title="分享到微信">微信</a><a href="2771.html#" class="bds_qzone" data-cmd="qzone" title="分享到QQ空间">QQ空间</a><a href="2771.html#" class="bds_tsina" data-cmd="tsina" title="分享到新浪微博">新浪微博</a><a href="2771.html#" class="bds_tqq" data-cmd="tqq" title="分享到腾讯微博">腾讯微博</a><a href="2771.html#" class="bds_tqf" data-cmd="tqf" title="分享到腾讯朋友">腾讯朋友</a><a href="2771.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../../book_sbkk8_default.html'>主页</a> > <a href='../../gudai.html'>古代文学</a> > <a href='../yijingshuji.html'>易经书籍</a> > <a href='meihuayishu.html'>梅花易数</a> > </div>
<div class="ad960"><script src="../../../js/ad960sougou.js" type="text/javascript"></script></div>
<div id="maincontent">
  <h1 class="articleH1">卷二 体用生克篇之四</h1>
  <div id="content"><span id="ad328_r">
    <script src="../../../js/article.js" type="text/javascript"></script>
    </span><p><strong class='red'>体用生克篇之四</strong></p>
<p>十应奥论</p>
<p>十应固出于三要，而妙乎三要。但以耳目所得，如见吉兆而终须吉，若逢凶谶不免乎凶，理之自然也。然以此而遇吉凶，亦有未然者也。黄金白银，为世之宝，三要得之，必以为祥。十应之决，遇金有不吉者，利刃锐兵，世谓凶器，三要得之，亦以为凶；十应之说，遇兵刃反有吉者。又若占产见少男，三要得之为生子之喜，十应见少男则凶。占病遇棺，三要占之必死；十应以为有生意。例多若此，是占卜物者，不可无应也。</p>
<p>十应目论</p>
<p>十应并以体卦为主，诸用卦为用。每以内分外体，用卦参观为妙。内卦不吉而外卦又吉，可以解其不吉；内卦吉而外卦不吉，反破其吉。若内外卦全吉，则断然吉。全凶则断然凶。其内吉外凶，内凶外吉，又须详理以断吉凶，慎不可胶柱鼓瑟也。外卦十应之目，则有天时、地理及写字等，其十一类之应，并以体卦为主，而随其所应以为用也。</p>
<p>复明天时之应</p>
<p>如天无云翳，明朗之际，为乾之时。乾、兑为体，则比和而吉；坎为体，则逢生而大吉。坤、艮为体，则泄气。震、巽为体，则见克而不吉矣。晴霁日中，为离之时，坤、兑为体则吉。雨雪为坎之时，震、巽为体则吉，离为体则不吉。雷风为震、巽之时，离为体则吉，坤、艮为体则不吉。此天时之应也。</p>
<p>复明地理之应</p>
<p>茂树秀竹，为震之地。离与震、巽为体则吉，坤、艮为体则凶。江湖、河池、川泽、溪涧为坎之地，震、巽与坎为体则吉，而离为体则不吉。窑灶之地为离，坤、艮并离为体则吉，而乾、兑为体则不吉。岩<u>一</u>穴<u>一</u>之地为艮、乾、兑与艮为体则吉，坎为体则不吉。此地理之应也。</p>
<p>复明人事之应</p>
<p>人事有论卦象五行者，有不论卦象五行者。论卦象，则老人属乾，老妇属坤，艮为少男，兑为少女之类。五行生克，比和之理，与前天时、地理之卦同断。其不分卦象五行者，则以人事之纷，了见杂出，有吉有凶，此应则随其吉凶而为之兆也。又观其事则亦为某人。此人事之应也。</p>
<p>复明时令之应</p>
<p>时令不必论卦象，但详其令，月日值之五行衰旺之气。旺者，如寅卯之月日则木旺，巳午之月日火旺，申酉之月日金旺，亥子之月日水旺，辰戌丑未之月日土旺。衰者，如木旺则土衰，土旺则水衰，水旺火衰，火旺则金衰，金旺则木衰。是故生体卦气，宜值时之旺气，不宜衰气。如克体卦气，则宜乘衰。此时令之应也。</p>
<p>复明方卦之应</p>
<p>即分方之卦。如离南、坎北、震东、兑西、巽东南、乾西北、艮东北、坤西南类也。论吉凶者，看来占之人在何卦位，而以用卦参详。如坎为用卦，宜在坎与震、巽之位，在离则不吉。离为用卦，宜在离与坤、艮之位，在乾、兑二位则不吉矣。盖宜在本卦之方，为用卦生之方，不宜受用卦克也。若夫气在之卦所在之方，又当审之。如水从坎来，为坎卦气旺。水从坤、艮来，则坎之卦气衰。火从南来，为离卦气旺，如从北来，则离之卦气衰。余皆仿此。大抵本卦之方，生为旺，受克为衰。宜以体卦参之。生体卦气，宜受旺方；克体卦气，宜受克方。此方卦之应也。又震、巽之方，不论坤、艮。坤、艮之方不论坎。坎方不论离。离方不论乾。乾、兑之方，不论震、巽。以其寓卦受方卦之克也。</p>
<p>复明动物之应</p>
<p>动物有论卦象者。乾为马，坤为牛，震为龙，巽为鸡，坎为豕，离为雉，艮为狗，兑为羊，又螺蚌龟鳖为离之象，鱼类为坎之属，此动物之卦，以体详与。又不论卦象五行者，如乌鸦报灾，灵鹊报喜，渔雁主有书信，蛇虫防有毒害，鸡唱为家音，马嘶为动意。此动物之应也。</p>
<p>复明静物之应</p>
<p>器物之类，有论卦象者。如水属坎，火属离，水之气属震、巽，金之气属乾、兑，土之气属坤、艮，为体卦，要参详。其不分卦象者，但观其器物之兆，如物之圆者，事成；器之缺者，事败。又详其器物是何物，如笔砚主文书之事，袍笏主官职之事，樽俎之具有宴集，枷锁之具防官灾。百端不一，审其物器。此静物之应也。</p>
<p>复明言语之应</p>
<p>闻人言语，不论卦象，但详其所言之事绪而占卜之。应闻吉语则吉，闻凶语则凶，若闻闹丛言语喧集，难以决断。若定人少之处，或言语可辨其事绪，则审其所言何事，心领而意会之。如说朝廷迁选，可以求名；论江湖州郡，主出行；言争讼之事，主官司；言喜庆之事，利婚姻。事绪不一，随所闻以依之。此言语之应也。</p>
<p>复明声音之应</p>
<p>耳所闻之<u>一</u>声音而论卦象，则雷为震，风声为巽，雨声为坎，水声为坎，鼓拍槌拆之<u>一</u>声出于木者，皆属震、巽，钟声、铃铙之<u>一</u>声出于金者，皆属乾、兑。此声音之论卦象。若为体，参详决之，如闻声音有欢笑之<u>一</u>声，主有喜；悲愁之<u>一</u>声，主有忧；歌唱之<u>一</u>声，主快乐；怒号之<u>一</u>声，主争喧。至若物声，则鸦声报灾，鹊声传喜，鸿雁声主远信，鸡凫之<u>一</u>声为佳音。此类推声音之应也。</p>
<p>复明五色之应</p>
<p>五色不论卦象，但以所见之色推五行。青碧绿色属木，红紫赤色属火，白属金，黑属水，黄属土。外应之五行，详于内卦。体用生克、比和，吉凶可见。此五色之应也。</p>
<p>复明写字之应</p>
<p>淡中浓墨名为淬，浓墨中间薄似云，点画误书名鬼笔，定知贼在暗中缠。涕为流泪防丧服，定主忧惊梦里眠。鬼笔误书防窃盗，定知方位与通传。此写字之应验也。</p>
<p>遗论</p>
<p>万物卦数，本由于《易》。今观此书，止用五行生克之理。十应三要之诀，例不同《易》，何也？盖未有《易》书，先有《易》理。《易》书作于四圣之后，《易》理着于四圣之先。人心皆有《易》理，则于《易》也，占卜无所用卦，卦即《易》也。若得《易》卦爻，观其爻辞，以断吉凶悔吝，更为妙也，未尝不用《易》。又观寓物卦数，起例之篇，止用内卦，不用外卦，何也？盖泛泛起卦之诀，十应为传授之诀。若观梅例曰&ldquo;今日观梅得革，知女折花，有伤股&rdquo;，明日观梅得革，亦谓女子折花，可乎？占牡丹例曰：&ldquo;今日算牡丹为马践毁&rdquo;，异日算牡丹亦为马所践，可乎？是必明其理。又于地风升卦，无饮食之兆而知有人相请。此要外应诀之。</p>
<p>体用</p>
<p>凡占卜成卦，即画成三重：本卦、互卦、变卦也。使于本卦分体用，此一体一用也。以卦五行明生克比和之理，此一用卦。最切看互卦变卦，互变亦用也。此内之体用也。又次看应卦，亦用也。此合内外之体用也。然则不止一体一用，所谓体一用百也。生克即分体用，则论生克。生体则吉，克体则凶，比和则吉，不必论矣。生体多者则愈吉，克体多者则愈凶。然此卦生体，诸卦有克此卦者，彼灭其吉。此卦克体，诸卦又有克此卦者，稍解其穷。有生此卦者吉，有克此卦者凶。此体用之生克，然卦之生克，有不论体用者。如占天时，有震则有雷，有巽则有风，逢坎则有雨，逢离则晴。此一定之理。又有不然者，如论卦中乾、兑多，则震无雷，巽亦无风，又必有此诀也，皆隐然外卦之意。如观梅有女折花，算牡丹有马践，地风升有饮食兆。此又非外应之兆不能决也。</p>
<p>体用论</p>
<p>心易寓物之用，以体为主。然人如一体一用之常，不知一体百用之变。并体之变，全卦为内，卦内亦不知一用，而互变皆用也。三要十应之卦，外卦也，外亦不一，无非用也。学寓物者，得体用以为至术，十应则罕有之，后则三要以为全术。且谓体用自体用，三要自三要，遂以体用决吉凶，以三要为吉凶之兆。孰知三要、十应、体用之致？呜乎！体用不可无三要，十应不可无体用。体用、三要、十应，理无间然也。如此者，是谓心易之全术，而可以尽占卜之道也。又如乾、兑多则巽无风；坤、艮多则坎无雨；坎多，则离亦不晴。盖以乾、兑之金，克震、巽之木；坤、艮之土，克坎水；坎水克离火也。此又须通变而推验之。又若占饮食，有坎则有酒，有兑则有食。如遇坤、艮，则坎亦无酒，离值则兑亦无食。余皆可以类推。故举此二类，为心易生克之例耳。</p>
<p>衰旺论</p>
<p>既明生克，当看衰旺。旺者，如春震、巽木，夏离火，秋乾、兑金，冬坎水，四季之月坤、艮土是也。衰者，如春坤、艮，夏乾、兑，秋震、巽，冬离，四季之月坎是也。凡占卜，体卦宜盛旺。气旺而又逢生则吉，重遇克则凶。若体衰而逢克，则其凶甚矣。体衰而有生体之卦，则衰稍解。大抵体之卦宜旺，生体之卦气亦宜旺。克体之卦气宜衰。此心易论衰旺之诀也。</p>
<p>内外论</p>
<p>凡占卜，体用为内，诸应卦为外卦，此占卜之例也。诸应卦与三要之应，与十应之应，必合内外卦而断之也。苟不知合内外卦为断，谓体用自体用，三要十应自三要十应，如此则鲜见其有验者。然十应罕有知者，如前&ldquo;奥论&rdquo;云：金银为世宝，三要为吉者，若震、巽为体，则金克木，反为不吉。兵刃为世凶，三要为凶者，若坎为体，则金生水，反为不凶。占产见男子，谓有生子兆，设坎为体，少男为艮土，土克水，产反不吉。占疾见棺必死，若遇离体，则木生火而反吉。似此之类，则内卦不可无外卦，外卦不可无内卦。占卜之<u>一</u>精<u>一</u>者，无非合内外之道也。</p>
<p>动静</p>
<p>凡占决，虽明动静之机，然有理之常，有事之变。<u>一</u><u>一</u>动而<u>一</u><u>一</u>静，一动一静者，理之常；此静而彼动，一静百动者，事之变也。天下之事物，纷纷群动。我则以一静而待之。事物之动，各有其端，我则以一静而测之。不动不占，不因事不占。占卜之际，察其群物之事，物动而凶者，兆吾卦之凶；物动而吉者，兆吾卦之吉。然于闹喧市缠之地，人物杂扰，群物满前，何事拓何物为吉？吾占卜之应，此又推乎理而合其事。盖于群动之中，或观其身临吾耳目之近者，可以先见者，或以群事分明者，或吾之一念所在者，此发占之所用。若求名，则于群动之中，或于官府，或有文书及袍笏仪卫之物，则为得官之应。若占讼事，而忽逢笞杖枷锁之具，则讼终不吉。占病而不见衰麻棺椁之物者，病当无恙。凡此，所谓事事相关，物物相应，是以验吾占卦之切要也。至若坐则应迟，行则应速，走则愈速，卧则愈迟，此则察其动之端也。吾心本静，人来占卜，起念以应之，即动也。以此动而测彼动，于此之念而求彼之验，诚而神知之。知此者，可以知动静之机矣。</p>
<p>向背</p>
<p>凡占卜求应，必须审其向背。向者，为事物之应，相向而来。背者，谓事物之应，相背而去也。如鸦报灾，鸦飞适来，其灾将至；鸦飞而去，则灾已过去也。如鹊报喜，鹊飞适来，其喜将至；鹊飞已去，则喜已过去也。至于外应之卦皆然。其克体之卦，器物方来，其祸将至，去则祸散。其生体之卦，器物方来则吉，去则吉已过矣。其他应兆皆然。此为占卦向背至当理也。</p>
<p>静占</p>
<p>凡占在静室，无所闻见，则无外卦，即不论外卦。但以全卦年月日值五行衰旺之气，以体用决之。</p></div>
  <div class="adBottom">
    <script src="../../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='2772.html' class='pagedaohang'>【上一篇】<i>:卷二 体用生克篇之五</i></a></span><span class="tomenu"><a href="meihuayishu.html" title="梅花易数" class="returnIndex">【回目录】</a>
</span><span class="toup1"><a href='2770.html' class='pagedaohang'>【下一篇】<i>：卷二 体用生克篇之三</i></a></span></div>
  <div class="adBottom">
    <script src="../../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../../js/foot.js" type="text/javascript"></script>

</body>
</html>
