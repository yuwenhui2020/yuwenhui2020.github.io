<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>东坡易传_第十七卦 随 泽雷随 兑上震下</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/yijingshuji/dongpoyichuan/2879.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../../templets/default/css/p.css" />
<link rel="stylesheet" type="text/css" href="../../../templets/default/css/book.css" />
<script src="../../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/yijingshuji/dongpoyichuan/2879.html");
</script>
</head>
<body>
<div id="topbar">
  <div id="logo"><a href="../../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../../book_sbkk8_default.html">首页</a></li>
     
      <li><a href='../../gudai.html'>古典文学</a></li>
      <li><a href='../../../gushihui/gushihui.html'>故事会</a></li>
      <li><a href='../../../meirongyangsheng/meirongyangsheng.html'>美容养生</a></li>
      <li><a href='../../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="2879.html#" class="bds_more" data-cmd="more">分享到：</a><a href="2879.html#" class="bds_weixin" data-cmd="weixin" title="分享到微信">微信</a><a href="2879.html#" class="bds_qzone" data-cmd="qzone" title="分享到QQ空间">QQ空间</a><a href="2879.html#" class="bds_tsina" data-cmd="tsina" title="分享到新浪微博">新浪微博</a><a href="2879.html#" class="bds_tqq" data-cmd="tqq" title="分享到腾讯微博">腾讯微博</a><a href="2879.html#" class="bds_tqf" data-cmd="tqf" title="分享到腾讯朋友">腾讯朋友</a><a href="2879.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../../book_sbkk8_default.html'>主页</a> > <a href='../../gudai.html'>古代文学</a> > <a href='../yijingshuji.html'>易经书籍</a> > <a href='dongpoyichuan.html'>东坡易传</a> > </div>
<div class="ad960"><script src="../../../js/ad960sougou.js" type="text/javascript"></script></div>
<div id="maincontent">
  <h1 class="articleH1">第十七卦 随 泽雷随 兑上震下</h1>
  <div id="content"><span id="ad328_r">
    <script src="../../../js/article.js" type="text/javascript"></script>
    </span><p>
“随”：元亨，利贞，无咎。
</p><p>
《彖》曰：“随”，刚来而下柔，动而说，“随”。大亨，贞无咎，而天下随时。“随”之时义大矣哉！
</p><p>
大、时不齐，故随之世，容有不随者也。责天下以人人随己而咎其贞者，此天下所以不说也，是故“大亨”而“利贞”者。贞者无咎，而天下随时。时者，上之所制也，不从己而从时，其为“随”也大矣。
</p><p>
《象》曰：泽中有雷，“随”；君子以向晦入宴息。
</p><p>
雷在泽中，伏而不用，故君子晦则入息。
</p><p>
初九：官有渝，贞吉；出门交，有功。
</p><p>
《象》曰：“官有渝”，从正吉也；“出门交有功”，不失也。
</p><p>
物有正主之谓“官”。九五者，六二之正主也。二以远五而苟随于初，五以其随初而疑之，则“官”有变矣。官有变，初可以有获也，而非其正，故官虽有变，而以从正不取为吉也。初之取二也，得二而失五；初之不取二也，失二而得五。何也？可取而不取，归之于正主。初信有功于五矣，五必德之，失门内之配，而得门外之交，是故舍其近配而出门以求交于其所有功之人，其得也必多。故君子以为未尝失也。
</p><p>
六二：系小子，失丈夫。
</p><p>
《象》曰：“系小子”，弗兼与也。
</p><p>
“小子”，初也；“丈夫”，五也。兼与，必两失。
</p><p>
六三：系丈夫，失小子；随有求得，利居贞。
</p><p>
《象》曰：“系丈夫”，志舍下也。
</p><p>
四为“丈夫”，初为“小子”。三无适应，有求则得之矣。然而从四，正也；四近而在上①，从上则顺，与近则固。故“系丈夫”，而利居贞。
</p><p>
【校注】
①四近而在上：《苏氏易传》作“四近三在上”，亦通。
</p><p>
九四：随有获，贞凶。有孚在道，以明何咎？
</p><p>
《象》曰：“随有获”，其义凶也；“有孚在道”，明功也。
</p><p>
六三，固四之所当有也。不可以言“获”，“获”者，取非其有之辞也。二之往配于五也，历四而后至。四之势可以不义取之，取之则于五为凶，不取则于五为有功。二之从五也甚难，初处其邻，而四当其道，处其邻不忘贞，当其道不忘信，使二得从其配者，初与四之功也，故皆言“功”。居可疑之地而有功，足以自明，其谁咎之？
</p><p>
九五：孚于嘉，吉。
</p><p>
《象》曰：“孚于嘉，吉”；位正中也。
</p><p>
“嘉”谓二也。《传》曰：“嘉偶曰配”。而昏礼为嘉，故《易》凡言“嘉”者，其配也。随之时，<u>一</u><u>一</u>急于随<u>一</u><u>一</u>者也，故<u>一</u><u>一</u>以不苟随为“贞”，而<u>一</u><u>一</u>以不疑其叛己为“吉”。六二以远五而贰于初，九五不疑而信之，则初不敢有，二不敢叛，故“吉”。
</p><p>
上六：拘系之，乃从，维之；王用亨于西山。
</p><p>
《象》曰：“拘系之”，上穷也。
</p><p>
居上无应而不下随，故“拘系之”，而后从。从而又“维之”，明强之而后从也。强之而后从，则其从也不固，故教之曰：当如王之通于西山。“王”，文王也；“西山”，西戎也。文王之通西戎也，待其自服而后从之，不强以从也。
</p></div>
  <div class="adBottom">
    <script src="../../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='2880.html' class='pagedaohang'>【上一篇】<i>:第十八卦 蛊 山风蛊 艮上巽下</i></a></span><span class="tomenu"><a href="dongpoyichuan.html" title="东坡易传" class="returnIndex">【回目录】</a>
</span><span class="toup1"><a href='2878.html' class='pagedaohang'>【下一篇】<i>：第十六卦 豫 雷地豫 震上坤下</i></a></span></div>
  <div class="adBottom">
    <script src="../../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../../js/foot.js" type="text/javascript"></script>

</body>
</html>
