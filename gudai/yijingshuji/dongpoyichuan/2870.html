<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>东坡易传_第二十六卦 大畜 山天大畜 艮上乾下</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/yijingshuji/dongpoyichuan/2870.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../../templets/default/css/p.css" />
<link rel="stylesheet" type="text/css" href="../../../templets/default/css/book.css" />
<script src="../../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/yijingshuji/dongpoyichuan/2870.html");
</script>
</head>
<body>
<div id="topbar">
  <div id="logo"><a href="../../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../../book_sbkk8_default.html">首页</a></li>
     
      <li><a href='../../gudai.html'>古典文学</a></li>
      <li><a href='../../../gushihui/gushihui.html'>故事会</a></li>
      <li><a href='../../../meirongyangsheng/meirongyangsheng.html'>美容养生</a></li>
      <li><a href='../../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="2870.html#" class="bds_more" data-cmd="more">分享到：</a><a href="2870.html#" class="bds_weixin" data-cmd="weixin" title="分享到微信">微信</a><a href="2870.html#" class="bds_qzone" data-cmd="qzone" title="分享到QQ空间">QQ空间</a><a href="2870.html#" class="bds_tsina" data-cmd="tsina" title="分享到新浪微博">新浪微博</a><a href="2870.html#" class="bds_tqq" data-cmd="tqq" title="分享到腾讯微博">腾讯微博</a><a href="2870.html#" class="bds_tqf" data-cmd="tqf" title="分享到腾讯朋友">腾讯朋友</a><a href="2870.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../../book_sbkk8_default.html'>主页</a> > <a href='../../gudai.html'>古代文学</a> > <a href='../yijingshuji.html'>易经书籍</a> > <a href='dongpoyichuan.html'>东坡易传</a> > </div>
<div class="ad960"><script src="../../../js/ad960sougou.js" type="text/javascript"></script></div>
<div id="maincontent">
  <h1 class="articleH1">第二十六卦 大畜 山天大畜 艮上乾下</h1>
  <div id="content"><span id="ad328_r">
    <script src="../../../js/article.js" type="text/javascript"></script>
    </span><p>
“大畜”：利贞，不家食，吉；利涉大川。
</p><p>
《彖》曰：“大畜”，刚健笃实，辉光，日新其德。
</p><p>
刚健者，“乾”也；笃实者，“艮”也；辉光者，二物之相磨而神明见也。“乾”不得“艮”，则素健而已矣①；“艮”不得“乾”，则徒止而已矣。以止厉健，以健作止，而德之变不可胜穷也。
</p><p>
【校注】
①素健：《苏氏易传》作“徒健”，亦通。
</p><p>
刚上而尚贤，能止健，大正也。
</p><p>
“大”者，正也；谓上九也，故谓之贤。贤者见畜于上九，所以为“大畜”也。
</p><p>
“不家食，吉”；养贤也。“利涉大川”，应乎天也。
</p><p>
“乾”之健，“艮”之止，其德天也。犹金之能割，火之能热也。物之相服者，必以其天。鱼不畏网而畏鹈鹕，畏其天也。故“乾”在“艮”下，未有不止而为之用也①。物之在“乾”上者，常有忌“乾”之心，而“乾”常有不服之意，“需”之上六，“小畜”之上九是也。忌者生于不足以服人尔，不足以服人而又忌之，则人之不服也滋甚。今夫“艮”自知有以畜“乾”，故不忌其健而许其进；“乾”知“艮”之有以畜我而不忌，故受其畜而为之用。“不家食”者，以“艮”为主也；“利涉大川”者，用“乾”之功也。
</p><p>
【校注】
①未有不止：《苏氏易传》于“未有”后有二□□，似未脱字。
</p><p>
《象》曰：天在山中，“大畜”。君子以多识前言往行，以畜其德。
</p><p>
孔子论“乾”九二之德曰：“君子学以聚之，问以辨之。”是以知“乾”之健，患在于不学，汉高帝是也，故“大畜”之君子将以用“乾”，亦先厚其学。
</p><p>
初九：有厉，利已。
</p><p>
《象》曰：“有厉利已”，不犯灾也。
</p><p>
“小畜”之畜“乾”也，顺而畜之，故始顺而终反目。“大畜”之畜“乾”也，厉而畜之，故始厉而终亨①。君子之<u>一</u>爱<u>一</u>人以德，小人之<u>一</u>爱<u>一</u>人以姑息。见德而愠，见姑息而喜，则过矣。初九欲进之意无已也，至于六<u>一</u>四，遇厉而止。六<u>一</u>四之厉，我所谓德也；使我知戒而终身不犯于灾者，六<u>一</u>四也。
</p><p>
【校注】
①始厉而终亨：《苏氏易传》作“始利而终亨”，误。
</p><p>
九二：舆说。
</p><p>
《象》曰：“舆说”，中无尤也。
</p><p>
“小畜”之“说”，不得已也，故夫妻反目。“大畜”之“说”，其心愿之，故“中无尤”也。
</p><p>
九三：良马逐，利艰贞。曰闲舆卫，利有攸往。
</p><p>
《象》曰：“利有攸往”，上合志也。
</p><p>
三“乾”并进，故曰“良马逐”。马不忧其不<u>一</u>良，而忧其轻车易道以至泛轶也，故“利艰贞”。九三，“乾”之殿也，故相与饬戒，闲习其车徒，则“利有攸往”。“上”，上九也；上利在不忌，三利在必戒。
</p><p>
六<u>一</u>四：童牛之牿，元吉。
</p><p>
《象》曰：六<u>一</u>四“元吉”，有喜也。
</p><p>
六五：r豕之牙，吉。
</p><p>
《象》曰：六五之“吉”，有庆也。
</p><p>
“童牛”，初九也；“牿”，角械也；童牛无所用牿然且不敢废者，自其童而牿之，迨其壮，虽不牿可也。此<u>一</u>爱<u>一</u>其牛之至也。“r豕”，r豕也，九二之谓也。有牙而不鸷者，r豕也，不鸷则可畜矣。“大畜”之畜乾也，始厉而终亨。初九，<u>一</u><u>一</u>之微者也，而遂牿之，故至于九二，虽有牙而可畜也。其始牿之，其渐可畜，其终虽进之天衢可也。童而牿之，<u>一</u>爱<u>一</u>以德也，故“有喜”。不恶其牙而畜之，将求其用也，故“有庆”。凡物有以相德曰“喜”，施德获报曰“庆”。孔子曰：“积善之家，必有馀庆。”
</p><p>
上九：何天之衢？亨。
</p><p>
《象》曰：“何天之衢”，道大行也。
</p><p>
“天衢”者，上之所履，而不与下共者也。德有以守之，虽以予人而莫敢受，苟无其德，虽吾不予夫将有取之者。上九之德足以自固，是以无忌于“乾”而大进之。其曰“何天之衢”者，何天衢之有，而不汝进也①？夫惟以天衢进之，而“乾”大服矣。
</p><p>
【校注】
①何天衢之有，而不汝进也：《苏氏易传》作“何天之衢，有而不汝进也”，误。
</p></div>
  <div class="adBottom">
    <script src="../../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='2871.html' class='pagedaohang'>【上一篇】<i>:第二十七卦 颐 山雷颐 艮上震下</i></a></span><span class="tomenu"><a href="dongpoyichuan.html" title="东坡易传" class="returnIndex">【回目录】</a>
</span><span class="toup1"><a href='2869.html' class='pagedaohang'>【下一篇】<i>：第二十五卦 无妄 天雷无妄 乾上震下</i></a></span></div>
  <div class="adBottom">
    <script src="../../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../../js/foot.js" type="text/javascript"></script>

</body>
</html>
