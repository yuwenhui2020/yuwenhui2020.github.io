<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>东坡易传_第三卦 屯 水雷屯 坎上震下</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/yijingshuji/dongpoyichuan/2893.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../../templets/default/css/p.css" />
<link rel="stylesheet" type="text/css" href="../../../templets/default/css/book.css" />
<script src="../../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/yijingshuji/dongpoyichuan/2893.html");
</script>
</head>
<body>
<div id="topbar">
  <div id="logo"><a href="../../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../../book_sbkk8_default.html">首页</a></li>
     
      <li><a href='../../gudai.html'>古典文学</a></li>
      <li><a href='../../../gushihui/gushihui.html'>故事会</a></li>
      <li><a href='../../../meirongyangsheng/meirongyangsheng.html'>美容养生</a></li>
      <li><a href='../../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="2893.html#" class="bds_more" data-cmd="more">分享到：</a><a href="2893.html#" class="bds_weixin" data-cmd="weixin" title="分享到微信">微信</a><a href="2893.html#" class="bds_qzone" data-cmd="qzone" title="分享到QQ空间">QQ空间</a><a href="2893.html#" class="bds_tsina" data-cmd="tsina" title="分享到新浪微博">新浪微博</a><a href="2893.html#" class="bds_tqq" data-cmd="tqq" title="分享到腾讯微博">腾讯微博</a><a href="2893.html#" class="bds_tqf" data-cmd="tqf" title="分享到腾讯朋友">腾讯朋友</a><a href="2893.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../../book_sbkk8_default.html'>主页</a> > <a href='../../gudai.html'>古代文学</a> > <a href='../yijingshuji.html'>易经书籍</a> > <a href='dongpoyichuan.html'>东坡易传</a> > </div>
<div class="ad960"><script src="../../../js/ad960sougou.js" type="text/javascript"></script></div>
<div id="maincontent">
  <h1 class="articleH1">第三卦 屯 水雷屯 坎上震下</h1>
  <div id="content"><span id="ad328_r">
    <script src="../../../js/article.js" type="text/javascript"></script>
    </span><p> 
“屯”：元亨，利贞。勿用有攸往，利建侯。 
</p><p>
因世之“屯”，而务往以求功，功可得矣；而争功者滋多，天下之乱愈甚，故“勿用有攸往”。虽然我则不往矣，而天下之欲往者皆是也①，故“利建侯”。天下有侯，人各归安其主②，虽有往者，夫谁与为乱？
</p><p>
【校注】
①欲往者：《苏氏易传》作“欲往焉者”。
②主：《苏氏易传》作“生”，上言“天下有侯”，下句应为“归安其主”，故不从。
</p>
<p>
《彖》曰：“屯”，刚柔始交而难生，动乎险中，大亨贞。雷雨之动，满盈，天造草昧；宜建侯而不宁。
</p><p>
“屯”有四<u>一</u><u>一</u>，“屯”之义也。其二<u>一</u><u>一</u>以无应为“屯”，其二<u>一</u><u>一</u>以有应而不得相从为“屯”。故曰：“刚柔始交而难生。”物之生，未有不待雷雨者，然方其作也，充满溃乱，使物不知其所从，若将害之，霁而后见其功也。天之造物也，岂物物而造之①？盖草略茫昧而已。圣人之求民也，岂人人而求之，亦付之诸侯而已。然以为安而易之，则不可。
</p><p>
【校注】
①之：《苏氏易传》无此字。
</p>
<p>
《象》曰：云雷，“屯”；君子以经纶。
</p><p>
初九：磐桓；利居贞，利建侯。
</p><p>
《象》曰：虽“磐桓”，志行正也。以贵下贱，大得民也。
</p><p>
初九以贵下贱，有君之德而无其位，故磐桓居贞以待其自至。惟其无位，故有从者，有不从者。夫不从者，彼各有所为“贞”也。初九不争以成其“贞”，故“利建侯”，以明不专利而争民也。民不从吾，而从吾所建，犹从吾耳。
</p><p>
六二：屯如，如。乘马，班如。匪寇，婚媾。女子贞，不字；十年乃字。
</p><p>
《象》曰：六二之难，乘刚也；“十年乃字”，反常也。
</p><p>
志欲从五而内忌于初，故“屯”、“”不进也。夫初九，屯之君也，非寇也；六二之“贞”于五，也知有五而已，苟异于五者，则吾寇矣，吾焉知其德哉！是故以初为“寇”，曰吾非与“寇”为“婚媾”者也。然且不争而成其贞，则初九之德至矣。
</p><p>
六三：即鹿无虞，惟入于林中。君子几，不如舍，往吝。
</p><p>
《象》曰：“即鹿无虞”，以从禽也；“君子舍之，往吝”，穷也。
</p><p>
势可以得民从而君之者，初九是也。因其有民，从而建之使牧其民者，九五是也。苟不可得而强求焉，非徒不得而已，后必有患。六三非<u>一</u><u>一</u>也，而居于<u>一</u><u>一</u>，无其德而有求民之心，将以求上六之<u>一</u><u>一</u>。譬犹“无虞”，而以“即鹿”，鹿不可得，而徒有入林之劳。故曰：“君子几”，不如舍之。“几”，殆也。
</p><p>
六<u>一</u>四：乘马，班如；求婚媾。往吉，无不利。
</p><p>
《象》曰：求而往，明也。
</p><p>
方未知所从也，而初来求婚，从之，吉可知矣。
</p><p>
九五：屯其膏，小贞吉；大贞凶。
</p><p>
《象》曰：“屯其膏”，施未光也。
</p><p>
“屯”无正主，惟下之者为得民。九五居上而专于应，则其泽施于二而已。夫大者患不广博，小者患不贞一，故专于应，为二则吉，为五则凶。
</p><p>
上六：乘马班如；泣血涟如。
</p><p>
《象》曰：“泣血涟如”，何可长也。
</p><p>
三非其应，而五不足归也。不知五之不足归，惑于近而不早自附于初九，故穷而至于“泣血”也。 
</p></div>
  <div class="adBottom">
    <script src="../../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='2894.html' class='pagedaohang'>【上一篇】<i>:第四卦 蒙 山水蒙 艮上坎下</i></a></span><span class="tomenu"><a href="dongpoyichuan.html" title="东坡易传" class="returnIndex">【回目录】</a>
</span><span class="toup1"><a href='2892.html' class='pagedaohang'>【下一篇】<i>：第二卦 坤 坤为地 坤上坤下</i></a></span></div>
  <div class="adBottom">
    <script src="../../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../../js/foot.js" type="text/javascript"></script>

</body>
</html>
