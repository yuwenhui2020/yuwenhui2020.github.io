<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>皇极经世书_观物篇五十七</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/yijingshuji/huangjijingshishu/115140.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../../templets/default/css/p.css" />
<link rel="stylesheet" type="text/css" href="../../../templets/default/css/book.css" />
<script src="../../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/yijingshuji/huangjijingshishu/115140.html");
</script>
</head>
<body>
<div id="topbar">
  <div id="logo"><a href="../../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../../book_sbkk8_default.html">首页</a></li>
     
      <li><a href='../../gudai.html'>古典文学</a></li>
      <li><a href='../../../gushihui/gushihui.html'>故事会</a></li>
      <li><a href='../../../meirongyangsheng/meirongyangsheng.html'>美容养生</a></li>
      <li><a href='../../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="115140.html#" class="bds_more" data-cmd="more">分享到：</a><a href="115140.html#" class="bds_weixin" data-cmd="weixin" title="分享到微信">微信</a><a href="115140.html#" class="bds_qzone" data-cmd="qzone" title="分享到QQ空间">QQ空间</a><a href="115140.html#" class="bds_tsina" data-cmd="tsina" title="分享到新浪微博">新浪微博</a><a href="115140.html#" class="bds_tqq" data-cmd="tqq" title="分享到腾讯微博">腾讯微博</a><a href="115140.html#" class="bds_tqf" data-cmd="tqf" title="分享到腾讯朋友">腾讯朋友</a><a href="115140.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../../book_sbkk8_default.html'>主页</a> > <a href='../../gudai.html'>古代文学</a> > <a href='../yijingshuji.html'>易经书籍</a> > <a href='huangjijingshishu.html'>皇极经世书</a> > </div>
<div class="ad960"><script src="../../../js/ad960sougou.js" type="text/javascript"></script></div>
<div id="maincontent">
  <h1 class="articleH1">观物篇五十七</h1>
  <div id="content"><span id="ad328_r">
    <script src="../../../js/article.js" type="text/javascript"></script>
    </span><p>观物篇五十七</p>

<p>昔者孔子语尧舜则曰：垂衣裳而天下治。</p>
<p>语汤武则曰：顺乎天而应乎人。斯言可以该（周文建注：概括）古今帝王受命之理也。</p>
<p>尧禅舜以德，舜禅禹以功。以德帝也，以功亦帝也，然而德下一等则入于功矣。</p>
<p>汤伐桀以放，武伐纣以杀。以放王也，以杀亦王也，然而放下一等则入于杀也。</p>
<p>是知时有消长，事有因革，前圣后圣非出乎一途哉？</p>

<p>天与人相为表里。</p>
<p>天有阴阳，人有邪正，邪正之由系乎上之所好也：</p>
<p>上好德则民用正，上好佞则民用邪，邪正之由有自来矣。（周文建注：此言不虚）</p>
<p>虽圣君在上，不能无小人，是难其为小人；</p>
<p>虽庸君在上，不能无君子，是难其为君子。</p>
<p>自古圣君之盛，未有如唐尧之世，君子何其多耶？</p>
<p>时非无小人也，是难其为小人，故君子多也。所以虽有四凶，不能肆其恶。</p>
<p>自古庸君之盛，未有如商纣之世，小人何其多耶？</p>
<p>时非无君子也，是难其为君子，故小人多也。所以虽有三仁，不能遂其善。（周文建注：三仁者，微子、箕子、比干）</p>
<p>是知君择臣，臣择君者，是系乎人也；</p>
<p>君得臣，臣得君者，是非系乎人也，系乎天者也。</p>


<p>贤愚人之本性，利害民之常情，虞舜陶于河滨，傅说筑于岩下，天下皆知其贤，而百执事不为之举者，利害使之然也。</p>
<p>吁！利害丛于中，而矛戟森于外，又安知有虞舜之圣而傅说之贤哉？</p>
<p>河滨非禅位之所，岩下非求相之方，昔也在亿万人之下，而今也在亿万人之上，相去一何远之甚耶？然而必此云者，贵有名者也。</p>

<p>易曰：坎，有孚， 维心亨，行有尚，中正行，险，往且有功，虽为无咎。</p>
<p>能自信故也，伊尹以之，是知古之人患名过实者有之矣，其间有幸与不幸者，虽圣人，力有不及者矣。</p>
<p>伊尹行冢宰，居责成之地，借使避放君之名，岂曰不忠乎？</p>
<p>则（周文建注：然则，然而）天下之事去矣！又安能正嗣君，成终始之大忠者乎？</p>
<p>吁！若委寄予匪人，三年之间，其如嗣君何？</p>
<p>则天下之事亦去矣！又安有伊尹也？</p>
<p>坎，有孚，维心亨，不亦近之乎？</p>

<p>易曰：由豫，大有，得勿疑，朋盍簪，刚健主。</p>
<p>豫动而有应，群疑乃亡，能自强故也，周公以之。</p>
<p>是知圣人不能使人无谤，能处谤者也。</p>
<p>周公居总，己当任重之地，借使避灭亲之名，岂曰不孝乎？</p>
<p>则天下之事去矣！又安能保嗣君，成终始之大孝乎？</p>
<p>吁！若委寄予匪人，七年之间，其如嗣君何？（周文建注：所托非人，则嗣君之事如何呢）</p>
<p>则天下之事亦去矣！又安有周公也？</p>
<p>由豫，大有，得勿疑，朋盍簪，不亦近之乎？</p>

<p>夫天下将治，则人必尚行也；天下将乱，则人必尚言也。</p>
<p>尚行则笃实之风行焉，尚言则诡谲之风行焉。</p>
<p>天下将治，则人必尚义也；天下将乱，则人必尚利也。</p>
<p>尚义则谦让之风行焉，尚利则攘夺之风行焉。</p>
<p>三王尚行者也，五伯尚言者也，尚行者必入于义也，尚言者必入于利也，义利之相去一何远之？</p>
<p>若是耶，是知言之于口，不若行之于身；行之于身，不若尽之于心。</p>
<p>言之于口，人得而闻之；行之于身，人得而见之；尽之于心，神得而知之。</p>
<p>人之聪明犹不可欺，况神之聪明乎？</p>
<p>是知无愧于口不若无愧于身；无愧于身不若无愧于心。</p>
<p>无口过易，无身过难；无身过易，无心过难；心既无过，何难之有？</p>
<p>吁！安得无心过之人而与之语心哉？</p>
<p>是知圣人所以能立无过之地者，谓其善事于心者也。（周文建注：心学高见！）</p></div>
  <div class="adBottom">
    <script src="../../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='115141.html' class='pagedaohang'>【上一篇】<i>:观物篇五十八</i></a></span><span class="tomenu"><a href="huangjijingshishu.html" title="皇极经世书" class="returnIndex">【回目录】</a>
</span><span class="toup1"><a href='115139.html' class='pagedaohang'>【下一篇】<i>：观物篇五十六</i></a></span></div>
  <div class="adBottom">
    <script src="../../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../../js/foot.js" type="text/javascript"></script>

</body>
</html>
