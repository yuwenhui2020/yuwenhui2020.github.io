<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>皇极经世书_以会经运生物用数第八</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/yijingshuji/huangjijingshishu/115128.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../../templets/default/css/p.css" />
<link rel="stylesheet" type="text/css" href="../../../templets/default/css/book.css" />
<script src="../../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/yijingshuji/huangjijingshishu/115128.html");
</script>
</head>
<body>
<div id="topbar">
  <div id="logo"><a href="../../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../../book_sbkk8_default.html">首页</a></li>
     
      <li><a href='../../gudai.html'>古典文学</a></li>
      <li><a href='../../../gushihui/gushihui.html'>故事会</a></li>
      <li><a href='../../../meirongyangsheng/meirongyangsheng.html'>美容养生</a></li>
      <li><a href='../../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="115128.html#" class="bds_more" data-cmd="more">分享到：</a><a href="115128.html#" class="bds_weixin" data-cmd="weixin" title="分享到微信">微信</a><a href="115128.html#" class="bds_qzone" data-cmd="qzone" title="分享到QQ空间">QQ空间</a><a href="115128.html#" class="bds_tsina" data-cmd="tsina" title="分享到新浪微博">新浪微博</a><a href="115128.html#" class="bds_tqq" data-cmd="tqq" title="分享到腾讯微博">腾讯微博</a><a href="115128.html#" class="bds_tqf" data-cmd="tqf" title="分享到腾讯朋友">腾讯朋友</a><a href="115128.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../../book_sbkk8_default.html'>主页</a> > <a href='../../gudai.html'>古代文学</a> > <a href='../yijingshuji.html'>易经书籍</a> > <a href='huangjijingshishu.html'>皇极经世书</a> > </div>
<div class="ad960"><script src="../../../js/ad960sougou.js" type="text/javascript"></script></div>
<div id="maincontent">
  <h1 class="articleH1">以会经运生物用数第八</h1>
  <div id="content"><span id="ad328_r">
    <script src="../../../js/article.js" type="text/javascript"></script>
    </span><p>体有三百八十四，而用止於三百六十，何也？以乾坤坎离之不用也。</p>
<p><font size="4">乾坤坎离之不用，所以成三百六十之用也。</font></p>
<p><font size="4">故物变易，而四者不变也。夫唯不变，是以能变也。</font></p>
<p><font size="4">用止於三百六十，而有三百六十六，何也？数之赢也。数之赢何？用也。</font></p>
<p><font size="4">乾全用也。乾坤不用，坎离用半。</font><font size="4">（周文建注：此句先说乾全用，后说乾坤不用，是否矛盾？）</font></p>
<p><font size="4">乾坤不用者何也？独阳不生孤阴不成也。</font></p>
<p><font size="4">离坎用半何也？离东坎西，当阴阳之半，为春秋昼夜之门也。</font></p>
<p><font size="4">或用乾，或用离坎，何也？主阳而言之，故用乾也。</font></p>
<p><font size="4">主赢分而言之，则阳侵阴昼侵夜，故用坎离也。</font></p>
<p><font size="4">乾主赢，故全用也。阴主虚，故坤全不用也。</font></p>
<p><font size="4">阳侵阴，阴侵阳，故离坎用半也。</font></p>
<p><font size="4">是以天之南全见，而北全不见，东西各半见也。</font></p>
<p><font size="4">离坎阴阳之界也。离当寅，坎当申，而数常逾之者，盖阴阳之溢也。然用数不过乎寅，<u>一</u>交<u>一</u> 数不过乎申。</font></p>
<p><font size="4">乾四十八而四分之，一分为阴所克。</font></p>
<p><font size="4">坤四十八而四分之，一分为所克之阳也。</font></p>
<p><font size="4">故乾得三十六，而坤得十二也。阳主进，是以进之为三百六十日。</font></p>
<p><font size="4">阴主消，是以十二月消十二日也。</font></p>
<p><font size="4">顺数之，乾一，兑二，离三，震四，巽五，坎六，艮七，坤八。</font></p>
<p><font size="4">逆数之，震一，离兑二，乾三，巽四，坎艮五，坤六也。</font></p>
<p><font size="4">一生六，六生十二，十二生十八，十八生二十四，二十四生三十，三十生三十六，衍而伸之，六十变而生三百六十也，此运行之数也。</font></p>
<p><font size="4">四生十二，十二生二十，二十生二十八，二十八生三十六，此生物之数也。</font></p>
<p><font size="4">乾之阳策三十六，兑离巽之阳策二十八，震坎艮之阳策二十，坤之阳策十二也。</font></p>
<p><font size="4">体数之策三百八十四，去乾坤坎离之策，为用数三百六十。</font></p>
<p><font size="4">体数之用二百七十，去乾与坎离之策，为用数之用二百五十二也。</font></p>
<p><font size="4">体数之用二百七十，其一百五十六为阳，一百十四为阴，去离之策，得一百五十二阳，一百一十二阴，为实用之数也。</font></p>
<p><font size="4">盖阳去离而用乾，阴去坤而用坎也。</font></p>
<p><font size="4">是以天之阳策一百十二，阴策八十，去其阴也。</font></p>
<p><font size="4">地之阴策一百十二，阳策四十，去其南北之阳也。</font></p>
<p><font size="4">极南大暑，极北大寒，物不能生，是以去之也。</font></p>
<p><font size="4">其四十为天之馀分邪？阳侵阴，昼侵夜，是以在地也。</font></p>
<p><font size="4">合之为一百五十二阳，一百十二阴也。</font></p>
<p><font size="4">阳去乾之策，阴去坎之策，得一百四十四阳，一百八阴，为用数之用也。</font></p>
<p><font size="4">阳三十六，三之为一百八。阴三十六，三之为一百八（周文建注：指的是108，不是180）。</font></p>
<p><font size="4">三阴三阳，阴阳各半也。阳有馀分之一，为三十六，合之为一百四十四阳，一百八阴也。</font></p>
<p><font size="4">故体数之用二百七十，而实用二百六十四，用数之用二百五十二也。</font></p>
<p><font size="4">卦有六十四，而用止乎三十六。</font></p>
<p><font size="4">爻有三百八十四，而用止乎二百一十六。</font></p>
<p><font size="4">六十四，分而二百五十六。是一卦去其初上之爻，亦二百五十六也。此生物之数也。</font></p>
<p><font size="4">故坎离为生物之生，以离四阳,坎四阴，故生物者必四也。</font></p>
<p><font size="4">阳一百十二，阴一百十二，去其坎离之爻，则二百一十六也，加艮坎位中四十阳爻，共为二百五十六也。</font></p>
<p><font size="4">是以八卦用六爻，乾坤主之也。</font></p>
<p><font size="4">六爻用四位，离坎主之也。</font></p>
<p><font size="4">故天之昏晓不生物而日中生物，地之南北不生物而中央生物也。</font></p>
<p><b><font size="4">体数何为者也？生物者也，用数何为者也？运行者也。运行者天也。生物者地也。天以独运，故以用数自相乘。</font></b></p>
<p><font size="4">而以用数之用为生物之时也。</font></p>
<p><font size="4">地偶而生，故以体数之用阳乘阴，为生物之数也。</font></p>
<p><font size="4">天数三，故六之而又六之。</font></p>
<p><font size="4">是以乾之策二百一十有六。</font></p>
<p><font size="4">地数两，故十二而又十二之。</font></p>
<p><font size="4">是以坤之策百四十有四也。</font></p>
<p><font size="4">乾用九，故三其八为二十四，而九之亦二百一十六。两其八为十六，而九之亦百四十有四。</font></p>
<p><font size="4">坤用六，故三其十二为三十六，而六之亦二百一十六。两其十二为二十四，而六之亦百四十有四也。</font></p>
<p><font size="4">坤以十二之三，十六之四，六之一与半。为乾之馀分。</font></p>
<p><font size="4">则乾得二百五十二，坤得一百八也。</font></p>
<p><font size="4">天有五辰。日月星辰与天为五。地有五行。金木水火与土为五。</font></p></div>
  <div class="adBottom">
    <script src="../../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='115129.html' class='pagedaohang'>【上一篇】<i>:以运经世观物理数第九</i></a></span><span class="tomenu"><a href="huangjijingshishu.html" title="皇极经世书" class="returnIndex">【回目录】</a>
</span><span class="toup1"><a href='115127.html' class='pagedaohang'>【下一篇】<i>：以元经会大小运数第七</i></a></span></div>
  <div class="adBottom">
    <script src="../../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../../js/foot.js" type="text/javascript"></script>

</body>
</html>
