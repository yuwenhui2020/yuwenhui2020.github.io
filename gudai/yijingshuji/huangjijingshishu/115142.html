<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>皇极经世书_观物篇五十五</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/yijingshuji/huangjijingshishu/115142.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../../templets/default/css/p.css" />
<link rel="stylesheet" type="text/css" href="../../../templets/default/css/book.css" />
<script src="../../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/yijingshuji/huangjijingshishu/115142.html");
</script>
</head>
<body>
<div id="topbar">
  <div id="logo"><a href="../../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../../book_sbkk8_default.html">首页</a></li>
     
      <li><a href='../../gudai.html'>古典文学</a></li>
      <li><a href='../../../gushihui/gushihui.html'>故事会</a></li>
      <li><a href='../../../meirongyangsheng/meirongyangsheng.html'>美容养生</a></li>
      <li><a href='../../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="115142.html#" class="bds_more" data-cmd="more">分享到：</a><a href="115142.html#" class="bds_weixin" data-cmd="weixin" title="分享到微信">微信</a><a href="115142.html#" class="bds_qzone" data-cmd="qzone" title="分享到QQ空间">QQ空间</a><a href="115142.html#" class="bds_tsina" data-cmd="tsina" title="分享到新浪微博">新浪微博</a><a href="115142.html#" class="bds_tqq" data-cmd="tqq" title="分享到腾讯微博">腾讯微博</a><a href="115142.html#" class="bds_tqf" data-cmd="tqf" title="分享到腾讯朋友">腾讯朋友</a><a href="115142.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../../book_sbkk8_default.html'>主页</a> > <a href='../../gudai.html'>古代文学</a> > <a href='../yijingshuji.html'>易经书籍</a> > <a href='huangjijingshishu.html'>皇极经世书</a> > </div>
<div class="ad960"><script src="../../../js/ad960sougou.js" type="text/javascript"></script></div>
<div id="maincontent">
  <h1 class="articleH1">观物篇五十五</h1>
  <div id="content"><span id="ad328_r">
    <script src="../../../js/article.js" type="text/javascript"></script>
    </span><p>观物篇五十五</p>

<p>善化天下者，止于尽道而已；</p>
<p>善教天下者，止于尽德而已；</p>
<p>善劝天下者，止于尽功而已；</p>
<p>善率天下者，止于尽力而已。</p>
<p>以道德功力为化者，乃谓之皇矣；</p>
<p>以道德功力为教者，乃谓之帝矣；</p>
<p>以道德功力为劝者，乃谓之王矣；</p>
<p>以道德功力为率者，乃谓之伯矣。</p>
<p>以化教劝率为道者，乃谓之易矣；</p>
<p>以化教劝率为德者，乃谓之书矣；</p>
<p>以化教劝率为功者，乃谓之诗矣；</p>
<p>以化教劝率为力者，乃谓之春秋矣。</p>
<p>此四者，天地始则始焉，天地终则终焉，终始随乎天地者也。</p>

<p>夫古今者，在天地之间犹旦暮也，以今观今则谓之今矣，以后观今则今亦谓之古矣；以今观古则谓之古矣，以古自观则古亦谓之今矣。</p>
<p>是知古亦未必为古，今亦未必为今，皆自我而观之也。</p>
<p>安知千古之前，万古之后，其人不自我而观之也？</p>
<p>若然，则皇帝王伯者，圣人之时也；</p>
<p>易书诗春秋者，圣人之经也；</p>
<p>时有消长，经有因革，</p>
<p>时有消长，否泰尽之矣；</p>
<p>经有因革，损益尽之矣。</p>
<p>否泰尽而体用分，损益尽而心迹判，</p>
<p>体与用分，心与迹判，圣人之事业于是乎备矣。</p>

<p>所以自古当世之君天下者，其命有四焉：</p>
<p>一曰正命，二曰受命，三曰改命，四曰摄命。</p>
<p>正命者，因而因者也；</p>
<p>受命者，因而革者也；</p>
<p>改命者，革而因者也；</p>
<p>摄命者，革而革者也。</p>
<p>因而因者，长而长者也；</p>
<p>因而革者，长而消者也；</p>
<p>革而因者，消而长者也；</p>
<p>革而革者，消而消者也。</p>
<p>革而革者，一世之事业也；</p>
<p>革而因者，十世之事业也；</p>
<p>因而革者，百世之事业也；</p>
<p>因而因者，千世之事业也；</p>
<p>可以因则因，可以革则革者，万世之事业也。</p>
<p>一世之事业者，非五伯之道而何？</p>
<p>十世之事业者，非三王之道而何？</p>
<p>百世之事业者，非五帝之道而何？</p>
<p>千世之事业者，非三皇之道而何？</p>
<p>万世之事业者，非仲尼之道而何？（周文建注：邵子评仲尼之高，竟甚于三皇也）</p>
<p>是知皇帝王伯者，命世之谓也；仲尼者，不世之谓也。</p>

<p>仲尼曰：殷因于夏礼，所损益可知也；</p>
<p>周因于殷礼，所损益可知也；</p>
<p>其或继周者，虽百世可知也。</p>
<p>如是则何止于百世而已哉？亿千万世皆可得而知之也。</p>

<p>人皆知仲尼之为仲尼，不知仲尼之所以为仲尼，</p>
<p>不欲知仲尼之所以为仲尼则已，如其必欲知仲尼之所以仲尼，则舍天地将奚之焉？</p>
<p>人皆知天地之为天地，不知天地之所以为天地，</p>
<p>不欲知天地之所以为天地则已，如其必欲知天地之所以为天地，则舍动静将奚之焉？</p>
<p>夫一动一静者，天地之至妙者欤？</p>
<p>夫一动一静之间者，天地人之至妙至妙者欤？（周文建注：三才之道，人在天地之间）</p>
<p>是故知仲尼之所以能尽三才之道者，谓其行无辙迹也，故有言曰：予欲无言。</p>
<p>又曰：天何言哉？ 四时行焉，百物生焉。其斯之谓欤？</p></div>
  <div class="adBottom">
    <script src="../../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='115143.html' class='pagedaohang'>【上一篇】<i>:观物篇五十六</i></a></span><span class="tomenu"><a href="huangjijingshishu.html" title="皇极经世书" class="returnIndex">【回目录】</a>
</span><span class="toup1"><a href='115141.html' class='pagedaohang'>【下一篇】<i>：观物篇五十四</i></a></span></div>
  <div class="adBottom">
    <script src="../../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../../js/foot.js" type="text/javascript"></script>

</body>
</html>
