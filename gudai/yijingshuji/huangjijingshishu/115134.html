<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>皇极经世书_河图天地全数第一</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/yijingshuji/huangjijingshishu/115134.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../../templets/default/css/p.css" />
<link rel="stylesheet" type="text/css" href="../../../templets/default/css/book.css" />
<script src="../../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/yijingshuji/huangjijingshishu/115134.html");
</script>
</head>
<body>
<div id="topbar">
  <div id="logo"><a href="../../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../../book_sbkk8_default.html">首页</a></li>
     
      <li><a href='../../gudai.html'>古典文学</a></li>
      <li><a href='../../../gushihui/gushihui.html'>故事会</a></li>
      <li><a href='../../../meirongyangsheng/meirongyangsheng.html'>美容养生</a></li>
      <li><a href='../../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="115134.html#" class="bds_more" data-cmd="more">分享到：</a><a href="115134.html#" class="bds_weixin" data-cmd="weixin" title="分享到微信">微信</a><a href="115134.html#" class="bds_qzone" data-cmd="qzone" title="分享到QQ空间">QQ空间</a><a href="115134.html#" class="bds_tsina" data-cmd="tsina" title="分享到新浪微博">新浪微博</a><a href="115134.html#" class="bds_tqq" data-cmd="tqq" title="分享到腾讯微博">腾讯微博</a><a href="115134.html#" class="bds_tqf" data-cmd="tqf" title="分享到腾讯朋友">腾讯朋友</a><a href="115134.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../../book_sbkk8_default.html'>主页</a> > <a href='../../gudai.html'>古代文学</a> > <a href='../yijingshuji.html'>易经书籍</a> > <a href='huangjijingshishu.html'>皇极经世书</a> > </div>
<div class="ad960"><script src="../../../js/ad960sougou.js" type="text/javascript"></script></div>
<div id="maincontent">
  <h1 class="articleH1">河图天地全数第一</h1>
  <div id="content"><span id="ad328_r">
    <script src="../../../js/article.js" type="text/javascript"></script>
    </span><p><b style="font-family: Simsun; font-size: medium; line-height: normal; text-align: center;"><font size="4">皇极经世书--观物外篇</font></b></p>
<p><font size="4">　宋　邵雍</font></p>
<p><b><font size="4">河图天地全数第一</font></b></p>
<p><font size="4"></font></p>
<p><font size="4">天数五，地数五，和而为十，数之全也。天以一而变四，地以一而变四。四者有体也，而其一者无体也，是谓有无之极也。</font></p>
<p><font size="4">天之体数四而用者三，不用者一也。 地之体数四而用者三，不用者一也。</font></p>
<p><font size="4">是故无体之一以况自然也，不用之一以况道也，用之者三以况天地人也。易有真数，三而已。</font></p>
<p><font size="4">参天者三三而九，两地者倍三而六。参天两地而倚数，非天地之正数也。倚者，拟也。拟天地正数而生也。易之大衍何？数也，圣人之倚数也。</font><font size="4">（周文建注：哦，难怪易经以九六之数为阴阳之老）</font></p>
<p><font size="4">天数二十有五，合之为五十，地数三十，合之为六十。故曰五位相得而各有合也。</font></p>
<p><font size="4">五十者，蓍数也，六十者，卦数也，五者，蓍之小衍也，故五十为大衍也。八者，卦之小成，则六十四为大成也。</font><font size="4">（周文建注：64卦中乾坤坎离为四正卦）</font></p>
<p><font size="4">蓍德圆，以况天之数，故七七四十九也。</font></p>
<p><font size="4">五十者，存一而言之也，卦德方，以况地之数也，故八八六十四也。</font></p>
<p><font size="4">六十者，去四而言之也。蓍者，用数也。卦者，体数也。</font></p>
<p><font size="4">用以体为基，故存一也。体以用为本，故去四也。圆者本一，方者本四，故蓍存一而卦去四也。蓍之用数七，并其馀分，亦存一之义也。</font></p>
<p><font size="4">挂其一，亦去一之义也。蓍之用数挂一以象三，其馀四十八则一卦之策也。</font></p>
<p><font size="4">四其十二为四十八也。十二去三而用九，四三十二，所去之策也，四九三十六，所用之策也，以当乾之三十六阳爻也。</font></p>
<p><font size="4">十二去五而用七，四五二十，所去之策也，四七二十八，所用之策也，以当兑离之二十八阳爻也。</font></p>
<p><font size="4">十二去六而用六，四六二十四，所去之策也，四六二十四，所用之策也，以当坤之二十四阴爻也。</font></p>
<p><font size="4">十二去四而用八，四四十六，所去之策也，四八三十二，所用之策也，以当坎艮之二十四爻，并上卦之八阴，为三十二爻也。是故七九为阳，六八为阴也。</font></p>
<p><font size="4">（周文建注：上释排卦之数学原理）</font></p>
<p><font size="4">九者阳之极数，数极则反，故为变也。</font></p>
<p><font size="4">震巽无策者，从当不用之数。天以刚为德，故柔者不见。地以柔为体，故刚者不生。是以震巽不用也。</font></p>
<p><font size="4">乾用九，故其策九也。四之以应四时，一时九十日也。坤用六，故其策亦六也。</font></p>
<p><font size="4">蓍数不以六而以七，何也？并其馀分也。去其馀分则六，策数三十六也。是以五十者，六十四卦闰岁之策也，其用四十有九者，六十卦一岁之策也。</font></p>
<p><font size="4">归奇卦一，犹一岁之闰也。卦直去四者何也？天变而地效之，是以蓍去一则卦去四也。</font></p>
<p><font size="4">※</font><font size="4">奇数四，有一有二有三有四，策数四，有六有七有八有九，合而为八数，以应方数之八变也。</font></p>
<p><font size="4">※</font><font size="4">归合卦之数有六：谓五与四四也，九与八八也。</font></p>
<p><font size="4">五与四八也，九与四八也，五与八八也，九与四四也，以应圆数之六变也。</font></p>
<p><font size="4">※</font><font size="4">奇数极於四，而五不用，策数极於九，而十不用，五则一也，十则二也，故去五十而用四十九也。</font></p>
<p><font size="4">奇不用五，策不用十，有无之极也，以况自然之数也。</font></p>
<p><font size="4">归奇合卦之数，得五与四四，则策数四九也，得九与八八，则策数四六也。得五与八八，得九与四八，则策数四七也。得九与四四，得五与四八，则策数四八也。为九者一，变以应乾也。为六者一，变以应坤也，为七者二，变以应兑与离也。为八者二，变以应艮与坎也，五与四四去挂一之数，则四三十二也。九与八八去挂一之数，则四六二十四也。</font></p>
<p><font size="4">五与八八，九与四八，去挂一之数，则五四二十也，九与四四，五与四八，去挂一之数，则四四十六也，故去其三四五六之数，以成七八九六之策也，九进之为三十六，皆阳数也，故为阳中之阳，七进之为二十八，先阳後阴也，故为阳中之阴，六进之为二十四，皆阴数也，故为阴中之阴，八进之为三十二，先阴後阳也，故为阴中之阳。</font></p>
<p><font size="4">※</font><font size="4">阳得阴而生，阴得阳而成，故蓍数四而九，卦数六而十也。</font></p>
<p><font size="4">犹干支之相错，干以六终，而枝以五终也。</font></p>
<p><font size="4">※</font><font size="4">蓍数全，故阳策三十六，与二十八合之，为六十四也，卦数去其四，故阴策二十四，与三十二合之，为五十六也。</font></p>
<p><font size="4">※</font><font size="4">一时止於三月，一月止於三十日，皆去其辰数也，是以八八之卦六十四，而不变者八，可变者七八五十六，其义亦由此矣。</font></p>
<p><font size="4">天有四时，一时四月，一月四十日，四四十六而各去其一，是以一时三月，一月三十日也。四时体数也，三月三十日用数也。</font></p>
<p><font size="4">体虽具四，而其一常不用也，故用止於三而止於九也。体数常偶，故有四，有十二，用数常奇，故有三有九，大数不足而小数常盈者，何也？以其大者不可见，而小者可见也，故时止於四，月止於三，而日盈於十也。</font></p>
<p><font size="4">是以人之肢体有四，而指有十也。天见乎南而潜乎北，极於六而馀於七，是以人知其前，昧其後，而略其左右也。</font></p>
<p><font size="4">天体数四而用三，地体数四而用三。</font></p>
<p><font size="4">天克地，地克天，而克者在地，犹昼之馀分在夜也。是以天三而地四，天有三辰，地有四行也。</font></p>
<p><font size="4">然地之火且见且隐，其馀分之谓邪？天之变六，六其六得三十六，为乾一爻之策，积六爻之数，共得二百一十六。</font></p>
<p><font size="4">地之体四，六其四得二十四，为坤一爻之策，积六爻之数，共得一百四十有四，积二篇之策，乃万有一千五百二十也。</font></p>
<p><font size="4">语其体，则天分而为地，地分而为万物，而道不可分也。</font></p>
<p><b><font size="4">其终则万物归地，地归天，天归道，是以君子贵道也。</font></b></p>
<p><font size="4">三四十二也，二六亦十二也。二其十二，二十四也。三八亦二十四也。四六亦二十四也。三其十二，三十六也。四九亦三十六也，六六亦三十六也。</font></p>
<p><font size="4">四其十二，四十八也，三其十六亦四十八，六八亦四十八也。</font></p>
<p><font size="4">五其十二，六十也。三其二十亦六十也。六其十亦六十也。皆自然之符也。</font></p>
<p><font size="4">四九三十六也，六六亦三十六也。</font></p>
<p><font size="4">阳六而又兼阴六之半，是以九也。故以二卦言之，阴阳各三也，以六爻言之，天地人各二也。</font></p>
<p><font size="4">阴阳之中各有天地人，天地人之中各为阴阳，故参天两地而倚数也。</font></p>
<p><font size="4">阳数一，衍之而十，十干之类也。</font></p>
<p><font size="4">阴数二，衍之而十二，十二支十二月之类也。</font></p>
<p><font size="4">十干天也，十二支地也，支干配天地之用也。</font></p>
<p><font size="4">干者干之义，阳也。支者枝之义，阴也。</font></p>
<p><font size="4">干十而枝十二，是阳数中有阴，阴数中有阳也。</font></p>
<p><font size="4">一十百千万■为奇，天之数也。</font></p>
<p><font size="4">十二百二十，千二百，万二千，十二万为偶，地之数也。</font></p>
<p><font size="4">蓍四进之则百，卦四进之则百二十。百则十也，百二十则十二也。</font></p>
<p><b><font size="4">五十分之则为十，若参天两之则为六，两地又两之则为四，此天地分太极之数也。</font></b></p>
<p><font size="4">气者，神之宅也。体者，气之宅也。</font></p>
<p><font size="4">气以六变，体以四分，体四而变六，兼神与气也，气变必六，故三百六十也。</font></p>
<p><font size="4">天六地四。阴无一，阳无十。阳无十，故不足於後。 阴无一，故不足於首。</font></p>
<p><font size="4">天一地二天三地四天五地六天七地八天九地十。</font></p>
<p><font size="4">参伍以变，错综其数，而天地之相合，昼夜之相<u>一</u>交<u>一</u> 也。</font></p>
<p><font size="4">一者数之始，而非数也，故二二为四，三三为九，四四为十六，五五为二十五，六六为三十六，七七为四十九，皆用其变者也。</font></p>
<p><font size="4">五五二十五，天数也。</font></p>
<p><font size="4">六六三十六，乾之策数也。</font></p>
<p><font size="4">七七四十九，大衍用数也。</font></p>
<p><font size="4">八八六十四，卦数也。</font></p>
<p><font size="4">九九八十一，元范之数也。</font></p>
<p><font size="4">大衍之数，其算法之原乎。是以算数之起，不过乎方圆曲直也。乘数，生数也。除数，消数也。算法虽多，不出乎此矣。</font></p>
<p><font size="4">阴几於道，故以况道也。</font></p>
<p><font size="4">六变而成三十六矣，八变而成六十四矣，十二变而成三百八十四矣。</font></p>
<p><font size="4">六六而变之，八八六十四变，而成三百八十四矣。</font></p>
<p><font size="4">八八而变之，七七四十九变而成三百八十四矣。</font></p>
<p><font size="4">辰也，天壤也。辰数十二，日月<u>一</u>交<u>一</u> 会谓之辰。</font></p>
<p><font size="4">辰，天之体也。天之体，无物之气也。星为日馀，辰为月馀。</font><font size="4">（周文建注：星为日余，这不符合现代天文学事实）</font></p>
<p><font size="4">乾阳中阳，不可变，故一年只举十二月也。</font></p>
<p><font size="4">震阴中阴，不可变，故一日之十二时不可见也。</font></p>
<p><font size="4">兑阳中阴，离阴中阳，皆可变，故日月之数可分也。</font></p>
<p><font size="4">是以阴数以十二起，阳以三十起，而常存二六也。</font></p>
<p><font size="4">举年见月，举月见日，举日见时，阳统阴也，是天四变含地四变，日之变含月与星辰之变也。</font></p>
<p><font size="4">易之生数十二万九千六百，总为四千三百二十世，此消长之大数，衍三十年之辰数，即其数也。</font></p>
<p><font size="4">岁三百六十日，得四千三百二十辰，以三十乘之，得其数矣。</font></p>
<p><font size="4">凡甲子甲午为世首，此经世之数，如干日甲月子，星甲辰子。又云此经世日甲之数，月子星甲，辰子从之也。</font></p>
<p><font size="4">本一气也，生则为阳，消则为阴。</font></p>
<p><font size="4">故二者，一而已矣，四者二而已矣，六者三而已矣，八者四而已矣，是以言天不言地，言君不言臣，言父不言子，言夫不言妇也。</font></p>
<p><font size="4">然天得地而万物生，君得臣而万化行，父得子夫得妇而家道成。</font></p>
<p><font size="4">故有一则有二，有二则有四，有三则有六，有四则有八。</font></p>
<p><font size="4">日月星辰共为天，水火土石共为地，耳目口鼻共为首，</font></p>
<p><font size="4">髓血骨肉共为身，贵乃五之数也。</font></p>
<p><font size="4">易有三百八十四爻，真天文也。</font></p></div>
  <div class="adBottom">
    <script src="../../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='115135.html' class='pagedaohang'>【上一篇】<i>:先天象数第二</i></a></span><span class="tomenu"><a href="huangjijingshishu.html" title="皇极经世书" class="returnIndex">【回目录】</a>
</span><span class="toup1"><a href='115133.html' class='pagedaohang'>【下一篇】<i>：观物篇六十二</i></a></span></div>
  <div class="adBottom">
    <script src="../../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../../js/foot.js" type="text/javascript"></script>

</body>
</html>
