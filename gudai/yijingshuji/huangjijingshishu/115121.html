<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>皇极经世书_皇极经世观物外篇衍义卷三</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/yijingshuji/huangjijingshishu/115121.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../../templets/default/css/p.css" />
<link rel="stylesheet" type="text/css" href="../../../templets/default/css/book.css" />
<script src="../../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/yijingshuji/huangjijingshishu/115121.html");
</script>
</head>
<body>
<div id="topbar">
  <div id="logo"><a href="../../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../../book_sbkk8_default.html">首页</a></li>
     
      <li><a href='../../gudai.html'>古典文学</a></li>
      <li><a href='../../../gushihui/gushihui.html'>故事会</a></li>
      <li><a href='../../../meirongyangsheng/meirongyangsheng.html'>美容养生</a></li>
      <li><a href='../../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="115121.html#" class="bds_more" data-cmd="more">分享到：</a><a href="115121.html#" class="bds_weixin" data-cmd="weixin" title="分享到微信">微信</a><a href="115121.html#" class="bds_qzone" data-cmd="qzone" title="分享到QQ空间">QQ空间</a><a href="115121.html#" class="bds_tsina" data-cmd="tsina" title="分享到新浪微博">新浪微博</a><a href="115121.html#" class="bds_tqq" data-cmd="tqq" title="分享到腾讯微博">腾讯微博</a><a href="115121.html#" class="bds_tqf" data-cmd="tqf" title="分享到腾讯朋友">腾讯朋友</a><a href="115121.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../../book_sbkk8_default.html'>主页</a> > <a href='../../gudai.html'>古代文学</a> > <a href='../yijingshuji.html'>易经书籍</a> > <a href='huangjijingshishu.html'>皇极经世书</a> > </div>
<div class="ad960"><script src="../../../js/ad960sougou.js" type="text/javascript"></script></div>
<div id="maincontent">
  <h1 class="articleH1">皇极经世观物外篇衍义卷三</h1>
  <div id="content"><span id="ad328_r">
    <script src="../../../js/article.js" type="text/javascript"></script>
    </span><p>蓍数不以六而以七，何也？并其馀分也。去其馀分则六，故策数三十六也。是以五十者，六十四卦闰岁之策也。其用四十有九者，六十卦一岁之策也，归奇挂一犹一岁之闰也。卦直去四者何也？天变而地效之，是以蓍去一则卦去四也。</p><p>
圆者径一围三，重之则六。方者径一围四，重之则八也。</p><p>
裁方而为圆，天所以运行。分大而为小，地所以生化。故天用六变，地用四变也。（周文建注：）</p><p>
一八为九，裁为七。八裁为六，十六裁为十二，二十四裁为十八，三十二裁为二十四，四十裁为三十，四十八裁为三十六，五十六裁为四十二，六十四裁为四十八也。一分为四，八分为三十二，十六分为六十四，以致九十六分为三百八十四也。</p><p>
一生六，六生十二，十二生十八，十八生二十四，二十四生三十，三十生三十六，引而伸之，六十变而生三百六十矣，此运行之数也。四生十二，十二生二十，二十生二十八，二十八生三十六，此生物之数也。故乾之阳中策三十六，兑离巽之阳策二十八，震坎艮之阳策二十，坤之阳策十二也。（周文建注：即，运行之数以六为周期，生物之数以八为周期。那么，化学元素周期表中，族数是八个，而每族元素是六个，其中有何内在的对应关系？）</p><p>
圆者一变则生六，去一则五也。二变则生十二，去二则十也。三变则生十八，去三则十五也。四变则二十四，去四则二十也，五变则三十，去五则二十五也。六变则三十六，去六则三十也。<b style="font-family: Simsun; font-size: large; line-height: normal;">是以存之则六六，去之则五五也。</b>五则四而存一也，四则三而存一也，三则二而存一也，二则一而存一也，故一生二，去一则一也。二生三，去一则二也。三生四，去一则三也。四生五，去一则四也。是故二以一为本，三以二为本，四以三为本，五以四为本，六以五为本。</p><p>
方者一变而为四，四生八，并四而为十二。八生十二，并八而为二十。十二生十六，并十二而为二十八。十六生二十，并十六而为三十六也。</p><p>
<b style="font-family: Simsun; font-size: large; line-height: normal;">易之大衍何？数也。圣人之倚数也。天数二十五，合之为五十。地数三十，合之为六十。</b>故曰五位相得而各有合也。<b style="font-family: Simsun; font-size: large; line-height: normal;">五十者蓍数也，六十者卦数也。五者蓍之小衍，故五十为大衍也。八者卦之小成，则六十四为大成也。</p><p>
</b>蓍德圆，以况天之数，故七七四十九也，五十者存一而言之也。卦德方，以况地之数，故八八六十四也，六十者去四而言之也。<b style="font-family: Simsun; font-size: large; line-height: normal;">蓍者用数也，卦者体数也。用以体为基，故存一也。体以用为本，故去四也。圆者本一，方者本四，故蓍存一而卦去四也。</b>蓍之用数七，并其馀分，亦存一之义也。挂其一，亦去一之义也。</p><p>
蓍之用数，挂一以象三，其馀四十八则一卦之策也。四其十二为四十八也，十二去三而用九，四三十二所去之策也。四九三十六所用之策也。以当乾之三十六阳爻也。十二去五而用七，四五二十所去之策也，四七二十八所用之策也，以当兑离之二十八阳爻也。十二去六而用六，四六二十四所去之策也，四六二十四所用之策也，以当坤之二十四阴爻也。十二去四而用八，四四十六所去之策也，四八三十二所用之策也，以当坎艮之二十四爻，并上卦之八阴为三十二爻也。<b style="font-family: Simsun; font-size: large; line-height: normal;">是故七九为阳，六八为阴也。九者阳之极数，六者阴之极数，数极则反，故为卦之变也。</b>震巽无策者，以当不用之数。天以刚为德，故柔者不见。地以柔为体，故刚者不生，是以震巽无策也。</p><p>
乾用九，故其策九也，四之者以应四时，一时九十日也。坤用六，故其策亦六也。</p><p>
奇数四，有一有二有三有四，策数四，有六有七有八有九，合而为八数，以应方数之八变也。归奇合挂之数有六，为五与四四也，九与八八也，五与四八也，九与四八也，五与八八也，九与四四也，以应圆数之六变也。乾并馀分七为七政？</p><p>
奇数极於四而五不用，策数极於九而十不用，五则一也，十则二也，故去五十而用四十九也。奇不用五，策不用十，有无之极也，以况自然之数也。</p><p>
卦有六十四而用止於六十者何也？六十卦者，三百六十爻也。<b style="font-family: Simsun; font-size: large; line-height: normal;">故甲子止於六十也，六甲而天道穷矣。</b>（周文建注：故爻有六层？）是以策数应之。三十六与二十四合之则六十也，三十二与二十八合之亦六十也。</p><p>
乾四十八，坤十二，震二十，巽四十，离兑三十二，坎艮二十八，合之为六十。</p><p>
蓍数全，故阳策三十六与二十八合之为六十四也。卦数去其四，故阴策二十四与三十二合之为五十六也。</p><p>
九进之为三十六，皆阳数也，故为阳中之阳。七进之为二十八，先阳後阴也，故为阳中之阴。六进之为二十四，皆阴数也，故为阴中之阴。八进之为三十二，先阴後阳也。故为阴中之阳。</p><p>
蓍四进之则百，卦四进之则百二十，百则十也，百二十则十二也。</p><p>
归奇合卦之数得五与四四，则策数四九也。得九与八八，则策数四六也。得五与八八，得九与四八，则策数皆四七也。得九与四四，得五与四八，则策数皆四八也。为九者一变以应乾也，为六者一变以应坤也，为七者二变以应兑与离也，为八者二变以应艮与坎也。五与四四去挂一之数则四三十二也，九与八八去挂一之数则四六二十四也，五与八八，九与四八去挂一之数则四五二十也，九与四四，五与四八去挂一之数则四四十六也。故去其三四五六之数以成九八七六之策也。</p><p>
天一地二天三地四天五地六天七地八天九地十，参伍以变，错综其数也，如天地之相依，昼夜之相<u>一</u>交<u>一</u> 也。<b style="font-family: Simsun; font-size: large; line-height: normal;">一者数之始，而非数也。</b>故二二为四，三三为九，四四为十六，五五为二十五，六六为三十六，七七为四十九，八八为六十四，九九为八十一，<b style="font-family: Simsun; font-size: large; line-height: normal;">而一不可变也。</b>百则十也，十则一也，亦不可变也。是故数去其一而极於九，皆用其变者也。五五二十五，天数也。六六三十六，乾之策数也。七七四十九，大衍之用数也。八八六十四，卦数也。九九八十一，玄范之数也。</p><p>
大衍之数，其算法之源乎？是以算数之起，不过乎方圆曲直也。<b style="font-family: Simsun; font-size: large; line-height: normal;">乘数生数也。除数消数也。</b>算法虽多，不出乎此矣。</p><p>
阴无一，阳无十。阳得阴而生，阴得阳而成，故蓍数四而九，卦数六而十也，犹干支之相错，干以六终而支以五终也。</p><p>
三四十二也，二六亦十二也，二其十二二十四也，三八亦二十四也，四六亦二十四也。三其十二三十六也，四九亦三十六也，六六亦三十六也。四其十二四十八也，三其十六亦四十八也，六八亦四十八也。五其十二六十也，三其二十亦六十也，六其十亦六十也，皆自然之相符也。</p><p>
四九三十六也，六六三十六也，阳六而又兼阴六之半，是以九也。故以二卦言之，阴阳各三也。（周文建注：内卦外卦各有三爻）以六爻言之，天地人各二也。阴阳之中各有天地人，天地人之中各有阴阳，故参天两地而倚数也。（周文建注：六爻之中，初爻四爻为地，二爻五爻为人，三爻上爻为天，对应三才）</p><p>
<b style="font-family: Simsun; font-size: large; line-height: normal;">阳数一，衍之而十，十干之类是也。阴数二，衍之为十二，十二支十二月之类是也。</p><p>
</b>一变而二，二变而四，三变而八卦成矣。四变而十有六，五变而三十有二，六变而六十四卦备矣。</p><p>
<b style="font-family: Simsun; font-size: large; line-height: normal;">易有真数三而已矣，参天者三三而九，两地者倍三而六。</b>（周文建注：老子所谓三生万物）<b style="font-family: Simsun; font-size: large; line-height: normal;"></p><p>
参天两地而倚数，非天地之正数也。倚者拟也,拟天地正数而生也。</p><p>
</b>易之生数一十二万九千六百，总为四千三百二十世，此消长之大数，衍三十年之辰数即其数也。岁三百六十日，得四千三百二十辰，以三十乘之，得其数矣，<b style="font-family: Simsun; font-size: large; line-height: normal;">凡甲子甲午为世首，此为经世之数，始於日甲月子星甲辰子。</b>又云，此经世日甲之数，月子星甲辰子从之也。</p><p>
一十百千万亿，为奇天之数也。十二百二十千二百万二千亿二万兆，为偶地之数也。</p><p>
五十分之则为十，若参天两之则为六，两地又两之则为四，此天地分太极之数也。</p><p>
复至乾凡百有十二阳，复至坤凡八十阳。复至坤凡百有十二阴，复至乾凡八十阴。</p><p>
阳数於三百六十上盈，阴数於三百六十上缩。</p></div>
  <div class="adBottom">
    <script src="../../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='115122.html' class='pagedaohang'>【上一篇】<i>:皇极经世观物外篇衍义卷四</i></a></span><span class="tomenu"><a href="huangjijingshishu.html" title="皇极经世书" class="returnIndex">【回目录】</a>
</span><span class="toup1"><a href='115120.html' class='pagedaohang'>【下一篇】<i>：皇极经世观物外篇衍义卷二</i></a></span></div>
  <div class="adBottom">
    <script src="../../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../../js/foot.js" type="text/javascript"></script>

</body>
</html>
