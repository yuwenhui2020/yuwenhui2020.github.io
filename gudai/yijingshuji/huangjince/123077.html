<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>黄金策_总断千金赋</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/yijingshuji/huangjince/123077.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../../templets/default/css/p.css" />
<link rel="stylesheet" type="text/css" href="../../../templets/default/css/book.css" />
<script src="../../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/yijingshuji/huangjince/123077.html");
</script>
</head>
<body>
<div id="topbar">
  <div id="logo"><a href="../../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../../book_sbkk8_default.html">首页</a></li>
     
      <li><a href='../../gudai.html'>古典文学</a></li>
      <li><a href='../../../gushihui/gushihui.html'>故事会</a></li>
      <li><a href='../../../meirongyangsheng/meirongyangsheng.html'>美容养生</a></li>
      <li><a href='../../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="123077.html#" class="bds_more" data-cmd="more">分享到：</a><a href="123077.html#" class="bds_weixin" data-cmd="weixin" title="分享到微信">微信</a><a href="123077.html#" class="bds_qzone" data-cmd="qzone" title="分享到QQ空间">QQ空间</a><a href="123077.html#" class="bds_tsina" data-cmd="tsina" title="分享到新浪微博">新浪微博</a><a href="123077.html#" class="bds_tqq" data-cmd="tqq" title="分享到腾讯微博">腾讯微博</a><a href="123077.html#" class="bds_tqf" data-cmd="tqf" title="分享到腾讯朋友">腾讯朋友</a><a href="123077.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../../book_sbkk8_default.html'>主页</a> > <a href='../../gudai.html'>古代文学</a> > <a href='../yijingshuji.html'>易经书籍</a> > <a href='huangjince.html'>黄金策</a> > </div>
<div class="ad960"><script src="../../../js/ad960sougou.js" type="text/javascript"></script></div>
<div id="maincontent">
  <h1 class="articleH1">总断千金赋</h1>
  <div id="content"><span id="ad328_r">
    <script src="../../../js/article.js" type="text/javascript"></script>
    </span><p>
动静阴阳，反复变迁。虽万象之纷纭，须一理以融贯。
</p><p>
人有贤不肖之殊，卦有过不及之异。太过者损之斯成，不及者益之则利。生扶拱合，时雨滋苗；克害刑冲，秋霜杀草。长生帝旺，争如金谷之园；死墓空绝，乃是泥犁之地。日辰为六爻之主宰，喜灭项以安刘；月建乃万卦之提纲，岂助桀而为虐。最恶者岁君，宜静而不宜动；最要者身（世）位，喜扶而不喜伤。
</p><p>
世为己，应为人，大宜契合；动为始，变为终，身相<u>一</u>交<u>一</u> 争。应位遭伤不利他人之事，世爻受制岂宜自己之谋。世应俱空，人无准实；内外竞发，事必翻腾。世或<u>一</u>交<u>一</u> 重，两目顾瞻于马首；应好发动，一心似托于猿攀。用神有气无他故，所做皆成；主象徒存更被伤，凡谋不易。有伤须救，无故勿空。空逢冲而有用，合遭破以无功。自空化空，必成凶咎。
</p><p>
刑合克合，终见乖戾。动值合而绊住，静得冲而暗兴。入墓难克，带旺非空。有助有扶，衰弱休囚亦吉；贪生贪合，刑冲克害皆忘。别衰旺以明克合，辨动静以定刑冲。并不并，冲不冲，因多字眼；刑非刑，合非合，为少支神。爻遇令星，物难我害；伏居空地，事与心违。伏无提拔终徒尔，飞不推开亦枉然。空下伏神，易于引拔，制中弱主，难以维持。日伤 爻真罹其祸，爻伤日徒受其名。墓是人不冲不发，身上鬼不去不安。
</p><p>
德入卦而无谋不遂，忌临身而多阻无成。卦遇凶星，避之则吉。爻逢忌煞，敌之无伤。主象休囚怕见刑冲克害，用爻变动忌遭死墓空绝。用化用，有用无用；空化空，虽空不空。养主狐疑，墓多暧<u>一</u>昧 。化病兮损伤，化胎兮勾连。凶化长生，炽而未散。吉连沐浴，败而无成。戒回头之克我，勿反德以扶人。恶曜孤寒，怕日辰之并起；用爻重叠，喜墓库以收藏。事阴隔兮间发，心退悔兮世空。卦爻发动，须看<u>一</u>交<u>一</u> 重。动变比和，当明进退。煞生身莫将吉断，用克世勿做凶看。
</p><p>
盖生中中刑害之两防，而合处有克伤之一虑，刑害不宜临用，死绝岂可持身。动逢冲而事散，绝逢生而事成。如逢合住，须冲破以成功；若遇休囚，必生旺而成事。速则动而克世，缓则静而生身。父亡而事无头绪，福隐而事不称情。鬼虽灾祸，伏犹无气；子虽福德，多反无功。究父母推为休统，论官鬼断做祸殃。财乃禄神，子为福德。兄弟<u>一</u>交<u>一</u> 重，必至谋为多阴滞；卦身重叠，须知事体两<u>一</u>交<u>一</u> 关。虎兴而遇吉神不害其为吉，龙动而逢凶曜难其为凶。武主盗贼之事亦必官爻，雀本口舌之神然须兄弟。疾病大宜天喜，若临凶煞必生悲；出行最怕往亡，如系吉神终获利。是故吉凶神煞之多端，何如生克制化之一理。
</p><p>
鸣呼，卜易者知前则易，求占者鉴后则灵。筮必诚心，何妨子日。
</p>
<p>
【原文】动静阴阳，反复迁变
</p><p>
【解读】动就是<u>一</u>交<u>一</u> 重之爻，静就是单拆之爻，<u>一</u>交<u>一</u> 拆之爻属阴，重单之爻属阳。若爻是单拆，这谓之安静，安静的爻没有变化的理。若是<u>一</u>交<u>一</u> 重，这谓之发动，发动的爻然后有变。故此<u>一</u>交<u>一</u> <u>一</u>交<u>一</u> <u>一</u>交<u>一</u> 原是坤卦属阴，因它动了就变作单单单是乾卦属阳了。大凡物动就有个变头。为什么<u>一</u>交<u>一</u> 就变了单，重变了拆？该把那个“动”字当作一个“极”字的意思解说。古云物极则变，器满则倾，假如天气热极，天就作起风云来，倘风雨大极就可晴息了。故古注譬以谷舂之成米，以米炊之成饭，若不以谷舂，不以米炊，是不去动它了，到底谷原是谷，米原是米，岂不是不动则不变了？发动之内，也为变好，亦有变坏。阳极则变阴，阴极则变阳，这个意思就是“动静阴阳，反复迁变”了。
</p><p>
【原文】虽万象之纷纭，须一理而融贯
</p><p>
【解读】此一节只讲得一个理字，那“象”字当作“般”字解。理就是中庸之理。卦中刑冲、伏合、动静、生克制化之间，有一个一定不易之理在里头，拿这个卦理评到中庸之极至处，虽万般纷纭论头，一理可以融贯矣。
</p><p>
【原文】夫人有贤不肖之殊，卦有过不及之异，太过者损之斯成，不及者益之则利
</p><p>
【解读】贤不肖之殊，人生之不齐也，过不及之异，卦爻之不齐也。人以中庸之德为主，卦唯中和之象为美；德主中庸则无往而不善，象至中和则无求而不遂。故卦中动静、生克、合冲、空破、旺衰、墓绝、现伏等处，就有太过不及的理在焉。大凡卦理只论得中和之道，假如乱动就要搜独静之爻，安静就要看逢冲之一日，月破要出破填合，旬空要出旬值日，动待合，静待冲，克处逢生、绝处逢生、冲中逢合、合处逢冲，这些法则就是“太过者损之斯成，不及者益之则利”。旧注以用神多现为太过，以用神只一位不值旺令为无气，谓不及，其意浅矣！不知卦中无不有太过不及者，就是动静、生克合冲、旬空月破、旺衰墓绝、伏藏出现，个个字可以当它太过，亦可以当它不及。此活泼之中自有玄妙，学者宜加意参之。
</p><p>
【原文】生扶拱合，时雨滋苗
</p><p>
【解读】生我用爻者谓之生，扶我用爻者谓之扶，拱我用爻者谓之拱，合我用爻者谓之合。生者即金生水类，五行相生也。扶者即亥扶子、丑扶辰、寅持卯、辰扶未、巳扶午、未扶戌、申扶酉。拱者即子拱亥、卯拱寅、辰拱丑、午拱巳、未拱辰、酉拱申、戌拱未。合有二合、三合、****，二合者即子与丑合类，三合者即亥卯未合成木局类，****者即****卦也。此节亦承上文而言，不及者宜益之耳。倘若用神衰弱冲破，得了生扶拱合，就如旱苗得雨，则苗勃然兴之矣！倘若卦中忌神衰弱冲破，得了生扶拱合，谓之助纣为虐，其祸愈甚矣！学者宜别之，下三条仿此。
</p><p>
【原文】克害刑冲，秋霜杀草
</p><p>
【解读】克者相克，即金克木类是也。害者六害，即子害未、丑害午、寅害巳、卯害辰、申害亥、酉害戌是也。刑者即寅巳申等类是也。冲者子午相冲等类是也。此亦接上文而言，倘用神衰弱，并无生扶拱合，反见克害刑冲，故喻之秋霜杀草也。大凡刑冲克三者卦中常验，六害并无应验，尤当辨焉。
</p><p>
【原文】长生帝旺，争如金谷之园
</p><p>
【解读】长生即火长生于寅类也，帝旺即火帝旺于午类也，用神遇之，虽衰弱者亦作有气论，故以金谷譬焉。此节论用神长生帝旺在日辰上头，不言长生帝旺于变爻里边，若以变爻遇帝旺而言误矣！假如午火又化出午火来，这是伏吟卦了，有什么好处？安得以金谷喻之？大凡用神帝旺于日辰上主速；长生于日辰上主迟。盖长生犹人初生，长养以渐，帝旺犹人壮时，其力方锐，所以长生迟而帝旺速也。
</p><p>
【原文】死墓绝空，乃是泥犁之地
</p><p>
【解读】死、墓、绝皆从长生上数起，空是旬空；死者亡也，犹人病而死也；墓者蔽也，犹死而葬于墓地；绝者魇绝也，犹人死而根本断绝也；空者虚也，犹深渊薄冰之处，人不能践履也。泥犁，地狱名，言其凶也。这四者与克害刑冲意思相仿，又引有过不及之意。倘用神无生扶拱合，反遇死墓绝空，故以泥犁喻之。大凡卦中爻象，只讲得长生、墓、绝三件，向日辰是问，就是变出来的也要看，唯沐浴、冠带、临官、帝旺、衰、病、死、胎、养不可向变出之爻是问。若化出来的，当以生克冲合、进神退神、反吟伏吟论也。
</p><p>
【原文】日辰为六爻之主宰，喜其灭项以安刘
</p><p>
【解读】日辰乃卜筮之主，不看日辰则不知卦中吉凶轻重了。盖日辰能冲起、冲实、冲散那动、空、静、旺的爻象，能合能填月破之爻，衰弱的能扶助帮比，强旺的能抑挫制伏，发动的能去克得，伏藏的能去提拔，可以成得事，可以坏得事，故为六爻之主宰也。如忌神旺动，用神休囚，倘得日辰去克制那忌神，生扶了用神，凡事转凶为吉，故曰：“灭项兴刘”。
</p><p>
【原文】月建乃万卦之提纲，岂可助纣而为虐
</p><p>
【解读】月建乃卜筮之纲领，月建亦能救事坏事，故言万卦之提纲。若是卦中有忌神发动克伤用神，倘遇月建生扶那忌神，这是助纣为虐了。倘忌神克用神，如遇月建克制忌神，生扶那用神，就是救事了。凡看月建只论得生克，与日辰相同。太凡月建的祸福不过司权于月内，不能始终其事，而日辰不论久远，到底有权的。就是长生、沐浴、冠带这十二神与日辰固有干系，与月建上不过只论得月破，休囚旺相生克。今有人说衰病死墓于月建上不好，长生帝旺于月建上好，种种误传不可信也。
</p><p>
【原文】最恶者岁君，宜静不宜动
</p><p>
【解读】即本年太岁之爻曰岁君，系天子之象，既能最恶，岂不能最善？既宜安静，岂不宜发动乎？若是太岁那一爻，临忌神发动，来冲克世身用象，主灾厄不利，一岁之中屡多驳杂，故曰最恶，故宜安静。此言岁君若临忌辰则宜静而不宜动也，若是太岁那一爻动来生合世身之象，主际遇频加，一岁之中连增喜庆，当言最善，亦宜发动。若用神临之，其事必干朝廷，若日辰动爻冲之，谓之犯上，毋论公私，皆宜谨慎可也。
</p><p>
【原文】最要者身位，喜扶而不喜伤
</p><p>
【解读】身即月卦身也，“阳世则从子月起，阴世还从午月生”，其法见《启蒙节要》篇内。大抵成卦之后，看卦身现与不现，与月建、日辰、动爻有无干涉，则吉凶便知。占事为事体，占为为人身，唯喜生扶拱合，不宜克害刑冲。凡占卦以身为占事之主，故曰“最要”也。
</p><p>
【原文】世为己应为人，大宜契合；动为始变为终，最怕<u>一</u>交<u>一</u> 争
</p><p>
【解读】<u>一</u>交<u>一</u> 重为动，动则阳变为阴，阴变为阳，卦中遇此，当以动爻为事之始，变爻为事之终。发动之爻变克变冲，谓之<u>一</u>交<u>一</u> 争。凡世应宜生合用神，怕变克冲也。
</p><p>
【原文】应位遭伤，不利他人之事，世爻受制，岂宜自己之谋
</p><p>
【解读】应位者，该当一个用神解说。如占他人亦各有用神分别，或占<u>一</u>交<u>一</u> 疏之人及无尊卑之人，是应为他人也；倘占父友、家主、师傅辈，这是父母爻为用神了；子孙之友，这是子孙爻为用神了，妻妾<u>一</u>奴<u>一</u>婢，这是妻财爻为用神了。那父友、自友及子孙之友，虽是他人，当分别老幼称呼名份取用，不可一概以应位误断。如卜损益自己之事，以世爻为自己也，世若受制，岂宜自己之谋乎？
</p><p>
【原文】世应俱空，人无准实
</p><p>
【解读】此节亦引上文而言世应也。但凡谋事，势必托人，世空则自己不实，应空则他人不实，若世应皆空，彼此皆无准实，谋事无成。或世应空合，谓之虚约而无诚信。如托尊长辈谋事而得父母爻生合世爻，托之自然有益，倘或应空，总得长辈之力，而那一边不实，亦难成事也。
</p><p>
【原文】内外竞发，事必翻腾
</p><p>
【解读】竞者冲克也，发者发动也。凡占的卦内外纷纷乱动，乱冲乱击，是人情不常，必主事体反复翻腾也。
</p><p>
【原文】世或<u>一</u>交<u>一</u> 重，两目顾瞻于马首，应如发动，一心似托于猿攀
</p><p>
【解读】马首是瞻，或东或西；猱猿攀木，自心靡定。世以己言，应以人言。书曰：“应动恐他人有变，世动自己迟疑”，皆言其变迁更改，不能一其思虑耳。此引上文世应彼我之意，又引竞发有翻腾而言。其事之吉凶，总不外乎生扶拱合克害刑冲空破间耳。
</p><p>
【原文】用神有气无他故，所作皆成；主象徒存更被伤，凡谋不遂
</p><p>
【解读】用神者，如占文书、长辈，以父母爻为用神之类是也。主象者亦即用神也。“故”字该作“病”字解。何谓之病？凡用神同刑冲克害就是病了。如卦中用神旺相遇了病，可待去病日期，亦能成事；如旺相而又无刑冲克害等病，凡谋必从心所欲，无不可成矣。倘用神衰弱无气，而又遇月建日辰刑冲克害，犹如一个天元不足、瘦弱不堪的人，岂可再加之以病乎？故爻弱而又受刑冲克害者，凡事枉费心力，终无可成之理。盖用爻虽然出现，别无生助，而卦中又无原神，纵有而值空破坏者，谓之主象徒存，徒存者徒然出现也，谋事焉能遂意哉！
</p><p>
【原文】有伤须救
</p><p>
【解读】伤，伤克用神之神也；救，救护用神之神也。如申金是用神而被午火发动来克，则申爻有伤矣。若得日辰是子，或动爻是子，子去冲克午火，或亥日亥爻制伏午火，则午火有制，而申金岂非有救乎？倘月建冲克用神，得日辰去生合用神，又或日辰去克用神，卦中动出一爻生它，这便是有伤得救了。凡遇有伤得救，每事先难后易，先凶后吉，用神得救乃为有用耳。
</p><p>
【原文】无故勿空
</p><p>
【解读】故者，谓受伤的意思，“勿”字该当它“不”字解说。大凡旬空之爻，安静又遇月建日辰克制，这是有过之空了，即使出旬值日，亦不能为吉为凶，这样旬空，到底无用之空矣。若旬空之爻发动，或得月建日辰生扶拱合它，或日辰冲起它，或动爻生合它，这是无故之空，待其出旬值日得合之时，仍复能事，故曰无故之空爻，勿以为空也。虽值旬空而没有受月建日辰克伤的，不可当它真空论。又如用神化回头克，又见会局来克，来克太过，岂不是有伤了？若是日月不伤它，用神一空则不受其克，亦称“无故”矣。古有避凶之说，亦近乎无故之理。旧注误以无伤克之爻不可空，日月二建克它又宜空，大失先天之妙旨，又失是篇之文理矣。
</p><p>
【原文】空逢冲而有用
</p><p>
【解读】凡遇卦爻旬空，今人不拘吉凶，概以无用断之，殊不知见日辰冲亦有可用之处。盖冲则必动，动则不空，所以“空逢冲而有用”也。
</p><p>
【原文】合遭破以无功
</p><p>
【解读】此节独言合处逢冲。盖卦爻逢合，如同心协力，事必克济，凡谋望欲成事者，得之则无不遂矣。倘合处遇冲刑破克，唯恐奸诈小人两边破说，必生疑惑猜忌之心。如寅与亥合，本相和合，若见申日或遇申爻动来冲克寅木，则害了亥水矣。故曰：“合遭破以无功”。合者成也，和好之意；破者散也，冲开之意。凡遇成事而得合处逢冲之卦者，事必临成见散；凡欲散之事而得合处逢冲之卦者，必遂意也。冲中逢合者反是。
</p><p>
【原文】自空化空，必成凶咎
</p><p>
【解读】自空者，用爻值旬空也；化空者，亦言用爻化值旬空也；凶咎，言不能成事。此节亦引上文谋望之事，倘用爻空或用爻动化空，则动有更变，空有疑惑，事必无成，故曰“凶咎”也。
</p><p>
【原文】刑合克合，终见乖淫
</p><p>
【解读】合者和合也，凡占见之无不吉利。然人不知合中有刑有克；合而有克，终见不和合，而有刑终见乖戾。且如用神未字为财爻，午字为福爻，午与未合，然午带自刑，名为刑合。又如子字为财爻，子与丑合，丑土能克子水，谓之克合。如占妻妾，始合终背，诸事终乖戾也。
</p><p>
【原文】动值合而绊住
</p><p>
【解读】大凡动爻不遇合然后为动，若有合则绊住而不能动矣。既不能动，则不能生物克物矣。如日辰合子，须待冲其本爻日至，可应事之吉凶；如旁爻动来合之，须待冲那旁爻之日至，可应事之吉凶矣。假如用丑土财而子日合之，待未应事，子爻合之待午日应事。又如子孙爻动而被日辰合住，则不能生财，待冲动子孙期至，方有财也。余仿此。
</p><p>
【原文】静得冲而暗兴
</p><p>
【解读】大凡不发动的爻，不可言之安静，若被日辰冲之，则虽静亦动，谓之暗动。犹如人卧而被人呼唤，既不能安然而睡，即是卦中发动的能冲得安静的爻。且爻遇暗动者，犹人在私下作事也，暗动之爻生扶我，定叨私下一人帮衬；倘或克害我，定被一人在私下谋损。其理深微，应事在于合日。
</p><p>
【原文】入墓难克，带旺匪空
</p><p>
【解读】入墓难克者，言动爻入墓不能去克他爻也，又言他爻入墓不受动爻所克也。假如寅木发动本去克土，倘遇未日占卦，那木入墓于未日，或化出是未，是入墓于未爻也。则不能去克土矣。又如寅动克土，而土爻遇辰日则入墓于日辰，或化辰爻入墓于变爻，皆不受寅木之克，故曰入墓难克。旺相者即如春令木旺火相，夏令火旺土相，秋令金旺水相，冬令水旺木相，四季之月土旺金相。古谓当生者旺，所生者相是也。此爻空亡不作空论。又云旺相之爻过一旬，过旬仍有用，故曰“匪空”。
</p><p>
【原文】有助有扶，衰弱休囚亦吉
</p><p>
【解读】此节独指用神而言也。且如春天占卦，用爻属土是衰弱休囚，本为不美，倘得日辰动爻生扶拱合，虽则无气，不作休囚论，譬如贫贱之人而得贵人之提拔也。忌神倘无气，则不宜扶助也。
</p><p>
【原文】贪生贪合，刑冲克害皆忘
</p><p>
【解读】此节亦指用神而言也。倘用神遇刑冲克害，皆非美兆，若得旁有生爻合爻，则被贪生贪合，自不为患矣，故曰忘冲忘克。假如用神是巳，卦中动出寅字来，寅本刑巳，但寅木能生巳火，故巳火贪其生而忘其刑也。又如卦中动出亥字来冲克巳火，又得动出卯字来，则亥水贪生于卯而忘克于巳也；如寅字动，则亥水贪合于寅而忘冲于巳也。此乃忘克、忘冲、忘刑之例，余皆仿此，详推可也。
</p><p>
【原文】别衰旺以明克合，辨动静以定刑冲
</p><p>
【解读】此节分别衰旺、动静、生克制化阴阳之理。若独别衰旺不辨动静，则胶于所用矣。如旺爻本能克得衰爻，若安静，纵旺而不能去克衰爻了。衰爻本不能去克旺爻，若发动了就克得旺爻了。盖动犹人之起，静犹人之伏；虽则旺相不过一时目下旺，虽则衰弱亦不过目下一时衰，俟旺者退气，衰者得扶，而衰爻可克旺爻矣。如旺爻动克衰爻而无日辰救护者，立时受其克也。唯是日辰能冲克得动静之爻，即如动爻生克不得那日辰，若是月建载在卦中，那动爻也能克得它了。如此则衰旺动静之理明矣。
</p><p>
【原文】并不并，冲不冲，因多字眼
</p><p>
【解读】并者，谓卦中之爻日辰临之也，冲者，谓卦中之爻日辰冲之也。“不”字言所并之爻不能并，所冲之爻不能冲也。何谓不能并？假如子日占卦，卦中见有子爻作用神，日辰并之，倘子爻衰弱，已有日辰并之，便作旺论。然亦不可子爻化墓、化绝、化克，此谓日辰变坏，不能谓善于爻，而凶反见于本日也，故曰并不能并也。何谓不能冲？又如子日占卦，卦中见有午字作用神，日辰冲之，如子爻在卦中动来冲克午爻，若得子爻化墓、化绝、化克，此谓日辰化坏，不能为害于午，而其吉反见于本日也。故曰冲不能冲也。此二者皆因子日占卦，卦中多这个子爻变坏了，所以如此。余如此例。
</p><p>
【原文】刑非刑，合非合，为少支神
</p><p>
【解读】刑，三刑也；合，合局也。如寅巳申为三刑，丑戌未为三刑，子卯为二刑，辰午酉亥为自刑。假如卦中有寅巳二字而无申，有寅申二字而无巳，有巳申二字无寅，为少一字而不成刑也。如亥卯未为三合，申子辰为三合，巳酉丑为三合，寅午戌为三合，假如有亥卯而无未，有未卯而无亥，有亥未而无卯，为少一字而不成合也。三合三刑之法必须见全，有两爻动则刑合得一爻起，如一爻动则刑合不得两爻起了。如卦中刑合俱见全，倘俱安静便不成刑合了。如此占验就明白晓畅矣！
</p><p>
【原文】爻遇令星，物难我害
</p><p>
【解读】令星者，月建之辰也，物者，指卦中动爻而言。倘用神是月建之辰，而月建乃健旺得令星也，即使动爻来伤，何足俱哉！故曰物难为我之害也。
</p><p>
【原文】伏居空地，事与心违
</p><p>
【解读】伏者，伏神也。六爻之内无缺用神，当查本宫首卦用神为伏，卦上六爻为飞，飞为显，伏为隐。若六爻之中并无用神，而伏神又值旬空，倘无提拔者，谋事决难成就，故曰“事与心违”。
</p><p>
【原文】伏无提拔终徒尔，飞不推开亦枉然
</p><p>
【解读】亦引上文之意。伏者，言用神不现而隐伏于下也，如无日月动爻生扶拱合，谓之伏无提挈。飞者，是用神所伏之上显露神也。推者，冲也，言冲开飞神使伏神要出也。
</p><p>
【原文】空下伏神易于引拔
</p><p>
【解读】言伏神在旬空飞爻之下。盖本爻既空，犹于拦绊，则伏神得引拔而出也。引者是拱扶并之神，拔者亦生扶拱合，冲飞引伏之意。
</p><p>
【原文】制中弱主难以维持
</p><p>
【解读】制者，言月建日辰制克也；弱主者，指衰弱之爻也。如用神衰弱而又被日月二寻制克，纵得动爻生之亦不济事，盖衰弱之爻再遇日月克者，如枯枝朽树，纵有如膏之雨，难以望其生长新根。此指用神出现而言也，如伏神如是，纵遇并引亦无用矣。
</p><p>
【原文】日伤爻真罹其祸，爻伤日徒受其名
</p><p>
【解读】日辰为六爻主宰，总其事者也；六爻为日辰臣属，分治其事者也。是以日辰能刑冲克害得卦爻，卦爻不能刑冲克害于日辰也。月建与卦亦然。
</p><p>
【原文】墓中人不冲不发
</p><p>
【解读】大抵用爻入墓则多阻滞，诸事费力难成，须待日辰动爻冲之，或冲克其墓爻，方有用也。古书云：“冲空则起，破墓则开”。
</p><p>
【原文】鬼上身不去不安
</p><p>
【解读】“身”，借用而言世也。但凡官鬼持世爻上，如自己若非职役之人，以官鬼为忧疑阻滞之神，须得日辰动爻冲克去之，方可安然无虑矣。或忌神临于世上亦然，但不可克之太过，恐我亦伤。先圣曰：“人而不仁疾已甚，乱也”，唯贵得其中和耳。
</p><p>
【原文】德入卦而无谋而不遂，忌临身而多阻无成
</p><p>
【解读】德，合也，和合中自有恩情德义。故凡谋为，一神动来合世，或用神化得生合，或日辰临用合世，或日辰生合用爻，皆德入卦中，而无谋不遂矣。但合处逢冲恐有更变。倘忌神如是，则多阻而无成矣。
</p><p>
【原文】卦遇凶星避之则吉
</p><p>
【解读】凶星即是忌神。凡用爻被月建日辰伤克，不论空伏，始终受制，无处可避。如无月日伤克，独遇卦爻中忌神发动来伤，若用爻值旬空伏藏不受其克，谓之避，待冲克忌神之日，其凶自散也。如用爻出现不空便受其毒，难免其伤也，故曰：“避之则吉”。
</p><p>
【原文】爻逢忌杀敌之无伤
</p><p>
【解读】爻者用爻也，如求财以财爻为用之类是也。“敌”，救护之意，譬如求财，卦中财爻属木，倘有金爻动来克财，凶也，或得火爻发动克金，则金爻自治不暇，焉能克木？木爻无患矣！故曰：“敌之无伤”。
</p><p>
【原文】主象休囚，怕见刑冲克害，用爻变动，忌遭死墓绝空
</p><p>
【解读】主象亦言用神也，如值休囚，已不能为事矣，岂可再见刑克？如用神发动，犹人勇往直前，岂可自化墓绝？
</p><p>
【原文】用化用有用无用，空化空虽空不空
</p><p>
【解读】用神化用神，有有用之用神，有无用之用神。有用者，用神化进神；无用者，用神化退神并伏吟卦也，故以“有用无用”分别之。空爻安静则不能化空，爻发动则能化，既发动，动不空也，化出之空亦因动而化。凡动爻值空，或动爻变空，皆不作真空论，出旬有用矣。
</p><p>
【原文】养主狐疑，墓多暗昧，化病兮伤损，化胎兮勾连
</p><p>
【解读】长生、沐浴、冠带、临官、帝旺、衰、病、死、墓、绝、胎、养，此十二神，卦中唯是长生、墓、绝三件，卦卦看，爻爻要查，其余沐浴、冠带、临官、帝旺、衰、病、死、胎、养各神，俱各有生克冲合、进神退神、伏吟反吟论，不可执疑于养主狐疑，病主伤损，胎主勾连。《十八论》内已明论之，学者宜自详辨。
</p><p>
【原文】凶化长生，炽而未散
</p><p>
【解读】用爻化入长生者吉；如凶神化入长生者，则其祸根始萌，日渐增长也，必待墓绝日始锄其势。
</p><p>
【原文】吉连沐浴，败而不成
</p><p>
【解读】沐浴，其名败神，又称沐浴煞，乃无廉无<u>一</u>耻之神，其性淫败，然而有轻重之分别。即如金败于午，败中兼克；寅木败于子，败中兼生；卯木败于子，败中兼刑；水败于酉，败中兼生；土败于酉，败中兼泄气；火败于卯，败中兼生。唯占婚姻最宜忌之。倘夫择妻姻，得财爻而化沐浴兼生者，必败门风，兼克者，因奸杀身。即如诸占，倘世爻化之，生者因色坏名，克者因奸丧身，有救者险里逃生。故曰吉神不可化沐浴也。
</p><p>
【原文】戒回头之克我，勿反德以扶人
</p><p>
【解读】回头克乃用神自化忌神，如火爻化水之类是也。诸占世爻、身爻、用爻遇之不吉也。凡用神动出生合世爻，是有情于我，谋为易成也；或用神发动不来生合世身，而反生合应爻及旁爻者，皆谓反德扶人，凡占遇之，所求不易，是损己利人之象也。
</p><p>
【原文】恶曜孤寒，怕日辰之并起
</p><p>
【解读】“恶曜”，指忌神言也；“孤”，孤独无生扶拱合也；“寒”，衰弱无气也。凡占遇忌神孤寒，则永无损害我矣。唯怕日辰并起，而孤寒得势，终不免其损害，如值月建，真可畏也。
</p><p>
【原文】用爻重叠，喜墓库之收藏
</p><p>
【解读】如卦中用爻重叠太过，最喜用神之墓持临身世，谓之归我收藏也。
</p><p>
【原文】事阻隔兮间发，心退悔兮世空
</p><p>
【解读】间爻者，世应当中两爻是也。盖此二爻居世应之中，隔彼此之路，动则有人阻隔。要知何等人阻隔，以五类推之，如父母动即尊长之辈是也。凡世爻旬空其人心怠意懒，不能勇往精进以成其事，故曰“心退悔兮世空”。
</p><p>
【原文】卦爻发动须看<u>一</u>交<u>一</u> 重，动变比和当明进退
</p><p>
【解读】凡卦发动之爻须看<u>一</u>交<u>一</u> 重，<u>一</u>交<u>一</u> 主未来，重主已往。如占逃亡，见父母并朱雀发动，若爻是<u>一</u>交<u>一</u> ，当有人来报信，如值重爻，则信已先知，他仿此。动变比和者，指言进退二神也，如寅木化卯是进神，卯变寅是退神，《十八论》内详明。进主上前，退主退后。
</p><p>
【原文】煞生身莫将吉断，用克世勿作凶看，盖生中有刑害之两防，合处有克伤之一虑
</p><p>
【解读】煞者，忌神也；生者，合也；身者，如自占以世而言也。如卦中忌神发动，则有伤于用神矣，既使生合我，有何益哉？况生合之中有刑、有害、有克，如忌神生世兼有刑克者，不但谋事无成，所求不得，恐因谋而致咎。即如一人乡试于辰月癸酉日，卜得节之坎卦，世爻巳火化寅木忌神，生中带刑，又卯木忌神暗动生世，后至临场病。此是忌生身也，生中带刑也。害者相同，克者尤重。又如用神动来克世，谓之物来寻我，凡谋易就，勿因克我当作凶看，得用神克世本是吉也，不宜又去生合应爻，谓之厚于彼而薄于我，则虽用神克世，亦作凶看，不可不知也。
</p><p>
【原文】刑害不宜临用，死绝岂可持身
</p><p>
【解读】凡用神、身、世遇日辰相刑，必主不利，占事不成，占物不好，占病沉重，占人有病，占妇不贞，占文卷必破绽，占讼有刑害。动爻不过坏事，大概相仿，化者亦然，须推衰旺生克，分其轻重详之。死绝于日辰之爻临持世身用神者，诸占不利，变动化入者亦然。然有绝处逢生之辨，学者宜知。
</p><p>
【原文】动逢冲而事散
</p><p>
【解读】盖冲之一爻不可一例推之。如旬空安静之爻，逢冲曰起；旬空发动之爻，逢冲曰实；安静不空之爻，逢冲曰暗动；发动不空之爻，逢冲曰散，又曰冲脱。凡动爻而逢冲散脱者，吉不成吉，凶不能成凶也。
</p><p>
【原文】绝逢生而事成
</p><p>
【解读】大凡用神临于绝地，不可执定绝于日辰论之，用神化绝皆是也，倘遇生扶，乃凶中有救，大吉之兆，名曰“绝处逢生”。
</p><p>
【原文】如逢合住，须冲破以成功
</p><p>
【解读】卦中用神忌神遇日辰合，或自化合，或有动爻来合，不拘吉凶，皆不见效，须待冲破日期可应事之吉凶。假如用爻动来生世，凡事易成，若遇合住，则又阻滞，须待冲之日，事始有成。此下皆断日期之法也。
</p><p>
【原文】若遇休囚，必生旺而成事
</p><p>
【解读】断日期之法不可执一，当以活法推之，庶无差误。如用爻合住，因以冲之日期断矣。或用爻休囚，必生旺之期能成其事，故无气当以旺相月断之。如用爻旺相不动，则以冲动月日断之。如用爻有气发动，则以合日断之。或有气动合日辰，或日辰临之动，或日辰临之动来生合世身，即以本日断之。若用爻受制，则以制煞日月断之。若用多得时旺动，而又遇生扶，此为太旺，当以墓库日月断之。若用爻无气发动而遇生扶，即以生扶月日断之。若用爻入墓，当以冲墓冲用月日断之。若用爻旬空安静，即以出旬逢冲之日断之。若用爻旬空发动，即以出旬值日断之。若用爻发动旬空被合，即以出旬冲日断之。若用爻旬空安静被冲，即以出旬合日断之。若用爻旬空发动逢冲，谓之冲实，即以本日断之。以上断法撮其大矣，其中至妙之理，学者自当融通活变，分其轻重，别其用忌，断无差矣。
</p><p>
【原文】速则动而克世，缓则静而生身
</p><p>
【解读】此亦断日辰之法也。如来人定其迟速，若用神动而克世，来期甚速；如动而生世则迟；如静而生世则又迟矣。更宜以衰旺动静推验；则万无一错。如衰神发动克世，比旺动来克者又缓矣，余仿此。
</p><p>
【原文】父亡而事无头绪，福隐而事不称情
</p><p>
【解读】此一节指言公事，当看文书，文书即为父母爻也。凡占功名、公门、公事，以父母爻为头绪，当首赖文书，次尊官鬼，如文书爻空亡，恐事未的确。故曰：“父亡而事无头绪”。凡占私事以子孙爻为解忧喜悦之神，又为财之本源，岂可伏而不现？故曰“福德隐而事不称情”也。
</p><p>
【原文】鬼虽祸灾，伏犹无气
</p><p>
【解读】官鬼一爻，虽言其祸灾之神煞，然六爻之内亦不可无，宜出现安静，不宜藏伏，藏伏了谓之卦中无气，况那官爻诸占皆有可赖之处，故此要它。即如占名以官为用，占文书以官爻为原神，占讼以官爻为官，占病以官爻为病，占盗贼以官爻为盗贼，占怪异以官爻为怪异，占财以无官爻恐兄弟当权不无损耗。
</p><p>
【原文】子虽福德，多反无功
</p><p>
【解读】“多”，多现；“反”，受克。唯占名子孙为恶煞，除此皆以子孙之爻为福德神也。占药以子孙之爻为用神，若卦中多现，必用药杂乱，服之无功。如占求财遇子孙爻受伤，不唯无利，恐反致亏本。
</p><p>
【原文】究父母推为体统，论官鬼断作祸殃，财乃禄神，子为福德，兄弟<u>一</u>交<u>一</u> 重，必至凡谋多阻滞
</p><p>
【解读】此虽概言五类之大略，然亦有分别用之。假如占终身，以父母爻论其出身，如临贵人有煞，是官家之后，如临刑害无气，乃贫贱之儿。如占祸殃，当推官鬼附临何兽，或值玄武即盗贼之殃。财乃人之食禄，故曰“禄神”；子孙可解忧克鬼，故曰“福德”。兄弟为同辈劫财，动则克神争夺，故曰“凡谋多阻滞”也。
</p><p>
【原文】卦身重叠，须知事体两<u>一</u>交<u>一</u> 关
</p><p>
【解读】卦身即月卦身也，其法“阳世还从子月起，阴世还从午月生”，《启蒙节要》论明矣。凡卦身之爻为所占事之体也，若六爻中有两爻出现，必是鸳鸯求事，或事于两处。若带兄弟必与人同谋，兄弟克世或临官鬼发动，必有人争谋其事也。卦中不出现，事未有定向，出现生世、持世、合世，其事已定。宜出现不宜动，动则须防有变，如变坏则事变坏矣！若持世，知此事自可掌握；若临应，知此事权柄在他。或动他爻变出者，即知此人亦属其事。如子孙为僧道子侄辈类。或伏于何爻之下，亦依此类推详。如六爻飞、变、伏皆无卦身，其事根由未的，空亡墓绝者诸事难成。大抵卦身当作事体看，不可误作人身看。若占人相貌美恶，以卦身看可知矣。凡遇身克世则事寻我吉，世克身则凶，若得身爻生合世爻更吉。
</p><p>
【原文】虎兴而遇吉神，不害其为吉；龙动而逢凶曜，难掩其为凶；玄武主盗贼之事亦必官爻；朱雀本口舌之神然须兄弟；疾病大宜天喜，若临凶煞必生悲；出行最怕往亡，如系吉神终获利。是故吉凶神煞之多端，何如生克制化之一理
</p><p>
【解读】大抵卜易当执定五行六亲，不可杂以神煞乱断。盖古书神煞至京房先生作易，乱留吉凶星曜以迷惑后学，如天喜、往亡、大煞、大白虎、大玄武之类皆是。今人宗之无不敬信，然神煞太多岂能辨用？合以六兽而言其法，莫不以青龙为吉，以白虎为凶，见朱雀以为口舌，见玄武以为盗贼，不分临持用神、原神、忌神、仇神，概以六兽之性断之，大失先天之妙旨。何则？白虎动固凶也，若临所喜之爻，生扶拱合于世身，则何损于吾？故曰凶不害其为吉。青龙动固吉也，若临所忌之爻刑冲克害乎用神，则何益于事？故曰虽吉而难掩其为凶。朱雀虽主口舌，然非兄弟并临，则不能成口舌也。玄武虽主盗贼，若非官爻并临，则不能称盗贼也。盖六兽之权依于五行六亲生克故也。又如天喜吉星也，占病遇之虽大象凶恶，竟不以死断，因天喜故也，若临忌神，我必以为悲而不以为喜。往亡，凶煞也，出行遇之，虽大象吉利，竟断其凶，因死之故也，若临所喜之爻动来生扶拱合世身用爻者，吾必以为利而不以为害也。盖神煞之权轻而五行之权重故也。由是观之，遇吉则吉，遇凶则凶，系与此而不系于彼，有验于理而验于煞，何必徒取幻妄之说哉！不然，吾见其纷纷繁剧，适足以害其理而乱人心，岂能一一中节耶？盖神煞无凭，徒为断易之多歧，而不若生克制化之一理为妥，能明其理则圆神活变，自有条理而不惑矣。六亲本也，六兽末也，至于天喜、往亡、天医、丧车吉神凶煞末中之至末也。欲用之者唯六兽可也，必当急于本而缓其末。然六兽但可推其性情形状，至于吉凶得失，当专以六亲生克为主。学能如此，则本末兼赅，斯不失其妙理而一以贯之矣！
</p><p>
【原文】呜呼！卜易者知前则易
</p><p>
【解读】世人卜易皆泥古法，能变通鲜矣。故有龙<u>一</u>虎推其悲喜，水火断其雨晴，空亡便以凶看，月破皆言无用，身位定为人身，应爻概称他人，凡此之类，难以枚举。刘伯<u>一</u>温<u>一</u> 先生作是书，取理之长，舍义之短，阐古之幽，正今之失，凡世之执迷于前法者，亦莫不为这条解。有志是术者苟能究明前说，自知能变之道矣，其于易也何有？
</p><p>
【原文】求占者鉴后则灵
</p><p>
【解读】推占者固当通变，而求占者亦不可不知求卜之道也，后诚心是也。
</p><p>
【原文】筮必诚心
</p><p>
【解读】圣人作易，幽赞神明，以其道合乾坤故也。故凡卜易，必须真诚敬谨，专心求之，则吉凶祸福自无不验，今人求卜多有科头跣足，短衫露体，甚至有不焚香不洗手者，更有富贵自骄，差家人代卜，或烦亲友代卜，孰不知自虽发心而代者未必心虔？忽略如此而欲求神之咸格者，未之有也，可不慎欤？
</p><p>
【原文】何妨子日
</p><p>
【解读】阴阳历书中有“子不问卦”说，故今人多忌此日。刘国师谓吉凶之应皆感于神明，神明无往不在，无时不格，能格其神，自无不验矣。故凡卜易唯在人之诚不诚，不在日之子不子也。
</p><p>
以上全篇总说断易之法，乃通章之大旨，不如此则诸事难决，有志于是者当先观此篇，若能沉潜反复，熟读玩解，此理既明，则事至物来，迎刃而解矣！其于卜易也何有？
</p></div>
  <div class="adBottom">
    <script src="../../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a class='pagedaohang pagedaohang1'>【第一篇】</a></span><span class="tomenu"><a href="huangjince.html" title="黄金策" class="returnIndex">【回目录】</a>
</span><span class="toup1"><a href='123076.html' class='pagedaohang'>【下一篇】<i>：</i></a></span></div>
  <div class="adBottom">
    <script src="../../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../../js/foot.js" type="text/javascript"></script>

</body>
</html>
