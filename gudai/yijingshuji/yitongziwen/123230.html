<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>易童子问_第一卷</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/yijingshuji/yitongziwen/123230.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../../templets/default/css/p.css" />
<link rel="stylesheet" type="text/css" href="../../../templets/default/css/book.css" />
<script src="../../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/yijingshuji/yitongziwen/123230.html");
</script>
</head>
<body>
<div id="topbar">
  <div id="logo"><a href="../../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../../book_sbkk8_default.html">首页</a></li>
     
      <li><a href='../../gudai.html'>古典文学</a></li>
      <li><a href='../../../gushihui/gushihui.html'>故事会</a></li>
      <li><a href='../../../meirongyangsheng/meirongyangsheng.html'>美容养生</a></li>
      <li><a href='../../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="123230.html#" class="bds_more" data-cmd="more">分享到：</a><a href="123230.html#" class="bds_weixin" data-cmd="weixin" title="分享到微信">微信</a><a href="123230.html#" class="bds_qzone" data-cmd="qzone" title="分享到QQ空间">QQ空间</a><a href="123230.html#" class="bds_tsina" data-cmd="tsina" title="分享到新浪微博">新浪微博</a><a href="123230.html#" class="bds_tqq" data-cmd="tqq" title="分享到腾讯微博">腾讯微博</a><a href="123230.html#" class="bds_tqf" data-cmd="tqf" title="分享到腾讯朋友">腾讯朋友</a><a href="123230.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../../book_sbkk8_default.html'>主页</a> > <a href='../../gudai.html'>古代文学</a> > <a href='../yijingshuji.html'>易经书籍</a> > <a href='yitongziwen.html'>易童子问</a> > </div>
<div class="ad960"><script src="../../../js/ad960sougou.js" type="text/javascript"></script></div>
<div id="maincontent">
  <h1 class="articleH1">第一卷</h1>
  <div id="content"><span id="ad328_r">
    <script src="../../../js/article.js" type="text/javascript"></script>
    </span><p>
童子问曰：“‘乾，元、亨、利、贞’，何谓也？”</p><p>
<font color="#800040" face="楷体">曰：“众辞淆乱，质诸圣。《彖》者，圣人之言也。”</font></p><p>
童子曰：“然则《乾》无四德，而《文言》非圣人书乎？”</p><p>
<font color="#800040" face="楷体">曰：“是鲁穆姜之言也，在襄公之九年。”</font>
</p><p>
童子问曰：“《象》曰‘天行健。君子以自强不息’，何谓也？”</p><p>
<font color="#800040" face="楷体">曰：“其传久矣，而世无疑焉，吾独疑之也。盖圣人取象所以明卦也，故曰‘天行健，乾’，而嫌其执于象也，则又以人事言之，故曰‘君子以自强不息’。六十四卦皆然也。《易》之阙文多矣。”</font>
</p><p>
童子问曰：“《乾》曰‘用九’，《坤》曰‘用六’，何谓也？”</p><p>
<font color="#800040" face="楷体">曰：“释所以不用七八也。《乾》爻七九则变，《坤》爻八六则变。《易》用变以为占，故以名其爻也。阳过乎亢则灾，数至九而必变，故曰‘见群龙无首，吉’。物极则反，数穷则变，天道之常也，故曰‘天德不可为首也’。阴柔之动，多入于邪，圣人因其变以戒之，故曰‘利永贞’。”</font>
</p><p>
童子问曰：“《屯》之《彖》、《象》与卦之义反，何谓也？”</p><p>
<font color="#800040" face="楷体">曰：“吾不知也。”</font></p><p>
童子曰：“《屯》之卦辞曰‘勿用有攸往’，《彖》曰‘动乎险中，大亨贞’，动而大亨，其不往乎？《象》曰‘君子以经纶’，不往而能经纶乎？”</p><p>
<font color="#800040" face="楷体">曰：“居《屯》之世者，勿用有攸往，众人也，治《屯》之时者，动乎险而经纶之，大人君子也，故曰‘利建侯’。”</font>
</p><p>
童子问曰：“《象》曰‘山下出泉，蒙。君子以果行育德’，何谓也？”</p><p>
<font color="#800040" face="楷体">曰：“蒙者，未知所适之时也，处乎蒙者，果于自信其行以育德而已。《蒙》有时而发也，患乎不果于自修，以养其德而待也。”</font>
</p><p>
童子问曰：“《象》曰‘云上于天，需。君子以饮食宴乐’，何谓也？”</p><p>
<font color="#800040" face="楷体">曰：“需，须也。事有期而时将至也。云已在天，泽将施也。君子之时将及矣，少待之焉。饮食以养其体，宴安和乐以养其志，有待之道也。”</font>
</p><p>
童子问曰：“‘师，贞丈人’，何谓也？”</p><p>
<font color="#800040" face="楷体">曰：“师正于丈人也。其《彖》曰‘能以众正，可以王矣’。”</font></p><p>
童子曰：“敢问‘可以王矣’，孰能当之？”</p><p>
<font color="#800040" face="楷体">曰：“汤、武是已。彼二王者，以臣伐主，其为毒也甚矣。然其以本于顺民之欲而除其害，犹毒<u>一</u>药瞑眩以去疾也，故其《彖》又曰‘行险而顺，以此毒天下，而民从之’。”</font></p><p>
童子曰：“然则汤、武之师正乎？”</p><p>
<font color="#800040" face="楷体">曰：“凡师必正于丈人者，文王之志也。以此毒天下而王者，汤、武也。汤、武以应天顺人为心，故孟子曰‘有汤、武之心则可也’。”</font></p><p>
童子曰：“‘吉，无咎’，何谓也？”</p><p>
<font color="#800040" face="楷体">曰：“为《易》之说者，谓无咎者本有咎也，又曰善补过也。呜呼！举师之成功，莫大于王也，然不免毒天下，而仅得补过、无咎，以此见兵非圣王之所务，而汤、武不足贵也。”</font>
</p><p>
童子问曰：“‘地上有水，比。先王以建万国，亲诸侯’，何谓也？”</p><p>
<font color="#800040" face="楷体">曰：“王氏之传曰‘万国以比建，诸侯以比亲’，得之矣。盖王者之于天下，不可以独比也，故建为万国，君以诸侯，使其民各比其君，而万国之君共比于王，则视天下如身之使臂，臂之使指矣。”</font>
</p><p>
童子问曰：“《同人》之《彖》曰‘唯君子为能通天下之志’，《象》又曰‘君子以类族辨物’，何谓也？”</p><p>
<font color="#800040" face="楷体">曰：“通天下之志者，同人也；类族辨物者，同物也。夫同天下者不可以一概，必使夫各得其同也。人睽其类而同其欲，则志通；物安其族而同其生，则各从其类。故君子于人则通其志，于物则类其族，使各得其同也。”</font>
</p><p>
童子问曰：“‘天道亏盈而益谦，地道变盈而流谦，鬼神害盈而福谦，人道恶盈而好谦’，何谓也？”</p><p>
<font color="#800040" face="楷体">曰：“圣人急于人事者也，天人之际罕言焉，惟《谦》之《彖》略具其说矣。圣人，人也，知人而已。天地鬼神不可知，故推其迹；人可知者，故直言其情。以人之情而推天地鬼神之迹，无以异也。然则修吾人事而已，人事修，则与天地鬼神合矣。”</font>
</p><p>
童子问曰：“‘雷出地奋，豫。先王以作乐崇德，殷荐之上帝，以配祖考’，何谓也？”</p><p>
<font color="#800040" face="楷体">曰：“于此见圣人之用心矣。圣人忧以天下，乐以天下。其乐也，荐之上帝祖考而已，其身不与焉。众人之豫，豫其身耳。圣人以天下为心者也，是故以天下之忧为己忧，以天下之乐为己乐。”</font>
</p><p>
童子问曰：“《观》之《象》曰‘先王以省方，观民设教’，何谓也？”</p><p>
<font color="#800040" face="楷体">曰：“圣人处乎人上而下观于民，各因其方、顺其俗而教之。民知各安其生而不知圣人所以顺之者，此所谓神道设教也。”</font></p><p>
童子曰：“顺民，先王之所难欤？”</p><p>
<font color="#800040" face="楷体">曰：“后王之不戾民者鲜矣。”</font>
</p><p>
童子问曰：“‘剥，不利有攸往’。《彖》曰‘顺而止之，观象也。君子尚消息盈虚，天行也’者，何谓也？”</p><p>
<font color="#800040" face="楷体">曰：“《剥》，阴剥阳也，小人道长、君子道消之时也，故曰‘不利有攸往’。君子于此时而止，与《屯》之‘勿往’异矣。《屯》之世，众人宜勿往，而君子动以经纶之时也。剥者，君子止而不往之时也。剥尽则复，否极则泰，消必有息，盈必有虚，天道也，是以君子尚之，故顺其时而止，亦有时而进也。”</font>
</p><p>
童子问曰：“‘《复》其见天地之心乎’者，何谓也？”</p><p>
<font color="#800040" face="楷体">曰：“天地之心见乎动，《复》也，一阳初动于下矣。天地所以生育万物者本于此，故曰‘天地之心’也。天地以生物为心者也，其《彖》曰‘刚反动而以顺行’是矣。”</font></p><p>
童子曰：“然则《象》曰‘先王以至日闭关，商旅不行，后不省方’，岂非静乎？”</p><p>
<font color="#800040" face="楷体">曰：“至日者，阴阳初复之际也，其来甚微。圣人安静以顺其微，至其盛然后有所为也，不亦宜哉？”</font>
</p><p>
童子问曰：“《大过》之卦辞曰‘利有攸往，亨’，其《象》曰‘君子以独立不惧，遁世无闷’者，其往乎？其q乎？”</p><p>
<font color="#800040" face="楷体">曰：“《易》非一体之书，而卦不为一人设也。《大过》者，挠败之世可以大有为矣。当物极则反易为之力之时，是以往而必亨也，然有不以为利而不为者矣，故居是时也，往者利而亨，遁者独立而无闷。”</font>
</p><p>
童子问曰：“《坎》之卦曰‘<u>一</u>习<u>一</u> 坎’，其《彖》曰‘<u>一</u>习<u>一</u> 坎，重险也’者，何谓也？”</p><p>
<font color="#800040" face="楷体">曰：“《坎》因重险之象，以戒人之慎<u>一</u>习<u>一</u> 也。<u>一</u>习<u>一</u> 高山者可以追猿猱，<u>一</u>习<u>一</u> 深渊者至能泅泳出没以为乐。夫险可<u>一</u>习<u>一</u> ，则天下之事无不可为也。是以圣人于此戒人之<u>一</u>习<u>一</u> 恶而不自知，诱人于<u>一</u>习<u>一</u> 善而不倦，故其《象》曰‘君子以常德行，<u>一</u>习<u>一</u> 教事’也。”</font>
</p><p>
童子问曰：“‘咸，取女吉’，何谓也？”</p><p>
<font color="#800040" face="楷体">曰：“咸，感也。其卦以刚下柔，故其《彖》曰‘男下女’，是以‘取女吉’也。”</font></p><p>
童子又曰：“然则男女同类欤？”</p><p>
<font color="#800040" face="楷体">曰：“男女睽而其志通，谓各睽其类也。凡柔与柔为类，刚与刚为类。谓感必同类，则以柔应柔，以刚应刚，可以为咸乎？故必二气<u>一</u>交<u>一</u> 感，然后为咸也。夫物类同者自同也，何所感哉？惟异类而合，然后见其感也。铁石，无情之物也，而以磁石引针，则虽隔物而应。《彖》曰‘观其所感，而万物之情可见’者，谓此类也。”</font></p><p>
童子又曰：“然则圣人感人心而天下和平，是果异类乎？”</p><p>
<font color="#800040" face="楷体">曰：“天下之广，蛮夷戎狄、四海九州之类，不胜其异也。而能一以感之，此王者所以为大，圣人所以为能。”</font>
</p><p>
童子问曰：“‘恒，利有攸往’，‘终则有始’，何谓也？”</p><p>
<font color="#800040" face="楷体">曰：“恒之为言久也，所谓穷则变，变则通，通则久也。‘久于其道者’，知变之谓也。天地升降而不息，故曰‘天地之道久而不已也’。日月往来，与天偕行而不息，故曰‘日月得天而能久照’。四时代谢，循环而不息，故曰‘四时变化而久成’。圣人者，尚消息盈虚，而知进退存亡者也，故曰‘圣人久于其道而化成’。”</font>
</p><p>
童子问曰：“‘遁，亨，小利贞’，何谓也？”</p><p>
<font color="#800040" face="楷体">曰：“《遁》，阴进而阳遁也。遁者，见之先也。阴进至于否，则不正利矣。《遁》者阴浸而未盛，阳能先见而遁，犹得小利其正焉。”</font>
</p><p>
童子问曰：“‘明入地中，明夷。君子以莅众，用晦而明’，何谓也？”</p><p>
<font color="#800040" face="楷体">曰：“日，君象也，而下入于地，君道晦而天下暗矣。大哉！万物各得其随，则君子向晦而入宴息。天下暗而思明，则君子出而临众。商纣之晦，周道之明也，因其晦发其明，故曰‘用晦而明’。”</font></p><p>
童子曰：“然则圣人贵之乎？”</p><p>
<font color="#800040" face="楷体">曰：“不贵也。圣人非武王而贵文王矣。”</font>
</p><p>
童子问曰：“‘家人，利女贞’，何谓也？其不利君子之正乎？”</p><p>
<font color="#800040" face="楷体">曰：“是何言欤！《彖》不云乎：‘女正位乎内，男正位乎外也。’”</font></p><p>
童子曰：“然则何为独言利女正？”</p><p>
<font color="#800040" face="楷体">曰：“家道主于内，故女正乎内，则一家正矣。凡家人之祸，未有不始于女子者也，此所以戒也。呜呼！事无不利于正，未有不正而利者。圣人于卦，随事以为言，故于《坤》则利牝马之正，于《同人》则利君子正，于《明夷》则利艰正，于《家人》则利女正。”</font>
</p><p>
童子问曰：“《睽》之《彖》与卦辞之义反，何谓也？”</p><p>
<font color="#800040" face="楷体">曰：“吾不知也。”</font></p><p>
童子曰：“《睽》之卦曰‘小事吉’，《彖》曰‘睽之时用大矣哉’。”</p><p>
<font color="#800040" face="楷体">曰：“小事睽则吉，大事睽则凶也。凡睽于此者，必有合于彼。地睽其下而升，天睽其上而降，则上下<u>一</u>交<u>一</u> 而为泰，是谓小睽而大合。使天地睽而上下不<u>一</u>交<u>一</u> ，则否矣。圣人因其小睽而通其大利，故曰‘天地睽而其事同，男女睽而其志通，万物睽而其事类’，其《象》又曰‘君子以同而异’。”</font>
</p></div>
  <div class="adBottom">
    <script src="../../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a class='pagedaohang pagedaohang1'>【第一篇】</a></span><span class="tomenu"><a href="yitongziwen.html" title="易童子问" class="returnIndex">【回目录】</a>
</span><span class="toup1"><a href='123229.html' class='pagedaohang'>【下一篇】<i>：</i></a></span></div>
  <div class="adBottom">
    <script src="../../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../../js/foot.js" type="text/javascript"></script>

</body>
</html>
