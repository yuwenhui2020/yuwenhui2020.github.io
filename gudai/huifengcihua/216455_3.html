<?xml version="1.0" encoding="gb2312"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=gb2312" />
<title>蕙风词话_●卷二</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<script src="/js/dm.js" type="text/javascript"></script>
<link href="/css/wap2011.css" rel="stylesheet" type="text/css" />
<script src="http://apps.bdimg.com/libs/jquery/2.1.4/jquery.min.js"></script>
</head>
<body class="body">
<div class="mtop"> <a href="/" class="mindex"><img src="/images/mindex.png" alt="回主页" /></a>
  <div class="mTitle"><a href="/" class="htitle1">天涯知识库</a> ・ <a href="/gudai/huifengcihua/">蕙风词话</a></i></div>
  <span class="mmenu" id="mmenu"><img src="/images/mmenu.png" alt="目录" /></span> </div>
<div class="mnav" id="mnav"> <a href="/" targent="_blank">首页</a> <a href="/zuowen/" targent="_blank">作文</a> <a href="/gudai/" targent="_blank">古代文学</a> <a href="/jiankangbaojian/" targent="_blank">健康保健</a> <a href="/jiankangyinshi/" targent="_blank">健康饮食</a> <a href="/xiandai/" targent="_blank">现代小说</a> <a href="/gushihui/" targent="_blank">故事会</a> <a href="/waiguo/" targent="_blank">外国文学</a> <a href="/shenghuochangshi/" targent="_blank">生活常识</a> <a href="/meirongyangsheng/" targent="_blank">美容知识</a> <a href="/lishigushi/" targent="_blank">历史故事</a> <a href="/wangluoxiaoshuo/" targent="_blank">网络小说</a> <a href="/juqingjianjie/" targent="_blank">剧情简介</a> <a href="/wangmingdaquan/" targent="_blank">网名大全</a> <a href="/shuoshuo/" targent="_blank">说说大全</a> <a href="/caipudaquan/" targent="_blank">菜谱大全</a>  </div>
<div class="search searchtop">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01 content02">
  <script src="/js/pic.js" type="text/javascript"></script>
</div>
<div class="daohang"><strong>位置:</strong><a href='http://3g.sbkk8.com/'></a> > <a href='/gudai/'>古代文学</a> > <a href='/gudai/huifengcihua/'>蕙风词话</a> > </div>
<div class="kind">
  <h1 class="h11">●卷二</h1>
</div>
<div class="articleContent"> <p>○词有穆之一境 </p>
<p>词有穆之一境，静而兼厚、重、大也。淡而穆不易，浓而穆更难。知此，可以读《花间集》。 </p>
<p>○花间不易学 </p>
<p>《花间》至不易学。其蔽也，袭其貌似，其中空空如也。所谓麒麟楦也。或取前人句中意境，而纡折变化之，而雕琢、句勒等弊出焉。以尖为新，以纤为艳，词之风格日靡，真意尽漓，反不如国初名家本色语，或犹近于沉着、浓厚也。庸讵知《花间》高绝，即或词学甚深，颇能窥两宋堂奥，对于《花间》，犹为望尘却步耶。 </p>
<p>○唐词与诗近 </p>
<p>唐贤为词，往往丽而不流，与其诗不甚相远。刘梦得《忆江南》云：“春去也，多谢洛城人。弱柳从风疑举袂，丛兰`露似沾巾。独坐亦含颦。”流丽之笔，下开北宋子野、少游一派。唯其出自唐音，故能流而不靡。所谓“风流高格调”，其在斯乎。前调云：“犹有桃花流水上。无辞竹叶醉尊前。”《球乐》云：“春早见花枝，朝朝恨发迟。及看花落后，却忆未开时。”亦皆流丽之句。 </p>
<p>○晚唐诗有词境 </p>
<p>段柯古词仅见《闲中好》，寥寥十许字，殊未餍人意。《海山记》中隋炀帝《望江南》八阕，或云柯古所托，亦无U据。余喜其《折杨柳》诗“公子骅骝往何处。绿阴堪系紫游缰”。此等意境，入词绝佳。晚唐人诗集中往往而有。盖词学浸昌，其机郁勃，弗可遏矣。 </p>
<p>○李德润词极形容之妙 </p>
<p>李德润《临江仙》云：“强整娇姿临宝镜，小池一朵芙蓉。”是人是花，一而二，二而一。句中绝无曲折，却极形容之妙。昔人名作，此等佳处，读者每易忽之。 </p>
<p>○欧阳炯艳词 </p>
<p>《花间集》欧阳炯《浣溪沙》云：“兰麝细香闻喘息。绮罗纤缕见肌肤。此时还恨薄情无。”自有艳词以来，殆莫艳于此矣。半塘僧骛曰：“奚翅艳而已，直是大且重。”苟无《花间》词笔，孰敢为斯语者。 </p>
<p>○徐鼎臣诗是词境 </p>
<p>徐鼎臣《梦游》诗：“绣幌银屏杳霭间。若非魂梦到应难。”之词中，是绝好意境。又云：“蘸甲递觞纤似玉，含词忍笑腻于檀。”则直是《花间》丽句。当时风会所趋，不期然而自致此耳。 </p>
<p>○韩持国词深静 </p>
<p>词境以深静为至。韩持国《胡捣练令》过拍云：“燕子渐归春悄。帘幕垂清晓。”境至静矣，而此中有人，如隔蓬山。思之思之，遂由浅而见深。盖写景与言情，非二事也。善言情者，但写景而情在其中。此等境界，唯北宋人词往往有之。持国此二句，尤妙在一“渐”字。 </p>
<p>○晏叔原词序 </p>
<p>晏叔原词自序曰：“始时沈十二廉叔、陈十君龙［或作宠。］家有莲、鸿、苹、云，清讴娱客。”廉叔、君龙殆亦风雅之士，竟无篇阕流传，并其名亦不可考。宋兴百年已还，凡著名之词人，十九《宋史》有传，或}见父若兄传。大抵黄阁钜公，乌衣华胄。即名位稍逊者，亦不获二三焉。当时词称极盛，乃至青楼之妙姬，秋坟之灵鬼，亦有名章俊语，载之曩籍，流为美谈。万不至章甫缝掖之士，尺板斗食流，独无含咀宫商、规抚秦柳者。矧天子右文，群公操雅，提倡甚非无人，而卒无补于湮没不彰，何耶。国初顾梁汾有言：“燠凉之态，浸淫而入于风雅。”良可浩叹。即北宋词人以观，盖此风由来旧矣。即如叔原，其才庶几跨灶，其名殆犹恃父以传。夫传不传亦何足轻重之有，唯是自古迄今，不知埋没几许好词。而其传者，或反不如不传者之可传。是则重可惜耳！ </p>
<p>○小山阮郎归 </p>
<p>小山词《阮郎归》云：“天边金掌露成霜。云随雁字长。绿杯红袖趁重阳。人情似故乡。兰佩紫，菊簪黄。殷勤理旧狂。欲将沉醉换悲凉。清歌莫断肠。”“绿杯”二句，意已厚矣。“殷勤理旧狂”，五字三层意。“狂”者，所谓一肚皮不合时宜，发见于外者也。狂已旧矣，而理之，而殷勤理之，其狂若有甚不得已者。“欲将沉醉换悲凉”，是上句注脚。“清歌莫断肠”，仍含不尽之意。此词沉着厚重，得此结句，便觉竟体空灵。小晏神仙中人，重以名父之贻，贤师友相与沆瀣，其独造处，岂凡夫肉眼所能见及。“梦魂惯得无拘管，又逐扬花过谢桥”，以是为至，乌足与论《小山词》耶。 </p>
<p>○东坡青玉案 </p>
<p>东坡词《青玉案・用贺方回韵，送伯固归吴中》，歇拍云：“作个归期天应许。春衫犹是，小蛮针线，曾湿西湖雨。”上三句，未为甚艳。“曾湿西湖雨”是清语，非艳语。与上三句相连属，遂成奇艳、绝艳，令人爱不忍释。坡公天仙化人，此等词犹为非其至者，后学已未易矸缕渫蛞弧 </p>
<p>○秦少游卓然名家 </p>
<p>有宋熙丰间，词学称极盛。苏长公提倡风雅，为一代山斗。黄山谷、秦少游、晁无咎，皆长公之客也。山谷、无咎皆工倚声，体格于长公为近。唯少游自辟蹊径，卓然名家。盖其天分高，故能抽秘骋妍于寻常J染之外。而其所以契合长公者独深。张文潜《赠李德载诗》有云：“秦文倩丽舒桃李。”彼所谓文，固指一切文字而言。若以其词论，直是初日芙蓉，晓风杨柳，倩丽之桃李，容犹当之有愧色焉。王晦叔《碧鸡漫志》云，黄晁二家词，皆学坡公，得其七八。而于少游独称其俊逸精妙，与张子野并论，不言其学坡公，可谓知少游者矣。 </p>
<p>○李方叔虞美人 </p>
<p>李方叔《虞美人》过拍云：“好风如扇雨如帘。时见岸花汀草、涨痕添。”春夏之交，近水楼台，U有此景。“好风”句绝新，似乎未经人道。歇拍云：“碧芜千里思悠悠。唯有霎时凉梦，到南州。”尤极淡远清疏之致。 </p>
<p>○东山词融景入情 </p>
<p>东山词：“归卧文园犹带酒。柳花飞度画堂阴。只凭双燕话春心。”“柳花”句融景入情，丰神独绝。近来纤佻一派，误认轻灵，此等处何曾梦见。 </p>
<p>○竹友善言愁 </p>
<p>竹友词，《留董之南过七夕》，《蝶恋花》后段云：“君似庾郎愁几许。万斛愁生，更作征人去。留定征鞍君且住。人间岂有无愁处。”循环无端，含意无尽，小谢可谓善言愁。 </p>
<p>○宋词用衬字 </p>
<p>取其能达句中之意，而付之歌喉又抑扬顿挫，悦人听闻。所谓迟其声以媚之也。两宋人词间亦有用衬字者。王晋卿云：“烛影摇红向夜阑，乍酒醒、心情懒。”“向”字、“乍”字是衬字。据词谱，烛影摇红第二句七字，应仄平仄仄平平仄。周美成云：“黛眉巧画宫妆浅”，不用衬字，与换头第二句同。 </p>
<p>○周姜词朴厚 </p>
<p>元人沈伯时作《乐府指迷》，于《清真词》推许甚至。唯以“天便教人，霎时厮见何妨”。“梦魂凝想鸳侣”等句为不可学，则非真能知词者也。清真又有句云：“多少暗愁密意，唯有天知。”“最苦梦魂、今宵不到伊行。”“拌今生、对花对酒，为伊泪落。”此等语愈朴愈厚，愈厚愈雅，至真之情，由性灵肺腑中流出，不妨说尽而愈无尽。南宋人词如姜白石云：“酒醒波远，正凝想、明素袜。”庶几近似。然已微嫌刷色。诚如清真等句，唯有学之不能到耳。如曰不可学也，讵必颦眉搔首，作态几许，然后出之，乃为可学耶。明已来词纤艳少骨，致斯道为之不尊，未始非伯时之言阶之厉矣。窃尝以刻印比之，自六代作者以萦纡拗折为工，而两汉方正平直之气荡然无复存者。救敝起衰，欲求一丁敬身、黄大易，而未易遽得。乃至倚声小道，即亦将成绝学，良可慨夫。 </p>
<p>○周谢词熨帖入微 </p>
<p>清真词《望江南》云：“惺忪言语胜闻歌。”谢希深《夜行船》云：“尊前和笑不成歌。”皆熨帖入微之笔。 </p>
<p>○李萧远词轻倩 </p>
<p>李萧远《点绛唇》后段云：“碧水黄沙，梦到寻梅处。花无数。问花无语。明月随人去。”意境不求甚深，读者悦其轻倩。竹《词综》首录此阕。此等词固浙西派之初祖也。其《鹊桥仙》云：“小舟谁在落梅。正梦绕、清溪烟雨。”《西江月》云：“琼H珠珥下秋空，一笑满天鸾凤。”皆惊句，可诵。 </p>
<p>○廖世美《烛影摇红》过拍云：“塞鸿难问，岸柳何穷，别愁纷絮。”神来之笔，即已佳矣。换头云：“催促年光，旧来流水知何处。断肠何必更残阳，极目伤平楚。晚霁波声带雨，悄无人、舟横古渡。”语淡而情深。令子野、太虚辈为之，容或未必能到。此等词一再吟诵，辄沁入心脾，毕生不能忘。《花庵绝妙词选》中，真能不愧“绝妙”二字，如世美之作，殊不多觏。 </p>
<p>○何|之丽句 </p>
<p>何|之《小重山》“玉船风动酒鳞红”之句，见称于时。此特丽句云尔。临邛高耻庵云：［（见《词品》。）“譬如云锦月钩，造化之巧，非人琢也。此等句在天壤间有限。”似乎奖许太过。余喜其换头：“车马去。路随芳草远”十字，其淡入情，其丽在神。 </p>
<p>○李词袭梅诗 </p>
<p>梅宛陵诗：“不上楼来今几日，满城多少柳丝黄。”《晁氏客语》记欧公云：“非圣俞不能到。”［宋无名氏《爱日斋丛钞》。］按李易安词：“几日不来楼上望，粉红香白已争妍。”由此脱胎，却自是词笔。［按：此二句乃清人词。］ </p>
<p>○赵忠简词 </p>
<p>赵忠简词，王氏四印斋刻入《南宋四名臣词》。清刚沉至，卓然名家，故君故国之思，流溢行闲句里。如《鹧鸪天・建康上元作》云：“客路那知岁序移，忽惊春到小桃枝。天涯海角悲凉地，记得当年全盛时。 </p>
<p>花弄影，月流辉。水精宫殿五云飞。分明一觉华胥梦。回首东风泪满衣。”《洞仙歌》后段云：“可怜窗外竹，不怕西风，一夜潇潇弄疏响。奈此九回肠，万斛清愁、人何处，邈如天样。纵陇水秦云、阻归音，便不许时闲、梦中寻访。”其它断句，尤多促节哀音，不堪卒读。而卷端《蝶恋花》乃有句云：“年少凄凉天付与。更堪春思萦离绪。”闲情绮语，安在为盛德之累耶。 </p>
<p>○填词要襟抱 </p>
<p>填词第一要襟抱。唯此事不可强，并非学力所能到。向伯恭《虞美人》过拍云：“人怜贫病不堪忧。谁识此心如月正涵秋。”宋人词中，此等语未易多觏。 </p>
<p>○竹斋词句 </p>
<p>竹斋词句：“桂树深狭巷通。”颇能硇催居幽邃之趣。若换用它树，意境便逊。 </p>
<p>○曾宏父浣溪沙 </p>
<p>曾宏父《浣溪沙》云：“紫禁正须红药句，清江莫与白鸥盟。”寻常称美语，出以雅令之笔，阅之便不生厌。此酬赠词之别开生面者。 </p>
<p>○荣咏梅 </p>
<p>大卿荣N《咏梅》［南乡子］云：“江上野梅芳。粉色盈盈照路旁。闲折一枝和雪嗅，思量。似个人人玉体香。 </p>
<p>特此起愁肠。此恨谁人与寄将。山馆寂寥天欲暮，凄凉。人转迢迢路转长。”（见《梅苑》）。“似个”句艳而质，犹是宋初风格，花间之遗。N，字仲思，《宋史》有传。 </p>
<p>○辛词陈诗 </p>
<p>《吹剑录》云：“古今诗人间出，极有佳句。无人收拾，尽成遗珠。陈秋塘诗：‘不知筋力衰多少。但觉新来懒上楼。’”按此二句乃稼轩词《鹧鸪天》歇拍。稼轩倚声大家，行辈在秋塘稍前，何至取材秋塘诗句。秋塘平昔以才气自豪，亦岂肯沿袭近人所作。或者俞文豹氏误记辛词为陈诗耶。此二句入词则佳，入诗便稍觉未合。词与诗体格不同处，其消息即此可参。 </p>
<p>○东浦用冤家 </p>
<p>《东浦词》［且坐令］云：“但冤家、何处贪欢乐。引得我心儿恶。”毛子晋刻入《六十家词》，以“冤家”字涉俚，跋语讥之。按宋蒋津《苇航纪谈》：“作词者流，多用冤家为事。初未知何等语，亦不知所出。后阅《烟花记》，有云：冤家之说有六，情深意浓，彼此牵系，宁有死耳，不怀异心，所谓冤家者一。两情相系，阻隔万端，心想魂飞，寝食俱废，所谓冤家者二。长亭短亭，临歧分袂，黯然销魂，悲泣良苦，所谓冤家者三。山遥水远，鱼雁无凭，梦寝相思，柔肠寸断，所谓冤家者四。怜新弃旧，孤恩负义，恨切惆怅，怨深刻骨，所谓冤家者五。一生一死，触景悲伤，抱恨成疾，迨与俱逝，所谓冤家者六。此语虽鄙俚，亦余之乐闻耳”云云。朴质为宋词之一格，此等字不足为疵病。唯是宋人可用，吾人断不敢用。若用之而亦不足为疵病，则VV乎入宋人之室矣。 </p>
<p>○词有理脉可寻 </p>
<p>词亦文之一体。昔人名作，亦有理脉可寻，所谓蛇灰蚓线之妙。如范石湖《眼儿媚・萍乡道中》云：“酣酣日脚紫烟浮。妍暖试轻裘。困人天气，醉人花底，午梦扶头。 </p>
<p>春慵恰似春塘水，一片e纹愁。溶溶泄泄，东风无力，欲皱还休。”“春慵”紧接“困”字“醉”字来，细极。 </p>
<p>○陈梦弼和石湖词 </p>
<p>陈梦弼和石湖《鹧鸪天》云：“指剥春葱去采苹。衣丝秋藕不沾尘。眼波明处偏宜笑。眉黛愁来也解颦。 </p>
<p>巫峡路，忆行云。几番曾梦曲江春。相逢细把银G照，犹恐今宵梦似真。”歇拍用晏叔原“今宵剩把银G照，犹恐相逢是梦中”句，恐梦似真，翻新入妙，不特不嫌沿袭，几于青胜于蓝。 </p>
<p>○韩南涧霜天晓角 </p>
<p>韩南涧《霜天晓角》起调云：“几声残角。月照梅花薄。”歇拍云：“莫把玉肌相映，愁花见，也羞落。”花羞玉肌，其海棠、芍药之流亚乎。对于梅花，殊未易言。人世几曾见此玉肌也。 </p>
<p>○王质西江月 </p>
<p>宋王质《西江月・借江梅蜡梅为意寿董守》云：“试将花蕊数层层，犹比长年不尽。”元李庭《水调歌头・史侯生朝》云：“侧听称觞新语，一滴愿增一岁，门外酒如川。”并巧语不涉纤。 </p>
<p>○王质江城子 </p>
<p>王质《江城子》句云：“得到钗梁容略住，无分做、小蜻蜓。”未经人道。 </p>
<p>○仲弥性浪淘沙 </p>
<p>仲弥性《浪淘沙》过拍云：“看尽风光花不语，却是多情。”语淡而深。《忆秦娥・咏木犀》后段云：“佳人敛笑贪先折。重新为翦斜斜叶。斜斜叶。钗头常带，一秋风月。”末二句，赋物上乘，可药纤滞之失。 </p>
<p>○程文简寿词 </p>
<p>程文简大昌《临江仙・和正卿弟生日》云：“紫荆同本但殊枝。直须投老日，常似有亲时。”《感皇恩・淑人生日》云：“人人戴白，独我青青常保。只将平易处，为蓬岛。”此等句非性情厚、阅历深，未易道得。元刘静修《樵庵词》王利夫寿云：“吾乡先友今谁健。西邻王老时相见。每见忆先公。音容在眼中。 </p>
<p>今朝故人子。为寿无多事。唯愿岁长丰。年年社酒同。”余极喜诵之，与文简词庶几近似。 </p>
<p>○洪文惠盘洲词 </p>
<p>《织余琐述》：宋洪文惠《盘洲词》，余最喜其《生查子》歇拍云：“春色似行人，无意花间住。”《渔家傲引》后段云：“半夜船桥北岸。三杯睡着无人唤。睡觉只疑桥不见。风已变。缆绳吹断船头转。”意境亦空灵可喜。蕙风云：余所喜异于是。《渔家傲引》云：“子月水寒风又烈。巨鱼漏网成虚设。圉圉从它归丙穴。谋自拙。空归不管旁人说。 </p>
<p>昨夜醉眠西浦月。今宵独钓南溪雪。妻子一船衣百结。长欢悦。不知人世多离别。”委心任运，不失其为我。知足长乐，不愿乎其外。词境有高于此者乎？是则非娱所能识矣。 </p>
<p>○曹冠燕喜词 </p>
<p>宋曹冠《燕喜词》［凤栖梧］云：“飞絮撩人花照眼。天阔风微，燕外晴丝卷。”状春情景色绝佳。每值香南研北，展卷微吟，便觉日丽风暄，淑气扑人眉宇。全帙中似此佳句，竟不可再得。 </p>
<p>○姚进道箫台公余词 </p>
<p>姚进道《箫台公余词》，《浣溪沙・青田赵宰席闲作》云：“醉眼斜拖春水绿。黛眉低拂远山浓。此情都在酒杯中。”《鹧鸪天》：“县有花名日日红。”《高仲坚席闲作》云：“夜深莫放西风入，频遣司花许锦P。”《瑞鹧鸪・赏海棠》云：“一抹霞红匀醉脸，恼人情处不须香。”《如梦令・水仙用雪堂韵》云：“钩月衬凌波，仿佛湘江烟路。”《行香子・抹利花》云：“香风轻度，翠叶柔枝。与玉郎摘，美人戴、总相宜。”《好事近・重午前三日》云：“梅子欲黄时，霖雨晚来初歇。谁在绿窗深处，把彩丝双结。 </p>
<p>浅斟低唱笑相偎，映一团香雪。笑指墙头榴花，倩玉郎轻折。”进道名述尧，钱塘人。南宋理学家张子韶诗云：“环顾天下间，四海唯三友。”三友者，施彦执、姚进道、叶先觉，其见重于时如此。顾亦能为绮语、情语。可知《兰畹》、《金荃》，何损于言坊行表也。（按：姚述尧与张子韶之友姚进道，非同一人。姚述尧至淳熙末尚在，而姚进道则卒于绍兴年间或更早。朱竹跋《箫台公余词》已误为一人，后人咸承其误。） </p>
<p>○魏杞咏梅 </p>
<p>两宋钜公大僚，能词者多，往往不脱簪绂气。魏文节杞《虞美人・咏梅》云：“只应明月最相思。曾见幽香一点、未开时。”轻清婉丽，词人之词。专对抗节之臣，顾亦能此。宋广平铁石心肠，不辞为梅花作赋也。 </p>
<p>○刘潜夫风入松 </p>
<p>刘潜夫《风入松・福清道中作》云：“多情唯是灯前影，伴此翁同去同来。逆旅主人相问，今回老似前回。”语真质可喜。 </p>
<p>○后玉楼春 </p>
<p>后《玉楼春》云：“男儿西北有神州，莫滴水西桥畔泪。”杨升庵谓其壮语足以立懦，此类是已。 </p>
<p>○赵俞词 </p>
<p>陈藏一《话腴》：“赵昂总管始肄业临安府学，困踬无聊赖遂脱儒冠从禁弁，升御前应对。一日侍阜陵跸之德寿宫，高庙宴席间，问今应制之臣，张抡之后为谁。阜陵以昂对。高庙俯睐久之。知其尝为诸生，命赋拒霜词。昂奏所用腔，令《缀婆罗门引》。又奏所用意，诏自述其梗概。即赋就进呈云：‘暮霞照水。水边无数木芙蓉。晓来露湿轻红。十里锦丝步障，日转影重重。向楚天空迥，人立西风。 </p>
<p>夕阳道中。叹秋色、与愁浓。寂寞三秋粉黛，临鉴妆慵。施朱太赤，空惆怅，教妾若为容。花易老、烟水无穷。’高庙喜之。赐银绢加等。仍俾阜陵与之转官。我朝之奖励文人也如此。”此事它书未载。淳熙间，太学生俞国宝以题断桥酒肆屏风上风入松词“一春常费买花钱”云云，为高宗所称赏，即日予释褐。此则屡经记载，稍涉倚声者知之。其实赵词近沉着，俞第流美而已。以体格论，俞殊不逮赵。顾当时盛称，以其句丽可喜，又谐适便口诵，故称述者多。文字以投时为宜，词虽小道，可以窥显晦之故。古今同揆，感慨系之矣。 </p>
<p>○姜白石鹧鸪天 </p>
<p>姜白石鹧鸪天云：“笼纱未出马先嘶。”七字写出华贵气象，却淡隽不涉俗。 </p>
<p>○罗子远清平乐 </p>
<p>罗子远《清平乐》“两桨能吴语”，五字甚新。杨柳渡头，倚花荡口，暖风十里，翦水咿哑，声愈柔而景愈深。尝读《饮水词》［望江南］云：“江南好，虎阜晚秋天。山水总归诗格秀，笙箫恰称语音圆。人在木兰船。”“笙箫”句与此“两桨”句，同一妙于领会。 </p>
<p>○刘改之词 </p>
<p>刘改之词格本与辛幼安不同。其《龙洲词》中，如《贺新郎・赠张彦功》云：“谁念天涯牢落况，轻负暖烟浓雨。记酒醒、香销时语。客里归鞯须早发。怕天寒、风急相思苦。”前调云：“衣袂京尘曾染处，空有香红尚软。料彼此、魂销肠断。”又云：“但托意、焦琴纨扇。莫鼓琵琶江上曲，怕荻花枫叶俱凄怨。”《祝英台近・游东园》云：“晚来约住青骢，踏花归去，乱红碎、一庭风月。”《唐多令・八月五日安远楼小集》云：“柳下系船犹未稳，能几日、又中秋。”《醉太平》云：“翠绡香暖云屏。更那堪酒醒。”此等句，是其当行本色。蒋竹山伯仲闲耳，其激昂慨慷诸作，乃刻意砟庥装病Ｖ寥纭肚咴按骸贰岸肪棋榧纭痹圃疲则尤砟舛失之太过者矣。《词苑丛谈》云：“刘改之一妾，爱甚。淳熙甲午，赴省试，在道赋《天仙子》词。到建昌游麻姑山，使小童歌之，至于堕泪。二更后，有美人执拍板来，愿唱曲劝酒。即赓前韵‘别酒未斟心已醉’云云。刘喜，与之偕东。其后临江道士熊若水为刘作法，则并枕人乃一琴耳。携至麻姑山焚之。”（按：此事出宋洪迈《夷坚志》）改之忍乎哉，是可忍也，孰不可忍也。此物良不俗。虽曰灵怪，即亦何负于改之。世间万事万物，形形色色，孰为非幻。改之得唱曲美人，辄忘甚爱之妾，则其所赋之词，所堕之泪，举不得谓真。非真即幻，于琴何责焉。焚琴鬻鹤，伧父所为，不图出之改之，吾为斯琴悲，遇人之不淑。何物临江道士，尤当深恶痛绝者也。龙洲词变易体格，迎合稼轩，与琴精幻形求合何以异。吾谓改之宜先自焚其稿。 </p>
<p>○杨济翁词 </p>
<p>“离恨做成春夜雨。添得春江，i地东流去。弱柳系船都不住。为君愁绝听鸣橹。”杨济翁《蝶恋花》前段也。婉曲而近沉着，新颖而不穿凿，于词为正宗中之上乘。 </p>
<p>○谢懋杏花天 </p>
<p>《织余琐述》：《花庵词》选谢懋《杏花天》歇拍云：“余酲未解扶头懒。屏里潇湘梦远。”昔人盛称之。不如其过拍云：“双双燕子归来晚。零落红香过半。”此二语不曾作态，恰妙造自然。蕙风论词之旨如此。 </p>
<p>○黄几仲竹斋诗余 </p>
<p>黄几仲《竹斋诗余》《西江月》题云：“垂丝海棠，一名醉美人”“捻翠低垂嫩萼。匀红倒簇繁英。纤消得比佳人。酒入香肌成晕。 </p>
<p>帘幕阴阴窗牖。阑干曲曲池亭。枝头不起梦春酲。莫遣流莺唤醒。”此花唯吾乡有之，太半樱桃花接本。江南蓟北，未之见也。紫艳沉酣，信足当醉美人品目。 </p>
<p>○鹤林词 </p>
<p>《鹤林词》《祝英台近・春日感怀》云：“有时低按银筝，高歌《水调》，落花外、纷纷人境。”末七字余极喜之。其妙处难以言说。但觉芥子须弥，犹涉执象。 </p>
<p>○马子严阮郎归 </p>
<p>《织余琐述》云：“翻腾妆束闹苏堤。”宋马子严《阮郎归》词句，形容粗钗腻粉，可谓妙于语言。天与娉婷，何有于“翻腾妆束”，适成其为“闹”而已。 </p>
<p>○严仁醉桃源 </p>
<p>又云：宋严仁词《醉桃源》云：“拍堤是春水蘸垂杨。水流花片香。弄花粤小鸳鸯。一双随一双。”描写芳春景物，极娟妍鲜翠之致，微特如画而已。政恐刺绣妙手，未必能到。 </p>
<p>○卢申之江城子 </p>
<p>卢申之《江城子》后段云：“年华空自感飘零。拥春酲。对谁醒。天阔云闲，无处觅箫声。载酒买花年少事，浑不似、旧心情。”与刘龙洲词“欲买桂花同载酒，终不似、少年游”，可称异曲同工。然终不如少陵之“诗酒尚堪驱使在，未须料理白头人”为倔强可喜。其《清平乐》歇拍云：“何处一春游荡，梦中犹恨杨花。”是加倍写法。 </p>
<p>○宋词疵病 </p>
<p>宋人词亦有疵病，断不可学，高竹屋《中秋夜怀梅溪》云：“古驿烟寒，幽垣梦冷，应念秦楼十二。”此等句钩勒太露，便失之薄。张玉田《水龙吟・寄袁竹初》云：“待相逢说与相思，想亦在、相思里。”尤空滑粗率，并不如高句，字面稍能蕴藉。 </p>
<p>○梅溪词 </p>
<p>梅溪词：“几曾湖上不经过。看花南陌醉，驻马翠楼歌。”下二语人人能道，上七字妙绝，似乎不甚经意，所谓“得来容易却艰辛”也。 </p>
<p>○梅溪用双声叠韵字 </p>
<p>《寿楼春》，梅溪自度曲，前段：“因风飞絮，照花斜阳。”后段：“湘云人散，楚兰魂伤。”风、飞；花、斜，云、人，兰、魂，并用双声叠韵字，是声律极细处。 </p>
<p>○方壶点绛唇 </p>
<p>余少作《苏武慢・寒夜闻角》云：“凭作出、百绪凄凉，凄凉唯有，花冷月闲庭院。珠帘绣幕，可有人听。听也可曾肠断。”半塘翁最为击节。比阅《方壶词》《点绛唇》云：“晓角霜天，画帘却是春天气。”意与余词略同，余词特婉至耳。 </p>
<p>○方壶赋梅 </p>
<p>《方壶词》《满江红・感赋梅》云：“洞府瑶池，多见是、桃红满地。君试问、江梅清绝，因何弃？仙境常如二三月，此花不受春风醉。”此意绝新。梅花身分绝高，响来未经人道。 </p>
<p>○方壶词能淡而瘦 </p>
<p>方壶居士词，其独到处能淡而瘦。 </p>
<p>○吴庄每咏梅 </p>
<p>宋王沂公之言曰：“平生志不在温饱。”以梅诗谒吕文穆云：“雪中未问调羹事，先向百花头上开。”吴庄敏词《沁园春・咏梅》云：“虽虚林幽壑，数枝偏瘦，已存鼎鼐，一点微酸。松竹交盟，雪霜心事，断是平生不肯寒。”二公襟抱政复相同。一点微酸，即调羹心事，不志温饱，为有不肯寒者在耳。又庄敏《满江红》有“晚风中笛”句，绝雅炼可喜。 </p>
<p>○履斋词 </p>
<p>《履斋词》《满江红・九日郊行》云：“数本菊香能劲。”劲韵绝隽峭，非菊之香不足以当此。《二郎神》云：“凝伫久，蓦听棋边落子，一声声静。”《千秋岁》云：“荷递香能细。”此静与细，亦非雅人深致，未易领略。 </p>
<p>○吴乐庵咏雪 </p>
<p>吴乐庵《水龙吟・咏雪次韵》云：“兴来欲唤，羸童瘦马，寻梅陇首。有客遮留，左援苏二，右招欧九。问聚星堂上，当年白战，还更许追踪否。”此词略仿刘龙洲《沁园春》“斗酒彘肩，醉渡浙江，岂不快哉。被香山居士，约林和靖，与坡公等，驾勒吾回”。而吴词意境较静。 </p>
<p>○曾同季赋芍药 </p>
<p>曾同季《点绛唇・赋芍药》云：“君知否。画阑幽处。留得韶光住。”寻常意中之言，恰似未经人道。《浣溪沙》前题云：“浓云遮日惜红妆。”所谓仁者见之谓之仁。 </p>
<p>○云庄词 </p>
<p>《云庄词》《酹江月》云：“一年好处，是霜轻尘敛，山川如洗。”较“橘绿橙黄”句有意境。 </p>
<p>○牟端明金缕曲 </p>
<p>牟端明《金缕曲》云：“扑面胡尘浑未扫。强欢讴、还肯轩昂否？”盖寓黍离之感。昔史迁称项王悲歌慷慨。此则欢歌而不能激昂。曰“强”，曰“还肯”，其中若有甚不得已者。意愈婉，悲愈深矣。 </p>
<p>○龟o咏西湖酒楼 </p>
<p>《龟o词》《沁园春・咏西湖酒楼》云：“南北战争，唯有西湖，长如太平。”此三句含有无限感慨。宋人诗云：“西湖歌舞几时休。”下云“直把杭州作汴州”，婉而多讽，旨与刚父略同。 </p>
<p>○翁五o摸鱼儿 </p>
<p>翁五o《摸鱼儿》歇拍云：“沙津少驻。举目送飞鸿，幅巾老子，楼上正凝伫。”东坡送子由诗：“时见乌帽出复没。”是由送客者望见行人，极写临歧眷恋之状。五o词乃由行人望见送者，客子消魂，故人惜别，用笔两面俱到。 </p>
<p>○汪康范诗余 </p>
<p>宋汪《康范诗余》水调歌头次韵荷净亭小集云：“落日水亭静，藕叶胜花香。”与秦湛“藉叶香风胜花气”同意。藕叶之香，非静中不能领略。净而后能静，无尘则不嚣矣。只此起二句，便恰是咏荷净亭，不能移到他处，所以为佳。 </p>
<p>○词衰于元 </p>
<p>词衰于元，当时名人词论，即亦未臻上乘。如陆辅之《词旨》所谓警句，往往抉择不精，适足启晚近纤妍之习。宋宗室名汝者，词笔清丽，格调本不甚高。《词旨》取其《恋绣衾》句：“怪别来、胭脂慵传，被东风、偷在杏梢。”此等句不过新巧而已。余喜其《汉宫春》云：“故人老大，好襟怀消减全无。漫赢得、秋声两耳，冷泉亭下骑驴。”以清丽之笔作淡语，便似冰壶濯魄，玉骨横秋，绮纨粉黛，回眸无色。但此等佳处，犹为自词中出者，未为其至。如欲超轶王［碧山］、周［草窗］，伯仲姜［白石］、吴［梦窗］，而上企苏、辛，其必由性情学问中出乎。 </p>
<p>○冯深居喜迁莺 </p>
<p>冯深居《喜迁莺》云：“凉生遥渚。正绿芰擎霜，黄花招雨。e外渔灯，蛩边蟹舍，绛叶表秋来路。世事不离双鬓，远梦偏欺孤旅。送望眼，但冯舷微笑，书空无语。 </p>
<p>慵看清镜里，十载征尘，长把朱颜污。借箸青油，挥毫紫塞，旧事不堪重举。闲阔故山猿鹤，冷落同盟鸥鹭。倦游也。便樯云月，浩歌归去。”此词多矜炼之句，尤合疏密相闲之法，可为初学楷模。 </p>
<p>○芸窗喜雪词 </p>
<p>《芸窗词》，《瑞鹤仙・次韵陆景思喜雪》云：“农麦年来管好，禾黍离离，讵忘关洛。”《贺新郎・送刘澄斋归京口》云：“西风乱叶长安树。叹离离、荒宫废苑，几番禾黍。”神州陆沉之感，不图于半闲堂寮吏见之。自来识时达节之士，功名而外无容心。偶有甚非由衷之言，流露于楮墨之表。讵故为是自文饰耶。抑亦天良发见于不自知也。 </p>
<p>○空同词用王夫人语意 </p>
<p>《空同词》，《月华清・春夜对月》云：“况是风柔夜暖。正燕子新来，海棠微绽。不似秋光，只照离人肠断。”用苏文忠公王夫人语意，绝佳。上三句亦胜情徐引。 </p>
<p>○空同词娟妍 </p>
<p>空同词如秋卉娟妍，春蘅鲜翠。 </p>
<p>○空同词喜炼字 </p>
<p>空同词喜炼字。《菩萨蛮》云：“系马短亭西。丹枫明酒旗。”《南柯子》云：“碧天如水印新蟾。”《阮郎归》云：“绿情红意两逢迎。扶春来远林。”又云：“罗衣金缕明。”两“明”字、“印”字、“扶”字，并从追琢中出。又，《鹧鸪天》云：“莹然初日照芙蕖。”能写出美人之精神。《浪淘沙・别意》云：“花雾涨冥冥。欲雨还晴。”能融景入情，得迷离惝恍之妙。皆佳句也。涨字亦炼。《行香子》云：“十年心事，两字眉婚。”“眉婚”二字新奇，殆即目成之意，未详所本。 </p>
<p>○杨泽民秋蕊香 </p>
<p>“良人轻逐利名远。不忆幽花静院。”杨泽民《秋蕊香》句。“幽花静院”，抵多少“盈盈秋水，淡淡春山”。“良人”句质不涉俗，是泽民学清真处。 </p>
<p>○尹梅津咏柳 </p>
<p>尹梅津《眼儿媚・咏柳》云：“一好百般宜。”五字可作美人评语。明王彦泓诗“乱头粗服总倾城”，所谓“一好百般宜”也。 </p>
<p>○陈以庄菩萨蛮 </p>
<p>偶阅《闽词钞》，宋陈以庄《菩萨蛮》云：“举头忽见衡阳雁。千声万字情何限。耐薄情夫。一行书也无。泣归香阁恨。和泪淹红粉。待雁却回时。也无书寄伊。”（按此非陈以庄词，惠风袭叶申芗之误。）歇拍云云，略失敦厚之d。所谓尽其在我，何也。然而以谓至深之情，亦无不可。 </p>
<p>○沈约之谒金门 </p>
<p>宋词名词，多尚浑成。亦有以刻画见长者。沈约之《谒金门》云：“独倚危阑清昼寂。草长流翠碧。”前调云：“寒色着人无意绪。竹鸣风似雨。”《如梦令》云：“睡。睡。窗在芭蕉叶底。”《念奴娇》云：“醉态天真，半羞微敛，未肯都开了。”刻画而不涉纤，所以为佳。 </p>
<p>○梦窗厚处难学 </p>
<p>近人学梦窗，辄从密处入手。梦窗密处，能令无数丽字，一一生动飞舞，如万花为春，非若hW蹙绣，毫无生气也。如何能运动无数丽字，恃聪明，尤恃魄力。如何能有魄力，唯厚乃有魄力。梦窗密处易学，厚处难学。 </p>
<p>○梦窗密处 </p>
<p>“心事称吴妆晕红。”七字兼情意、妆束、容色。梦窗密处如此等句，或者后人尚能勉强学到。 </p>
<p>○梦窗与苏辛殊流同源 </p>
<p>重者，沉着之谓。在气格，不在字句。于梦窗词庶几见之。即其芬菲铿丽之作，中间隽句艳字，莫不有沉挚之思，灏瀚之气，挟之以流转。令人D索而不能尽，则其中之所存者厚。沉着者，厚之发见乎外者也。欲学梦窗之致密，先学梦窗之沉着。即致密、即沉着。非出乎致密之外，超乎致密之上，别有沉着之一境也。梦窗与苏、辛二公，实殊流而同源。其所为不同，则梦窗致密其外耳。其至高至精处，虽拟议形容之，未易得其神似。颖慧之士，束发操觚，勿轻言学梦窗也。 </p>
<p>○草窗词从义山诗脱出 </p>
<p>草窗《少年游・宫词》云：“一样春风，燕梁莺户，那处得春多。”即“梨花雪，桃花雨，毕竟春谁主”之意。俱从义山“莺倩ㄓ中Γ毕竟是谁春”脱出。其《朝中措・茉莉拟梦窗》云：“尚有第三花在，不妨留待凉生。”庶几得梦窗之神似。 </p>
<p>○周济四家词选 </p>
<p>周保绪［济］《止庵集》《宋四家词筏序》以近世为词者，推南宋为正宗，姜、张为山斗，域于其至近者为不然。其持论介余同异之闲。张诚不足为山斗，得谓南宋非正宗耶？《宋四家词筏》未见，疑即止庵手录之《宋四家词选》，以周邦彦、辛弃疾、王沂孙、吴文英四家为之冠，以类相从者各如干家。止庵又有论调一书，以婉、涩、高、平四品分之。其选调视红友所载祗四之一。此书亦未见。 </p>
<p>○刘伯宠中秋词 </p>
<p>刘伯宠生平宦辙，在吾广右。惜其姓名仅见《省志・金石略》，而事行无传。《水调歌头・中秋》云：“破匣菱花飞动，跨海清光无际，草露滴明玑。”跨海云云，是何意境。下乃忽作小言。子云《解嘲》所云“大者含元气，细者入无闲”，略可喻词笔之变化。 </p>
<p>○李洲词 </p>
<p>李洲《球乐》云：“绮窗幽梦乱如柳，罗袖泪痕凝似饧。”《谒金门》云：“可奈薄情如此黠。寄书浑不答。”“饧”“黠”叶韵虽新，却不坠宋人风格。然如“饧”韵二句，所争亦止t黍闲矣。其不失之尖纤者，以其尚近质拙也。学词者不可不知。 </p>
<p>○韩子耕除夕词 </p>
<p>韩子耕《高阳台・除夕》云：“频听银签，重然绛蜡，年华衮衮惊心。饯旧迎新，能消几刻光阴。老来可惯通宵饮，待不眠、还怕寒侵。掩清尊。多谢梅花，伴我微吟。 </p>
<p>邻娃已试春妆了。更蜂枝簇翠，燕股横金。勾引春风，也知芳意难禁。朱颜那有年年好，逞艳游、赢取如今。恣登临。残雪楼台。迟日园林。”此等词语浅情深，妙在字句之表，便觉刻意求工，是无端多费气力。 </p>
<p>又词家炼字法断不可少，韩子耕《浪淘沙》云：“试花霏雨湿春晴。三十六梯人不到，独唤瑶筝。”妙在“湿”字、“唤”字。 </p>
<p>○韩子耕词妙在松字 </p>
<p>韩子耕词妙处，在一松字。非功力甚深不办。 </p>
<p>○得趣居士词 </p>
<p>得趣居士词喁昵昵，致绣细熏。 </p>
<p>○黄东甫词 </p>
<p>黄东甫《柳梢青》云：“天涯翠t层层。是多少长亭短亭。”《眼儿媚》云：“当时不道春无价，幽梦费重寻。”此等语非深于词不能道，所谓词心也。《柳梢青》又云：“花惊寒食，柳认清明。”“惊”字、“认”字，属对绝工。昔人用字不苟如是，所谓词眼也。纳兰容若《浣溪沙》云：“被酒莫惊春睡重，赌书消得泼茶香。当时只道是寻常。”即东甫《眼儿媚》句意。酒中茶半，前事伶俜、皆梦痕耳。 </p>
<p>○薛梯飙词工于刷色 </p>
<p>词笔“丽”与“艳”不同。“艳”如芍药、牡丹，慵春媚景，丽若海棠、文杏，映烛窥帘。薛梯飙词工于刷色。当得一“丽”字。《醉落魄》云：“单衣乍着。滞寒更傍东风作。珠帘压定银钩索。雨弄初晴，轻旋玉尘落。 </p>
<p>花髻巧借妆梅约。娇羞才放三分萼。尊前不用多评泊。春浅春深，都向杏梢觉。” </p>
<p>○词意相同 </p>
<p>白石词：“少年情事老来悲。”宋朱服句：“而今乐事他年泪。”二语合参，可悟一意化两之法。宋周端臣《木兰花慢》云：“料今朝别后，他时有梦，应梦今朝。”与“而今”句同意。 </p>
<p>○姚成一霜天晓角 </p>
<p>姚成一《霜天晓角》换头云：“烟抹、山态活。雨晴波面滑。”五字对句，上句作上二下三，抹字叶。不唯不勉强，尤饶有韵致，词笔灵活可。 </p>
<p>○雪坡寿词 </p>
<p>《雪坡词》，《沁园春・寿同年陈探花》云：“忆昔东坡，秀夺眉山，生丙子年。盖丙离子坎，四方中气，直当此岁，闲出英贤。”词句用“盖”字领起，绝奇。子平家言入词，亦仅见。 </p>
<p>○莫子山水龙吟 </p>
<p>莫子山《水龙吟》换头云：“也拟与愁排遣，奈江山遮拦不断。娇讹梦语，湿荧傩洌迷心醉眼。”此等句便开明已后词派，风格稍稍逊矣。其过拍云：“但年光暗换，人生易感，西归水、南飞雁。”《玉楼春》换头云：“凭君莫问情多少，门外江流罗带绕。”此等句便佳，浑成而意味厚。 </p>
<p>○江致和词 </p>
<p>宋江致和《五福降中天》句：“秋水娇横俊眼，腻雪轻铺素胸。”以“铺”字形容腻雪，有词笔划笔所难传之佳处，无一字可以易之。后蜀欧阳炯《春光好》云：“胸铺雪，脸分莲。”乃江句所从出。 </p>
<p>○须溪词不可及 </p>
<p>《须溪词》，风格遒上似稼轩，情辞跌宕似遗山。有时意笔俱化，纯任天倪，竟能略似坡公。往往独到之处，能以中锋达意，以中声赴节。世或目为别调，非知人之言也。《促拍丑奴儿》云：“百年已是中年后，西州垂泪，东山携手，几个斜晖。”《踏莎行・九日牛山作》云：“向来吹帽插花人，尽随残照西风去。”《永遇乐》云：“香尘暗陌，华灯明昼，长是懒携手去。”《摸鱼儿・海棠一夕如雪无饮余者赋恨》云：“无人举酒。但照影堤流，图他红泪，飘洒到襟袖。”前调《守岁》云：“古今守岁无言说，长是酒阑情绪。”《金缕曲・五日》云：“G乃渔歌斜阳外，几书生、能办投湘赋。”余所摘警句视此。其《江城子・海棠花下烧烛》词云：“欲睡心情，一似梦惊残。”《山花子・春暮》云：“更欲徘徊春尚肯，已无花。”若斯之类，是是其次矣。如衡论全体大段，以骨干气息为主，则必举全首而言。其中即无如右等句可也。由是推之全卷，乃至口占、漫与之作，而其骨干气息具在此。须溪之所以不可及乎。 </p>
<p>○须溪词轻灵婉丽 </p>
<p>《须溪词》中，间有轻灵婉丽之作。似乎元明以后词派，导源乎此。讵时代已入元初，风会所趋，不期然而然者耶。如《浣溪沙・感别》云：“点点疏林欲雪天。竹篱斜闭自清妍。为伊x得人怜。 </p>
<p>欲与那人携素手。粉香和泪落君前。相逢恨恨总无言。”前调《春日即事》云：“远远游o不记家。数行新柳自傺弧Ｑ八季墒录刺煅摹 </p>
<p>睡起有情和画卷，燕归无语傍人斜。晚风吹落小瓶花。”《山花子》后段云：“早宿半程芳草路，犹寒欲雨暮春天。小小桃花三两树，得人怜。”此等小词，乃至略似国初顾梁汾、纳兰容若辈之作，以谓《须溪词》中之别调可耳。 </p>
<p>○李商隐咏落梅 </p>
<p>李商隐《高阳台・咏落梅》云：“飘粉杯宽，盛香袖小，青青半掩苔痕。竹里遮寒，谁念减尽芳云。幺凤叫晚吹晴雪，料水空、烟冷西冷。感凋零。残缕遗钿，迤逦成尘。 </p>
<p>东园曾趁花前约，记按筝筹酒，戏挽飞琼。环佩无声，草暗台榭春深。欲倩怨笛传清谱，怕断霞，难返吟魂。转销凝。点点随波。望极江亭。”前段“谁念”“念”字、“幺凤”“凤”字、后段“草暗”“暗”字、“欲倩”“倩”字、“断霞”“断”字，它宋人作此调并用平声。商隐别作《寄题荪壁山房》阕，亦用平声，唯此阕用去声。以峭折为婉美，非起调毕曲处，于宫律无关系也。其前段“水空”“水”字，似亦应用去声，上与平可通融，与去不可通融也。商隐与弟周隐有《余不溪二隐丛说》，惜未见。 </p>
<p>○李周隐小重山 </p>
<p>李周隐《小重山》云：“画檐簪柳碧如城。一帘风雨里，过清明。”又云：“红尘没马翠埋轮。西泠曲，欢梦絮飘零。”“簪”字、“没”字、“埋”字，并力求警炼，造语亦佳。 </p>
<p>○柴望秋堂诗余 </p>
<p>余旧作《浣溪沙》云：“莫向天涯轻小别，几回小别动经年。”比阅柴望《秋堂诗余》《满江红》云：“别后三年重会面，人生几度三年别。”意与余词略同。为黯然者久之。 </p>
<p>○王易简词 </p>
<p>王易简《谢草窗惠词卷》《庆宫春》歇拍云：“因君凝伫，依约吴山，半痕蛾绿。”易简《乐府补题》诸作，颇脍炙人口。余谓此十二字绝佳，能融景入情，秀极成韵，凝而不佻。 </p>
<p>○覆瓿词 </p>
<p>《覆瓿词》，《沁园春・归田作》云：“何怨何尤，自歌自笑，天要吾侪更读书。”真率语未经人道。 </p>
 </div>
<ul class="pagelist">
  <span class="todown1"><a href='/gudai/huifengcihua/216456.html' class='pagedaohang'>【上一篇】<i>:●卷三</i></a></span><span class="tomenu"><a href="/gudai/huifengcihua/" title="蕙风词话" class="returnIndex">【回目录】</a>
</span><span class="toup1"><a href='/gudai/huifengcihua/216454.html' class='pagedaohang'>【下一篇】<i>：●卷一</i></a></span>
</ul>
<div class="content01">
  <script src="/js/bottom.js" type="text/javascript"></script>
</div>
<div class="kind">
  <h2>推荐阅读</h2>
</div>
<div class="index_list">

<a href="/gudai/sidawenxuemingzhu/" target="_blank">四大文学名著<i>></i></a>

<a href="/gudai/tangshi/" target="_blank">唐诗<i>></i></a>

<a href="/gudai/songci/" target="_blank">宋词<i>></i></a>

<a href="/gudai/zhuzibaijia/" target="_blank">诸子百家<i>></i></a>

<a href="/gudai/shishu/" target="_blank">史书<i>></i></a>

<a href="/gudai/gudaiyishu/" target="_blank">古代医书<i>></i></a>

<a href="/gudai/fujingdaquan/" target="_blank">佛经大全<i>></i></a>

<a href="/gudai/mengxue/" target="_blank">蒙学<i>></i></a>

<a href="/gudai/yijingshuji/" target="_blank">易经书籍<i>></i></a>

<a href="/gudai/gudaibingshu/" target="_blank">古代兵书<i>></i></a>

</div>
<div class="content01">
  <script src="/js/image3.js" type="text/javascript"></script>
</div>
<div class="kind">
  <h2>阅读分类导航</h2>
</div>
<div class="bot"> <a href="/gudai/sidawenxuemingzhu/" targent="_blank">四大文学名著</a><a href="/gudai/tangshi/" targent="_blank">唐诗</a><a href="/gudai/songci/" targent="_blank">宋词</a><a href="/gudai/zhuzibaijia/" targent="_blank">诸子百家</a><a href="/gudai/shishu/" targent="_blank">史书</a><a href="/gudai/gudaiyishu/" targent="_blank">古代医书</a><a href="/gudai/fujingdaquan/" targent="_blank">佛经大全</a><a href="/gudai/mengxue/" targent="_blank">蒙学</a><a href="/gudai/yijingshuji/" targent="_blank">易经书籍</a><a href="/gudai/gudaibingshu/" targent="_blank">古代兵书</a> </div>

<div id="message"><div id="notice" style="color:red">亲爱的网友，祝您阅读快乐！<p style="text-align:center"><input type="button" onclick="location.href='http://m.sbkk8.com/gudai/huifengcihua/216455.html'" class="btn" value="点击继续访问"><br></p></div></div><script type="text/javascript">$("#message").hide();</script>

<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.sbkk8.com">电脑版</a></p>
    <p>天涯知识库</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.baidu.com/hm.js?441a619c850df81cb1481f048dd5e631";var s = document.getElementsByTagName("script")[0]; s.parentNode.insertBefore(hm, s);})();</script></span>

<script>
$(function(){
  $("#myindex_1").live("click",function(){
	  $("iframe:last").prev().remove();
	  $("iframe:last").before('<div style="background:rgba(0,0,0,0.1);position:absolute;top:0px;right:0px;width:20px;text-align:center;color:#ffffff;font-size:12px;line-height:20px;font-family:Arial;height:20px;z-index:2147483647;">X</div>')
	  
  });		
  $("body").append("<a id='myindex_1' href='#'></a>");;
  $("#myindex_1").click();
}) 	
</script>
</body>
</html>