<?xml version="1.0" encoding="gb2312"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=gb2312" />
<title>蕙风词话_●卷三</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<script src="/js/dm.js" type="text/javascript"></script>
<link href="/css/wap2011.css" rel="stylesheet" type="text/css" />
<script src="http://apps.bdimg.com/libs/jquery/2.1.4/jquery.min.js"></script>
</head>
<body class="body">
<div class="mtop"> <a href="/" class="mindex"><img src="/images/mindex.png" alt="回主页" /></a>
  <div class="mTitle"><a href="/" class="htitle1">天涯知识库</a> ・ <a href="/gudai/huifengcihua/">蕙风词话</a></i></div>
  <span class="mmenu" id="mmenu"><img src="/images/mmenu.png" alt="目录" /></span> </div>
<div class="mnav" id="mnav"> <a href="/" targent="_blank">首页</a> <a href="/zuowen/" targent="_blank">作文</a> <a href="/gudai/" targent="_blank">古代文学</a> <a href="/jiankangbaojian/" targent="_blank">健康保健</a> <a href="/jiankangyinshi/" targent="_blank">健康饮食</a> <a href="/xiandai/" targent="_blank">现代小说</a> <a href="/gushihui/" targent="_blank">故事会</a> <a href="/waiguo/" targent="_blank">外国文学</a> <a href="/shenghuochangshi/" targent="_blank">生活常识</a> <a href="/meirongyangsheng/" targent="_blank">美容知识</a> <a href="/lishigushi/" targent="_blank">历史故事</a> <a href="/wangluoxiaoshuo/" targent="_blank">网络小说</a> <a href="/juqingjianjie/" targent="_blank">剧情简介</a> <a href="/wangmingdaquan/" targent="_blank">网名大全</a> <a href="/shuoshuo/" targent="_blank">说说大全</a> <a href="/caipudaquan/" targent="_blank">菜谱大全</a>  </div>
<div class="search searchtop">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01 content02">
  <script src="/js/pic.js" type="text/javascript"></script>
</div>
<div class="daohang"><strong>位置:</strong><a href='http://3g.sbkk8.com/'></a> > <a href='/gudai/'>古代文学</a> > <a href='/gudai/huifengcihua/'>蕙风词话</a> > </div>
<div class="kind">
  <h1 class="h11">●卷三</h1>
</div>
<div class="articleContent"> <p>○辽懿德回心院词 </p>
<p>后晋高祖天福二年，契丹太宗改元会同，国号辽。公卿庶官皆仿中国，参用中国人。自是已还，密迩文化。当是时，中原多故，而词学浸昌。其先后唐壮宗，其后南唐中宗，以知音提倡于上。和成绩《红叶稿》、冯正中《阳春集》，扬葩振藻于下。征诸载记，金海陵阅柳永词，有“三秋桂子，十里荷花”句，遂起吴山立马之思。辽之于五季，犹金之于北宋也。雅声远祧，宜非疆域所能限。其后辽穆宗应历十年，当宋太祖建隆元年。天祚帝天庆五年，当金太祖收国元年。西辽之亡，于宋为宁宗嘉泰元年，得二百四十二年。于金为章宗泰和元年，得八十七年。当此如干年间，宋固词学极盛，金亦词人辈出，辽独阒如，欲求残阕断句，亦不可得。海宁周X兮（春）辑《辽诗话》，竟无一语涉词。丝簧辍响，兰荃不芳。风雅道衰，抑何至是。唯是一以当百，有懿德皇后《回心院》词。其词既属长短句，十阕一律。以气格言，尤必不可谓诗。音节入古，香艳入骨，自是《花间》之遗。北宋人未易克办。南渡无论，金源更何论焉。姜尧章言：“凡自度腔，率以意为长短句，而后协之以律。”懿德是词，固已被之管弦，名之曰《回心院》，后人自可按腔填词。吴江徐电发（）录入《词苑丛谈》。德清徐诚庵（本立）收入《词律拾遗》，庶几洒林牙之陋，弥香胆之疏。史称后工诗，善谈论，自制歌词，尤善琵琶。其于长短句，所作容不止此。北俗简质，罕见称述，当时即已失传矣。 </p>
<p>○宋金词不同 </p>
<p>自六朝已还，文章有南北派之分，乃至书法亦然。姑以词论，金源之于南宋，时代正同，疆域之不同，人事为之耳。风会曷与焉。如辛幼安先在北，何尝不可南。如吴彦高先在南，何尝不可北。顾细审其词，南与北确乎有辨，其故何耶。或谓《中州乐府》选政操之遗山，皆取其近己者。然如王拙轩、李庄靖、段氏q庵、菊轩其词不入元选，而其格调气息，以视元选诸词，亦复如骖之靳，则又何说。南宋佳词能浑，至金源佳词近刚方。宋词深致能入骨，如清真、梦窗是。金词清劲能树骨，如萧闲、q庵是。南人得江山之秀，北人以冰霜为清。南或失之绮靡，近于雕文刻镂之技。北或失之荒率，无解深裘大马之讥。善读者抉择其精华，能知其并皆佳妙。而其佳妙之所以然，不难于合勘，而难于分观。往往能知之而难于明言之。然而宋金之词之不同，固显而易见者也。 </p>
<p>○完颜q词 </p>
<p>密国公（q）词，《中州乐府》箸录七首。姜、史、辛、刘两派，兼而有之。《春草碧》云：“旧梦回首何堪，故苑春光又陈迹。落尽后庭花，春草碧。”《青玉案》云：“梦里疏香风似度。觉来唯见、一窗凉月，瘦影无寻处。”并皆幽秀可诵。《临江仙》云：“熏风楼阁夕阳多。倚阑凝思久，渔笛起烟波。”淡淡着笔，言外却有无限感怆。 </p>
<p>○明秀集 </p>
<p>《明秀集》，《满江红》句：“云破春阴花玉立。”清姒极喜之，暇辄吟讽不已。余喜其《千秋岁・对菊小酌》云：“秋光秀色明霜晓。”意境不在“云破”句下。 </p>
<p>○刘仲尹词 </p>
<p>清姒学作小令，未能入格。偶幡[斫]《中州乐府》，得刘仲尹“柔桑叶大绿团云”句，谓余曰只一“大”字，写出桑之精神，有它字以易之否。斯语其庶几乎。略知用字之法。 </p>
<p>○刘仲尹参涪翁得法 </p>
<p>元遗山为刘龙山（仲尹）N小传云：“诗乐府俱有蕴藉，参涪翁而得法者也。”蒙则以谓学涪翁而意境稍变者也。尝以林木佳胜比之。涪翁信能郁苍从秀，其不甚经意处，亦复老干杈，第无丑枝，斯其所以为涪翁耳。龙山苍秀，庶几近似。设令为杈，必不逮远甚。或带烟月而益韵，托雨露而成润，意境可以稍变，然而乌可等量齐观也。兹选录《鹧鸪天》二阕如左，读者细意玩索之，视“黄菊枝头破晓寒”风度何如。“骑鹤o前第一人。不应着意怨王孙。当时艳态题诗处，好在香痕与泪痕。 </p>
<p>调雁柱，引蛾颦。绿窗弦索合筝［竹秦}。砌台歌舞阳春后，明月朱扉几断魂。”又，“璧月池南翦木栖。六朝宫袖窄中宜。新声蹙巧蛾颦黛。纤指移［竹秦］雁着丝。 </p>
<p>朱户小，画帘低。细香轻梦隔涪溪。西风只道悲秋瘦。却是西风未得知。” </p>
<p>○冯士美江城子 </p>
<p>冯士美江城子换头云：“清歌皓齿艳明眸。锦缠头。若为酬。门外三更，灯影立骅骝。”“门外”句与姜石帚“笼纱未出马先嘶”意境略同。“骅骝”字近方重，入词不易合色。冯句云云，乃适形其俊。可知字无不可用，在乎善用之耳。其过拍云：“月下香云娇堕砌，花气重、酒光浮。”亦艳绝、清绝。 </p>
<p>○刘无党乌夜 </p>
<p>刘无党《乌夜佟沸拍云：“离愁分付残春雨，花外泣黄昏。”此等句虽名家之作，亦不可学，嫌近纤、近衰飒。其过拍云：“宿酲人困屏山梦，烟树小江。”庶几运实入虚，巧不伤格。曩半塘老人《南乡子》云：“画里屏山多少路。青青。一片烟芜是去程。”意境与刘词略同。刘清劲，王绵邈。 </p>
<p>○刘无党锦堂春 </p>
<p>刘无党《锦堂春・西湖》云：“墙角含霜树静，楼头作雪云垂。”“静”字、“垂”字，得含霜作雪之神。此实字呼应法，初学最宜留意。 </p>
<p>○辛党并有骨 </p>
<p>辛、党二家，并有骨干。辛凝劲，党疏秀。 </p>
<p>○党承旨青玉案 </p>
<p>党承旨青玉案云：“痛饮休辞今夕永。与君洗尽，满襟烦暑，别作高寒境。”以松秀之笔，达清劲之气，倚声家精诣也。“松”字最不易做到。 </p>
<p>○党承旨月上海棠 </p>
<p>又《月上海棠・用前人韵》，后段云：“断霞鱼尾明秋水。带三两飞鸿点烟际。疏林飒秋声，似知人、倦游无味。家何处。落日西山紫翠。”融情景中，旨淡而远，迂倪画笔，庶几似之。 </p>
<p>○党承旨鹧鸪天 </p>
<p>又，《鹧鸪天》云：“开帘飞入窥窗月，且画新凉睡美休。”潇洒疏俊极矣。尤妙在上句“窥窗”二字。窥窗之月，先已有情。用此二字，便曲折而意多。意之曲折，由字里生出，不同矫揉钩致，不堕尖纤之失。 </p>
<p>○董解元哨遍 </p>
<p>柳屯田《乐章集》，为词家正体之一，又为金元已还乐语所自出。金董解元《西厢记》，o弹体传奇也。时论其品，如“朱汗碧，神采骏逸”。董有《哨遍》词云：“太邓敬海春工着意，和气生D谷。十里芳菲，尽东风丝丝，柳搓金缕。渐次第，桃红杏浅，水绿山青，春涨生烟渚。九十日光阴能几，早鸣鸠呼妇，乳燕携雏。乱红满地任风吹，飞絮蒙空有谁主？春色三分，半入池塘，半随尘土。 </p>
<p>满地榆钱，算来难买春光住。初夏永、董风池馆，有藤床冰簟纱橱。日转午。脱巾散发，沈李浮瓜，宝扇摇纨素。着甚消磨永日。有扫愁竹叶，侍寝青奴。霎时微雨送新凉，些少金风退残暑。韶华早、暗中归去。”此词连情发藻，妥帖易施，体格于乐章为近。明胡元瑞《笔丛》称董《西厢记》精工巧丽，备极才情。盖笔能展拓，则推演为如干字何难矣。自昔诗、词、曲之递变，大都随风会为转移。词曲之为体，诚迥乎不同。董为北曲初祖，而其所为词，于屯田有沆瀣之合。曲由词出，渊源斯在。董词仅见《花草粹编》，它书概未之载。《粹编》之所以可贵，以其多载昔贤不经见之作也。(按:董解元《哨遍》见《古本董解元西厢记》，非词也。) </p>
<p>○王黄华小令 </p>
<p>金源人词伉爽清疏，自成格调。唯王黄华小令，闲涉幽峭之笔，绵邈之音。《谒金门》后段云：“瘦雪一痕墙角。青子已妆残萼。不道枝头无可落。东风犹作恶。”歇拍二句，似乎说尽“东风犹作恶。”就花与风之各一面言之，仍犹各有不尽之意。“瘦雪”字新。 </p>
<p>○景覃天香 </p>
<p>唐张祜《赠内人》诗：“斜拔玉钗镫影畔，剔开红焰救飞蛾。”后人评此以谓慧心仁术。金景覃《天香》云：“闲阶土花碧润。缓芒P、恐伤蜗蚓。”与祜诗意同。填词以厚为要旨，此则小中见厚也。又，《凤栖梧》歇拍云：“别有溪山容杖屦。等闲不许人知处。”意境清绝、高绝。忆余少作鹧鸪天，歇拍云：“茜窗愁对清无语，除却秋镫不许知。”以视景词，意略同，而境远逊，风骨亦未能骞举。 </p>
<p>○遗山乐府学闲闲公体 </p>
<p>《遗山乐府》，《促拍丑奴儿・学闲闲公体》云：“朝镜惜蹉跎。一年年、来日无多。无情六合乾坤里，颠鸾倒凤，撑霆裂月，直被消靡。 </p>
<p>世事饱经过。算都输、畅饮高歌。天公不禁人间酒，良辰美景，赏心乐事，不醉如何。”附闲闲公所赋云：“风寸雨替花愁。风雨罢、花也应休。劝君莫惜花前醉。今年花谢，明年花谢，白了人头。 </p>
<p>乘兴两三瓯。拣溪山、好处追游。但教有酒身无事。有花也好，无花也好，选甚春秋。”遗山诚闲闲高足。第观此词，微特难期出蓝，几于未信入室。天人之趣判然，闲闲之作，无复笔墨迹可寻矣。 </p>
<p>○张信甫蓦山溪 </p>
<p>张信甫词传者祗《蓦山溪》一阕：“山河百二，自古关中好。壮岁喜功名，拥征鞍、雕裘绣帽。时移事改，萍梗落江湖，听楚语，压蛮歌，往事知多少。 </p>
<p>苍颜白发，故里欣重到。老马省曾行，也频嘶、冷烟残照。终南山色、不改旧时青。长安道，一回来、须信一回老。”以清遒之笔，写慨慷之怀，冷烟残照，老马频嘶，何其情之一往而深也。昔人评诗，有云“刚健含婀娜”，余于此词亦云。 </p>
<p>○赵愚轩行香子 </p>
<p>赵愚轩《行香子》云：“绿阴何处，旋旋移床。”昔人诗句“月移花影上阑干”，此言移床就绿阴，意趣尤生动可喜。即此是词与诗不同处，可悟用笔之法。 </p>
<p>○许古行香子 </p>
<p>“春山淡冶而如笑，夏山苍翠而如滴，秋山明净而如妆，冬山惨淡而如睡。”宋画院郭熙语也。金许古《行香子》过拍云：“夜山低，晴山近，晓山高。”郭能写山之貌，许尤传山之神。非入山甚深，知山之真者，未易道得。 </p>
<p>○许道真眼儿媚 </p>
<p>许道真《眼儿媚》云：“持杯笑道，鹅黄似酒，酒似鹅黄。”此等句，看似有风趣，其实绝空浅，即俗所谓打油腔，最不可学。 </p>
<p>○李钦叔赋青梅 </p>
<p>李钦叔（献能），刘龙山外甥也。以纯孝为士论所重。诗词余事，亦卓越流辈。《江梅引・赋青梅》云：“冰肌夜冷滑无粟，影转斜廊。冉冉孤鸿，烟水渺三湘。青鸟不来天也老，断魂些、清霜静楚江。”“冰肌”句，熨帖工致。“冉冉”以下，取神题外，设境意中。“断魂”二句拍合，略不吃力，允推赋物圣手。《浣溪沙・环胜楼》云：“万里中原犹北顾，十年长路却西归。倚楼怀抱有谁知。”尤为意境高绝。以南北名贤拟之，辛（幼安）殆伯仲之间，吴（彦高）其望尘弗及乎。 </p>
<p>○段复之满江红 </p>
<p>段复之《满江红》序云：“q庵主人植菊阶下，秋雨既盛，草莱鞠没，殆不可见。江空岁晚，霜余草腐，而吾菊始发数花。生意凄然，似诉余以不遇，感而赋之。因李生湛然归寄菊轩弟。”词后段云：“堂上客，头空白。都无语，怀畴昔。恨因循过了，重阳佳节。飒飒凉风吹汝急，汝身孤特应难立。漫临风三嗅绕芳丛，歌还泣。”节韵已下，情深一往，不辨是花是人，读之令人增孔怀之重。 </p>
<p>○段诚之江城子 </p>
<p>段诚之《菊轩乐府》《江城子》云：“月边渔。水边I。花底风来，吹乱读残书。”前调《东园牡丹花下酒酣即席赋之》云：“归去不妨簪一朵，人也道、春花来。”骚雅俊逸，令人想望风采。《月上海棠》云：“唤醒梦中身，_数声春晓。”前调云：“颓然醉卧，印苍苔半袖。”于情中入深静，于疏处运追琢，尤能得词家三昧。 </p>
<p>○元遣山鹧鸪天 </p>
<p>远遗山以丝竹中年，遭遇国变，崔立采望，勒授要职，非其意指。卒以抗节不仕，x南冠二十余稔。神州陆沉之痛，铜驼荆棘之伤，往往寄托于词。《鹧鸪天》三十七阕，泰半晚年手笔。其《赋隆德故宫》及《宫体》八首、《薄命妾辞》诸作，蕃艳其外，醇至其内，极往复低徊、掩抑零乱之致。而其苦衷之万不得已，大都流露于不自知。此等词宋名家如辛稼轩固尝有之，而犹不能若是其多也。遗山之词，亦浑雅，亦博大。有骨干，有气象。以比坡公，得其厚矣，而雄不逮焉者。豪而后能雄，遗山所处，不能豪，尤不忍豪。牟端明《金缕曲》云：“扑面胡尘浑未扫，强欢讴、还肯轩昂否。”知此，可与论遗山矣。设遗山虽坎坷，犹得与坡公同，则其词之所造，容或尚不止此。其《水调歌头・赋三门津》“黄河九天上”云云，何尝不崎崛排S。坡公之所不可及者，尤能于此等处不露筋骨耳。《水调歌头》当是遗山少作。晚岁鼎护余生，栖迟h落，兴会何能飙举。知人论世，以谓遗山即金之坡公，何遽有愧色耶。充类言之，坡公不过逐臣，遗山则遗臣孤臣也。其《赋隆德故宫》云：“人间更有伤心处，奈得刘伶醉后何。”《宫体》八首，其二云：“春风杀官桥柳，吹尽香绵不放休。”其四云：“月明不放寒枝稳，夜夜乌俪刮甯。”其七云：“花烂锦，柳烘烟。韶华满意与欢缘。不应寂寞求凰意，长对秋风泣断弦。”《薄命妾辞》云：“桃花一簇开无主，尽着风吹雨打休。”其它如《无题》云：“篱边老却陶潜菊，一夜西风一夜寒。”又云：“殷勤未数闲情赋，不愿将身作枕囊。”又云：“只缘携手成归计。不恨埋头屈壮图。”又云：“旁人错比扬雄宅，笑杀韩家昼锦堂。”又云：“鹿裘孤坐千o雪，耐与青松老岁寒。”又云：“诸葛菜，邵平瓜。白头孤影一长嗟。南园睡足松阴转，无数蜂儿趁晚衙。”又《与钦叔京甫市饮》云：“醒来门外三竿日，卧听春泥过马蹄。”句各有指，知者可意会而得。其词缠绵而婉曲，若有难言之隐，而又不得已于言，可以悲其志而原其心矣。 </p>
<p>○遗山佳句 </p>
<p>遗山词佳句伙矣，镫窗雒诵，率臆选摘，不无遗珠之惜也。《江城子・太原寄刘济川》云：“断岭不遮南望眼，时为我，一凭阑。”前调《观别》云：“万古垂杨，都是折残枝。”又云：“为问世间离别泪，何日是，滴休时。”《感皇恩・秋莲曲》云：“微雨岸花，斜阳汀树，自惜风流怨迟暮。”《定风波・杨叔能赠词留别因用其意答之》云：“至竟交情何处好，向道。不如行路本无情。”《临江仙・西山同钦叔送辛敬之归女几》云：“回首对床镫火处，万山深里孤。”前调，《内乡北山》云：“三年闲为一官忙。簿书愁里过，笋蕨梦中香。”《南乡子》云：“为向河阳桃李道。休休。青鬓能堪几度愁。”《鹧鸪天》云：“醉来知被旁人笑，无奈风情未减何。”前调云：“殷勤昨夜三更雨，剩醉东城一日春。”前调云：“长安西望肠堪断，雾阁云窗又几重。”《南柯子》云：“画帘双燕旧家春。曾是玉箫声里、断肠人。”凡余选录前人词，以浑成冲淡为宗旨。余所谓佳，容或以为未是，安能起遗山而质之。 </p>
<p>○元遗山木兰花慢 </p>
<p>填词景中有情，此难以言传也。元遗山《木兰花慢》云：“黄星几年飞去，澹春阴、平野草青青。”平野春青，只是幽静芳倩，却有难状之情，令人低徊欲绝。 </p>
<p>○元词变化冯延巳词 </p>
<p>《织余琐述》：元好问《清平乐》云：“飞去飞来双乳燕，消息知郎近远。”用冯延巳“双燕来时，陌上相逢否”句意。彼未定其逢否，此则直以为知，唯消息近远未定耳。妙在能变化。（按：此用陈克《谒金门》词意。词云：“花满院。飞去飞来双燕。雨入帘寒不卷。小屏山六扇。翠袖玉笙凄断。脉脉两蛾愁浅。消息不知郎近远，一春长梦见”。） </p>
<p>○李治词 </p>
<p>金李仁卿（治）词五首，见《遗山乐府》附录。《摸鱼儿・和遗山赋雁丘》过拍云：“诗翁感遇。把江北江南，风嘹月唳，并付一邱土。”托旨甚大。遗山元唱殆未曾有。李词后段云：“霜魂苦。算犹胜、王嫱青冢真娘墓。”亦慨乎言之。按治字仁卿，栾城人。正大七年收世科登词赋进士第。调高陵簿，未上。从大臣辟，权知钧州。壬辰北渡，流落忻、崞间。藩府交辟，皆不就。至元二年，再以翰林学士召。就职O月，以老病辞归。买田元氏封龙山，隐居讲学十六年，卒年八十有八。仁卿晚节，与遗山略同，其遇可悲，其心可原，不以下侪元人，援遗山例也。其《与翰苑诸公书》云：“诸公以英材骏足绝世之学，高蹑紫清，黼黻元化，固自其所。而某也孱资琐质，误恩偶及，亦复与吹竽之部。律以廉耻，为几不韪耶？诸公愍我耄昏，教我不逮，肯容我窜名玉堂之署，日夕相与刺经讲古、订辨文字，不即叱出。覆露之德，宁敢少忘哉！但翰林非病叟所处，宠禄非庸夫所食，官谤可畏。幸而得请，投迹故山。木石与居，麋鹿与游，斯亦老朽无用者之所便也。”其辞若有大不得已，其本意从可知。故拜命仅期月，即托疾引去矣。遗山《雁丘词》、《双蕖怨词》，扬正卿（果）亦并有和作。明宏治壬子高丽刊本《遗山乐府》，为是书最旧善本，附治词，不附果词。果，金末进士、县令，入元官至参知政事。（按：李治《元史》有传，作李冶，后人遂多沿其误。元遗山为治父yN《寄庵先生墓碑》：子男三人，长澈、次治、次滋。遗山与仁卿同时唱和，断不至误书其名，自较史传尤为可据。苏天爵《元名臣事略》亦作治，不作冶。金《少中大夫程震碑》，李治题额，曩余曾见拓本，皆可证史传之误者也。） </p>
<p>○刘将孙养吾斋诗余 </p>
<p>刘将孙《养吾斋诗余》，《强所刻词》（第一次印本），列入元人，余议改编《须溪词》后，为之跋曰：“宋刘尚友《养吾斋诗余》一卷，强朱先生依《大典养吾斋集》本锲行，凡二十一阕。检元《凤林书院草堂诗余》，有刘尚友《忆旧游・论字韵》云：‘政落花时节，x东风，绿满愁痕。悄客梦惊呼伴侣，断鸿有约，回泊归云。江空共道惆怅，夜雨隔篷闻。尽世外纵横，人间恩怨，细酌重论。 </p>
<p>叹他乡异县，渺旧雨新知，历落情真。那忍别，料当君思我，我亦思君。人生自我麋鹿，无计久同群。此去重消魂，黄昏细雨人闭门。’此阕《大典》本《养吾斋诗余》未载。樊榭山民跋元《草堂诗余》：‘亡名氏选至元、大德间诸人所作，皆南宋遗民也。词多凄恻伤感、不忘故国。而于卷首冠以刘藏春、许鲁斋二家，厥有深意’云云。抑余观于刘、许之后，即以信国文公继之，不啻为之揭橥诸人何如人者。刘尚友诗余有《摸鱼儿》［己卯元夕］、［甲申客归闻鹃］各一阕。己卯，宋帝m祥兴二年，是年宋亡。甲申，元世祖至元二十一年，上距宋亡五年。尚友两词并情文慷慨，骨干近苍。“闻鹃”阕，有“少日”、“曾听”、“摇落状心”之句，盖虽须溪之子，而身丁国变，已届中年。（按：《须溪词》，《摸鱼儿・辛巳自寿年五十》句云：“浑未定，恁儿子门生，前度登高弱。”儿子即尚友。辛巳前二年为己卯，即尚友作《元夕词》之年，即宋亡之年。是年须溪四十八岁。须溪亦有《闻杜鹃词》，调《金缕曲》，句云：“十八年间来往断，白首人间今古。”自注：“予往来秀城十七八年。自己巳夏归，又十六年矣。”己巳后十六年，恰是甲申，《闻杜鹃词》当是与尚友同作。是年须溪五十三岁。须溪又有《临江仙・将孙生日赋》云：“二十年前此日，女兄庆我生儿。”末云：“儿童看有子，白发故应衰。”须溪赋是词时，尚友逾弱冠，有子矣。“白发故应衰”，犹是始衰者之言。盖须溪得尚友早，父子年岁相差，为数二十强弱。据词略可考见者如右。）抗志自高，得力庭训。诗余二十一阕，无只字涉宦迹。如《踏莎行・闲游》云：“血染红笺，泪题锦句。西湖堂忆相思苦。只应幽梦解重来。梦中不识从何去。”《八声甘州・送春》云：“春还是、多情多恨，便不教绿满洛阳宫。只消得、无情风雨，断送。”樊榭所谓凄恻伤感，不忘故国，旨在斯乎。强所刻词成，就余商定编目。余谓《养吾斋诗余》，宜{属《须溪词》后，不当下侪元人，因略抒已意为之跋，冀不拂昔贤之意云尔。”《养吾诗余》，抚时感事，凄艳在骨。当时名不甚显，何耶。自昔名父之子，擅才藻者，往往恃父以传，必其父官位高。若养吾则为父所掩者。 </p>
<p>○詹天游词 </p>
<p>元詹天游（玉）《送童瓮天兵后归杭齐天乐》云：“相逢唤醒京华梦，吴尘暗斑吟发。倚担评花，认旗沽酒，历历行歌奇迹。吹香弄碧。有坡柳风情，逋梅月色。画鼓红船，满湖春水断桥客。 </p>
<p>当时何限俊侣，甚花天月地，人被云隔。却载苍烟，更招白鹭，一醉修江又别。今回记得。更折柳穿鱼，赏梅催雪。如此湖山，忍教人更说。”升庵《词品》谓“此伯颜破杭州之后，其词绝无黍离之感，桑梓之悲，止以游乐为言。宋季士习一至于此。”升庵斯言，微特论世少疏，即论词亦殊未允。当元世祖盛棱震叠，文字之狱，在所不免，第载藉弗详耳。《凤林书院草堂诗余》无名氏选至元大德间诸人所作，（天游词录九首。）并皆南宋遗民词。多凄恻伤感，不忘故国，而于卷首冠以刘藏春、许鲁斋二家，以文丞相、邓中斋、刘须溪三公继之，若故为之畦町。当时顾忌甚深，是书于有所不敢之中，仅能存其微旨，度亦几经审慎而后出之。天游词歇拍云：“如此湖山，忍教人更说。”看似平淡，却含有无限悲凉。以此二句结束全词。可知弄碧吹香，无非伤心惨目，游乐云乎哉。曲终奏雅，吾谓天游犹为敢言。升庵高明通脱，其于昔贤言中之意，不耐沈思体会，遽尔肆口讥评，是亦文人相轻，充类至义之尽矣。天游它词，如《满江红・咏牡丹》云：“何须怪、年华都谢，更为谁容。衔尽吴花成鹿苑，人间不恨雨知风。便一枝流落到人家，清泪红。”《一萼红》云：“闲着江湖尽宽，谁肯渔蓑。”忠愤至情，流溢行间句里。《三姝媚》云：“如此江山，应悔却、西湖歌舞。”则尤慨乎言之。升庵涉猎群籍，大都一目十行，或并天游《齐天乐》词未尝看到歇拍，它词无论已。其言乌足为定评也。 </p>
<p>○耶律文正鹧鸪天 </p>
<p>耶律文正《鹧鸪天》歇拍云：“不知何限人间梦，并触沉思到酒边。”高浑之至，淡而近于穆矣。庶几合苏之清、辛之健而一之。 </p>
<p>○藏春乐府 </p>
<p>曩半塘老人跋《藏春乐府》云：“雄廓而不失之伧楚，酝藉而不流于侧媚。”余尝悬二语心目中，以赏会《藏春词》。如《木兰花慢》云：“桃花为春x，念刘郎、双鬓也成秋。”《望月婆罗门引》云：“望断碧波烟渚，苹蓼不胜秋。但冥冥天际，难识归舟。”《临江仙》云：“马头山色翠相连。不知山下客，何日是归年。”《南乡子》云：“暮雨夜深犹未住，芭蕉。残叶萧疏不奈敲。”前调云：“醉倒不知天早晚，云收。花影侵窗月满楼。”前调云：“行人更在青山外。不许朝朝不上楼。”《鹧鸪天》云：“斜阳影里山偏好，独倚阑干懒下楼。”《踏莎行》云：“东风吹彻满城花，无人曾见春来处。”右所摘皆警句，以言酝藉，近是，而雄廓不与焉。《太常引》云：“无地觅松筠。看青草红芳斗春。”藏春佐命新朝，运筹帷帐，致位枢稀，乃复作此等感慨既语，何耶？《江城子》云：“看尽好花春睡稳，红与紫，任他开。”则是功成名立后所宜有矣。 </p>
<p>○赵晚山桂枝香 </p>
<p>赵晚山《桂枝香・和詹天游就访》云：“x江南，应念小窗贫女。朱楼十二春无际，倚苍寒、清袖如故。茶香酒熟，月明风细，试教歌舞。”唐人有《贫女吟》，是此词所本，不止少陵“天寒翠袖”也。托旨婉约，所谓“妆罢低声问夫婿，画眉深浅入时无”，临淄《求自试表》、昌黎《上宰相书》，古今同慨。 </p>
<p>○赵晚山曲游春 </p>
<p>赵晚山《曲游春》云：“抖擞人间，除离情别恨，乾坤余几。”苦语，亦豪语。 </p>
<p>○张蜕岩最高楼 </p>
<p>张蜕岩《最高楼・为山仇先生寿》，后段云：“喜女嫁男婚今已毕。便束帛安车那肯出。无一事，挂闲身。西湖鸥鹭长为侣，北山猿鹤莫移文。愿年年、汤饼会，乐情亲。”山仕元，非其本意，乃部使者强迫之。即碧山亦当如是。 </p>
<p>○秋涧乐府 </p>
<p>秋涧乐府，《鹧鸪天・赠驭说高秀英》云：“短短罗O淡淡妆。拂开红袖便当场。掩翻歌扇珠成串。吹落谈霏玉有香。 </p>
<p>由汉魏，到隋唐。谁教若辈管兴亡。百年总是逢场戏，拍板门锤未易当。”“驭说”即说书，此词清浑超逸，近两宋风格。 </p>
<p>○王清惠词 </p>
<p>宋昭容王清惠北行，题壁《满江红》云：“愿嫦娥、相顾肯从容，随圆缺。”文丞相读至此句，叹曰：“惜哉。夫人于此少商量矣。”赵文敏《木兰花慢・和李o房韵》云：“但愿朱颜长在，任它花落花开。”言为心声，是亦“随圆缺”之说矣。《麓堂诗话》载其H上诗句“锦缆牙樯非昨梦，凤笙龙管是谁家”，则何感怆乃尔。所谓非无萌蘖之生焉。 </p>
<p>○刘文靖词朴厚 </p>
<p>余淘脑人词，最服膺刘文靖，以谓元之苏文忠可也。文忠词，以才情博大胜。文靖以性情朴厚胜。其《菩萨蛮・王利夫寿》云：“吾乡先友今谁健？西邻王老时相见。每见忆先公，（“忆”一本作“说”，细审之，似不如“忆”字，与下句尤贯合。）音容在眼中。今朝故人子。为寿无多事。惟愿岁常丰。年年社酒同。”此余尤为心折者也。自余如前调《饮山亭感旧》云：“种花人去花应道。花枝正好人先老。一笑问花枝。花枝得几时。 </p>
<p>人生行乐耳。今古都如此。急欲卧莓苔。前酒未来。”《清平乐》云：“青天仰面。卧看浮云卷。苍狗白衣千万变。都被幽人窥见。 </p>
<p>偶然梦见华胥。觉来花影扶疏。窗下鲁论谁诵，呼来共咏舞雩。”前调《饮山亭留宿》云：“山翁醉也。欲返黄茅舍。醉里忽闻留我者。说道群花未谢。 </p>
<p>脱巾就卧松龛。觉来诗思方酣。欲藉白云为墨，淋漓洒遍晴岚。”前调《贺雨》云：“雨靖箫鼓。四野欢声举。平昔饮山今饮雨。来就老农歌舞。 </p>
<p>半生负郭无田。寸心万国丰年。谁识山翁乐处，野花倌裥廊弧！鼻暗鳌段棋》云：“棋声清美。盘礴青松底。门外行人遥指示。好个烂柯仙子。 </p>
<p>输赢都付欣然。兴阑依旧高眠。山鸟山花相语，翁心不在棋边。”《人月圆》云：“自从谢病修花史，天意不容闲。今年新授，平章（原误作“意”）风月，检校云山。 </p>
<p>门前报导，曲生来谒，子墨相看。先生正尔，天张翠盖，山拥云鬟。”前调云：“茫茫大块洪炉里，何物不寒灰。古今多少，荒烟废垒，老树遗台。 </p>
<p>太山如砺，黄河如带，等是尘埃。不须更叹，花开花落，春去春来。”《西江月・山亭留饮》云：“看竹何须问主，寻遥认松萝。小车到处是行窝。门外云山属我。 </p>
<p>张叟［月葛］醅藏久，王家红药开多。相留一醉意如何。老子掀髯曰可。”《玉楼春》云：“西山不似庞公傲。城府有楼山便到。欲将华发染晴岚，千里青青浓可扫。 </p>
<p>人言华发因愁早。劝我消愁唯酒好。夜来一饮尽千钟，今日醒来依旧老。”《南乡子・张彦通寿》云：“窗下络车声。窗畔儿童课六经。自种墙东新菜荚，青青。随分杯盘老幼情。 </p>
<p>千古董生行。鸡犬升平画不成。应笑东家刘季子，无能。纵饮狂歌不治生。”《鹊桥仙》云：“悠悠万古。茫茫天宇。自笑平生豪举。元龙尽意卧床高，浑占得、乾坤几许。 </p>
<p>公家租赋。私家鸡黍。学种东皋烟雨。有时抱膝看青山，却不是、高吟梁父。”《玉漏迟・泛舟东溪》，云：“故园平似掌。人生何必，武陵溪上。三尺蓑衣，遮断红尘千丈。不学东山高卧，也不似、鹿门长往。君试望。远山颦处，白云无恙。 </p>
<p>自唱。一曲渔歌，当无复当年，缺壶悲壮。老境羲皇，换尽平生豪爽。天设四时佳兴，要留待、幽人清赏。花又放。满意一篙春浪。”《念奴娇・忆仲良》云：“中原形势东南壮，梦里谯城秋色。万水千山收拾就，一片空梁落月。烟雨松揪，风尘泪眼，滴尽青青血。平生不信，人闲更有离别。 </p>
<p>旧约把臂燕然，乘槎天上，曾对河山说。前日后期今日近，怅望转添愁绝。双阙红云，三江白浪，应负肝肠铁。旧游新恨，一生都付长铗。”如右各阕，寓骚雅于冲夷，足郁于平淡，读之如饮醇醪，如鉴古锦。涵咏而D索之，于性灵怀抱，胥有裨益。备录之，不觉其赘也。王半塘云：“《樵庵词》朴厚深醇中有真趣洋溢，是性情语，无道学气。” </p>
<p>○天籁词用坡公句 </p>
<p>《天籁词》，《永遇乐・同李景安游西湖》云：“青衫尽付，蒙蒙雨湿，更着小蛮针线。”用坡公《青玉案》句“春衫犹是，小蛮针线，曾湿西湖雨”。而太素语特伤心。其言外之意，虽形骸可土木，何有于小蛮针线之青衫。以坡公之“琼楼玉宇，高处不胜寒”比之，犹死别之与生离也。 </p>
<p>○彭巽吾元夕词 </p>
<p>彭巽吾《汉宫春・元夕》云：“夜来风雨，摇得杨柳黄深。”此等句便是元词，去南渡诸贤远矣。 </p>
<p>○罗壶秋禁酿词 </p>
<p>罗壶秋《木兰花慢・禁酿》云：“汉家糜粟诏，将不醉、饱生灵。”语极庄，却极谑。《菩萨蛮慢》云：“怅别后、屏掩吴山，便楼燕月寒，鬓蝉云委。锦字无凭，付银烛、尽烧千纸。”十二分决绝，却十二分缠绵，词人之笔，如是如是。 </p>
<p>○李梅溪六幺令 </p>
<p>《六幺令》调情娟倩，如髫年碧玉，凝睇含颦，读之令人怅惘。李梅溪《京中清明》云：“淡烟疏雨，香径渺嬴_。新晴画帘闲卷，燕外寒犹力。依约天涯芳草，染得春风碧。人间陈迹。斜阳千古，几缕游丝趁飞蝶。 </p>
<p>谁向尊前起舞、又觉春如客。翠袖折取嫣红，笑与簪华发。回首青山一点，檐外寒云叠。梨花淡白，柳花飞絮，梦绕阑干一株雪。”此词语淡态浓，笔留神往。初春早花，方其韶令，庶几不负此调。 </p>
<p>○赵青山望海潮 </p>
<p>“旧话不堪长”，赵青山《望海潮》句。叶“长”字隽。傥易为“详”，则寻常，无韵致矣。可悟用字之法。 </p>
<p>○刘起潜菩萨蛮 </p>
<p>刘起潜《菩萨蛮・和詹天游》云：“故园青草依然绿。故宫废址空乔木。狐兔穴岩城。悠悠万感生。 </p>
<p>胡笳吹汉月。北语南人说。红紫闹东风。湖山一梦中。”仅四十许字，而麦秀黍离之感，流溢行闲。所谓满心而发，颇似包举一长调于小令中。与天游《齐天乐・赠童瓮天兵后归杭》阕，各极慨慷低徊之致。 </p>
<p>○陆子方墙东诗余 </p>
<p>陆子方《墙东诗余》，《点绛唇・情景》四首，其一云：“玉体纤柔，照人滴滴娇波溜。填词未就。迟却窗前绣。”情景之佳，殆无逾此。《墙东类稿》，《妾陈氏墓志铭略》云：“妾陈氏，暨阳悟空镇人。生而秀慧。里之豪强委禽焉。父靳不与。曰：‘吾女当择才人事之。’父与余外氏同里\，往来识余，遂与归焉。余闲居八年，素不事生业，左右散去略尽，陈独侍余无倦色。性警悟，颇涉文学。壬午春归，父欲夺其志，辄誓不许。曰：吾死陆氏矣。趋之而归。感微疾，卧经旬，容止不类病人。索《坡集》阅之，一夕而卒。年二十有七。”子方《点绛唇》词，疑即为陈氏作。陈涉文学，故能填词。子方词其二云：“齐眉相守。愿得从今后。”其四云：“白头相守。破镜重圆后。”略与归趋归情事相合。 </p>
<p>○姚牧庵词 </p>
<p>姚牧庵文章郢匠，余事填词。《菩萨蛮・中秋夜雨》云：“素娥会把诗人调。衰颜不值圆蟾照。”此题作者伙矣，“衰颜”句未经人道。《浪淘沙・余年七十洪山僧相过言别公十余年面颊益红润赋此晓之》云：“桃花初也笑春风。及到离披将谢日，颜色逾红。”桃花将谢更红，经此词道破，思之信然。体物工细乃尔。 </p>
<p>○颜吟竹词 </p>
<p>颜吟竹，南渡遗老，与须溪翁唱酬，盖气类之感也。《菩萨蛮》云：“江南古佳丽。只绾年时髻。信手绾将成。从吾懒学人。”此老倔猓乃不肯作时世妆者。《浣溪沙》云：“天上人闲花事苦，镜中翠压四山低。又成春过据莺佟！薄熬荨弊治淳他人如此用过。 </p>
<p>○刘鼎玉词 </p>
<p>刘鼎玉《少年游・咏棋》句“意重子声迟”，五字凝炼，如闻子着楸枰声。《蝶恋花・送春》云：“只道送春无送处。山花落得红成路。”则尤信手拈来，自成妙谛。以松秀二字评之，宜。 </p>
<p>○元诗余 </p>
<p>《凤林书院名儒草堂诗余》，虽录于元代，犹是南宋遗民，寄托遥深，音节激楚。厉太鸿比诸清湘瑶瑟。秦夫所云：“标放言之致则怆怏而难怀，寄独往之思又郁伊而易感也。”段宏章《洞仙歌・咏荼蘼》云：“一庭晴雪，了东风孤注。睡起浓香占窗户。对翠蛟盘雨，白凤迎风，知谁见，愁与飞红流处。 </p>
<p>想飞琼弄玉，共驾苍烟，欲向人闲挽春住。清泪满檀心，如此江山，都付与、斜阳杜宇。是曾约梅花带春来，又自趁梨花，送春归去。”起调以前人“开到荼蘼花事了”诗意为故国铜驼之感。“睡起”句言南宋湖山歌舞，皆在睡梦中，即南唐史（原误作“宋”）虚白所谓“风雨揭却屋，浑家醉未知”也。“翠蛟白凤”是留梦炎一辈。“飞琼弄玉”，是信国文公及其以次诸贤。“清泪满擅心”，新亭之泪也。歇拍云云，不挥返日之戈，翻落下井之石，为新朝而推刃故国者，方自诩为识时豪杰。哀莫大于心死，读先生此词，犹有天良触发否乎？词能为悱恻，而不能为激昂。盖当是时，南宋无复中兴之望。余生薇葛，歌啸都非。我安适归，忍与终古。安得“琼楼玉宇”，无恙高寒，又安得尺寸干净土，着我铁拨铜琶，唱“大江东去”耶。 </p>
<p>○曾允元水龙吟 </p>
<p>作慢词起处，必须笼罩全阕。近人辄作景语徐引，乃至意浅笔弱，非法甚矣。元曾允元为《草堂诗余》之殿。其《水龙吟・春梦》起调云：“日高深院无人，杨花扑帐春云暖。”从题前摄起题神。已下逐层意境，自能迤逦入胜。其过拍云：“尽云山烟水，柔情一缕，又暗逐、金鞍远。”尤极远离惝U，非雾非花之妙。 </p>
<p>○曾鸥江点绛唇 </p>
<p>曾鸥江《点绛唇》后段云：“来是春初，去是春将老。长亭道。一般芳草。只有归时好。”看似毫不吃力，政恐南北宋名家未易道得。所谓自然从追琢中出也。 </p>
<p>○益斋长短句 </p>
<p>李齐贤字仲思，辽时高丽国人，有《益斋长短句》。《鹧鸪天》云：“饮中妙诀人如问，会得吹笙便可工。”宋谚谓“吹笙”为“窃尝”。《芦川词》《浣溪沙》序云：“范才元自酿，色香玉如，直与绿萼梅同调，宛然京洛风味也。因名曰萼绿春，且作一首。谚以‘窃尝’为‘吹笙’云。”词后段“竹叶传杯惊老眼，松醪题赋倒纶巾。须防银字暖朱唇。”“窃尝”，尝酒也，故末句云云。仲思居中国久，词用当时谚语，略与张仲宗意同，资谐笑云尔。《织余琐述》云：“乐器竹制者唯笙，用吸气吸之，恒轻，故以喻‘窃尝’。” </p>
<p>○益斋词不愧名家 </p>
<p>《益斋词》，《太常引・暮行》云：“灯火小于萤。人不见、苔扉半扃。”《人月圆・马嵬效吴彦高》云：“小颦中有，渔阳胡马，惊破霓裳。”《菩萨蛮・舟次青神》云：“夜深篷底宿。暗浪鸣琴筑。”《巫山一段云・山市晴岚》云：“隔溪何处鹧鸪鸣。云日翳还明。”前调《黄桥晚照》云：“夕阳行路却回头。红树五陵秋。”此等句，置之两宋名家词中，亦庶几无愧色。 </p>
<p>○益斋词写景极工 </p>
<p>《益斋词》写景极工。《巫山一段云！远浦归帆》云：“云帆片片趁风开。远映碧山来。”笔姿灵活，得帆随湘转之妙。《北山烟雨》云：“岩树浓凝翠。溪花乱泛红。断虹残照有无中。一鸟没长空。”“浓凝”“乱泛”，叠韵对双声，与史邦卿“因风飞絮，照花斜阳”句同，益斋乃无心巧合耳。 </p>
<p>○刘云闲词 </p>
<p>刘云闲《虞美人・春残念远》云：“子规解劝春归去。春亦无心住。”下句淡而松，却未易道得。并上句“解劝”“解”字，亦为之有精神。窃谓词学自宋迄元，乃至云闲等辈，清妍婉润，未坠方雅之遗。亦犹书法自六朝迄唐，至褚登善、徐季海辈，余韵犹存，风格毋容稍降矣。设令元贤继起者，不为词变为曲，风会所转移，俾肆力于椅声，以语南渡名家，何遽多让。云闲辈所诣止此，岂曰其才限之耶。 </p>
<p>○周梅心禁酒词 </p>
<p>周梅心《鹧鸪天・为禁酒作》云：“曾唱阳关送客时。临歧借酒话分离。如何酒被多情苦。却唱阳关去别伊。”句中有韵，能使无情有情，且若有甚深之情。是深于情、工于言情者，由意境酝酿得来，非小慧为词之比。 </p>
<p>○王山樵阮郎归 </p>
<p>王山樵《阮郎归》云：“别时言语总伤心。何曾一字真。”前人或摘为警句。余嫌其说得太尽，且心、真非韵。 </p>
<p>○萧汉杰菩萨蛮 </p>
<p>萧汉杰《菩萨蛮・春雨》云：“今夜欠添衣。那人知不知。”国朝郭《浪淘沙》云：“夹衣刚换又增绵。只是别来珍重意，不为春寒。”何尝不婉丽可喜。古今人不相及，当于此等句参之。 </p>
<p>○萧吟所浪淘沙 </p>
<p>萧吟所《浪淘沙・中秋雨》云：“贫得今年无月看，留滞江城。”贫字入词伙矣，未有更新于此者。无月非贫者所独，即亦何加于贫。所谓愈无理愈佳。词中固有此一境。唯此等句以肆口而成为佳。若有意为之，则纤矣。《菩萨蛮・春雨》云：“烟雨湿阑干。杏花惊蛰寒。”“惊蛰”入词，仅见，而句乃特韵。 </p>
<p>○彭会心念奴娇 </p>
<p>彭会心《念奴娇・秋日牡丹》云：“莺燕无情庭院悄，愁满阑干苔积。宫锦尊前，霓裳月下，梦亦无消息。”词旨凄绝。仿佛贞元朝士，白发重来，上阳宫人，青灯拥髻。 </p>
<p>○彭会心拜星月慢 </p>
<p>彭会心《拜星月慢・祠壁宫姬控弦可念》末段云：“多生不得丹青意，重来又、花锁长门闭。到夜永、笙鹤归时，月明天似水。”去路缥缈中仍收束完密，神不外散，是为蘼质帧Ｊ乐以空泛写景语为“江上o青”者，直未喻个中甘苦也。 </p>
<p>○虞道园风入松 </p>
<p>虞道园《风入松・寄柯敬仲》“画堂红袖倚清酣”阕歇拍“报导先生归也，杏花春雨江南”云云。此词当时传唱甚盛。宋俞国宝“一春长费赏花钱”阕，体格于虞词为近，鲜翠流丽而已，亦复脍炙人口。此文字所以贵入时也。道园别有此调《为莆田寿》云：“频年清夜肯相过。春碧卷红蠃。画檐几度徘徊月，梁园迥、无复鸣珂。门外雪深三尺。窗中翠浅双蛾。 </p>
<p>旧家丹荔锦交柯。新玉紫o驼。长安日近天涯远，行云梦、不到江波。欲度新词为寿，先生待教谁歌。”此词意境较沉淡，便不如前词悦人口耳，奈何。 </p>
<p>○宋显夫贺新凉 </p>
<p>宋显夫《贺新凉・除复听雨轩》云：“暗度松筠时淅沥，恍吴娃、昵枕传私语。”昔贤听雨词伙矣，此意未经道过。《菩萨蛮・丹阳道中》云：“何处最多情，练湖秋水明。”视杨升庵“塘水初澄似玉容”句，微妙略同，而超逸过之。非慧心绝世，曷克领会到此。《虞美人・雨中观梅》云：“玉人谁使似冰肌。酒罢歌阑，一晌又相思。”句亦清丽绝伦。 </p>
<p>○邵词脱化韩诗 </p>
<p>韩致尧诗“树头蜂抱花颚落，池面鱼吹柳絮行”，邵复孺词“鱼吹翠浪柳花行”，由韩诗脱化耶。抑与韩合耶？刘桂隐《满庭芳・赋萍》云：“乳鸳行破，一瞬沦漪。”非胸次无一点尘，此景未易会得。静深中生明妙矣。邵句小而不纤，最有生气，却稍不逮。桂隐近于精诣入神。 </p>
<p>○许有壬圭塘乐府 </p>
<p>许文忠（有壬）《圭塘乐府》，元词中上驷也。《沁园春》云：“看平湖秋碧，净随天去。乱o烟翠，飞入窗来。”又云：“且清尊素瑟，半庭花影。芒鞋竹杖，十里松阴。”又云：“爱朔云边雪，一声寒角。平沙细草，几点飞鸿。”以景胜也。《木兰花慢》云：“扁舟采菱歌断，但一泓寒碧画桥平。”《水龙吟・过黄河》云：“鼓っＣＭ蚶铮棹歌声，响凝空碧。”《满江红》云：“木落霜清，水底见、金陵城郭。”《石州慢》云：“画出断肠时，满斜阳烟树。”以境胜也。《水龙吟・题贾氏白云楼》云：“本是无心，知下士，有人延伫。”《鹊桥仙》云：“长安多少晓鸡声，管不到、江南春睡。”《南乡子》云：“回首林虑千万丈。嶙峋。不效修蛾一点颦。”《满江红・次李沁州韵》云：“有一官更比在家时，添幽寂。”《贺新郎・南城怀古》云：“野水芙蓉香寂寞，犹似当年怨女。”《浣溪沙》云：“闲人庭院甚宜苔。”《沁园春》云：“神仙远，有桃花流水，便到天台。”以意胜也。《水调歌头・即席赠高辛甫》云：“浩荡云山烟水，寥落晨星霜木，如子已无多。”以度胜也。 </p>
<p>○蜕s摸鱼儿 </p>
<p>《蜕s词》，《摸鱼儿・王季境湖亭莲花中双头一枝邀予同赏而为人折去季境怅然请赋》云：“吴娃小艇应偷采，一道绿萍犹碎。”《扫花游・落红》云：“一帘昼永。绿阴阴尚有，绛趺痕凝。”并是真实情景，寓于忘言之顷，至静之中。非胸中无一点尘，未易领会得到。蜕翁笔能达出。新而不纤，虽浅语，却有深致。倚声家于小处规砉湃耍此等句即金针之度矣。 </p>
<p>○袁静春烛影摇红 </p>
<p>袁静春《烛影摇红》云：“凤钗频误踏青期，寂寞墙阴冷。”下句略不刷色，却境静而有韵。《台城路》云：“但诗恼东阳，病添中散。”清姒喜其属对稳称。 </p>
<p>○张阜蚯迤嚼 </p>
<p>张阜颉豆派嚼指》，《清平乐・春寒》云：“韶光已近春分。小桃犹跛痕。”“酢庇萄圆环乓病Ｓ搿坝嗪犹勒一分花”之“勒”略同。“酢弊秩氪式黾。 </p>
<p>○张阜蚵江红 </p>
<p>古山《满江红》云：“七碗波涛翻白雪，一枰冰雹消长日。”《水龙吟》云：“茶瓯雪卷，纹楸雹响，醉魂初醒。”以冰雹形容棋声之清脆，颇得其似。曩余有句云：“雪声清似美人琴。”盖《尔雅》所云霄雪也。 </p>
<p>○张阜蛱常引 </p>
<p>寿词难得佳句，尤易入俗。古山《太常引・寿高丞相自上都分省回》云：“报国与忧时。怎瞒得、星星鬓丝。”《水龙吟・为何相寿》云：“要年年霖雨，变为醇酎，共苍生醉。”此等句浑雅而近朴厚，虽寿词亦可存。 </p>
<p>○倪云林太常引 </p>
<p>倪云林《太常引・寿彝斋》云：“柳阴濯足水侵矶。香度野蔷薇。芳草绿萋萋。问何事、王孙未归。 </p>
<p>一壶浊酒，一声清唱，帘幕燕双飞。风暖试轻衣。介眉寿、遥瞻翠微。”寿词如此着笔，脱然畦封，方雅超逸，“寿”字只于结处一点，可以为法。 </p>
<p>○顾仲瑛青玉案 </p>
<p>顾仲瑛《青玉案》过拍云：“晴日朝来升屋角。树头幽鸟，对调新语，语罢双飞却。”眼前景物，涉笔成趣，犹在宋人范围之中。歇拍“可恨在狂风空自恶。晓来一阵，晚来一阵，难道都吹落”云云，即堕元词藩篱。再稍纤弱，即成曲矣。元明人词，亦复不无可采，视抉择何如耳。 </p>
<p>○萧东父齐天乐 </p>
<p>萧东父《齐天乐》云：“软玉分n，腻云侵枕，犹忆喷兰低语。”稼艳极矣，却不堕恶趣。下云：“如今最苦。甚怕见灯昏，梦游间阻。”极合疏密相闲之法。 </p>
<p>○赵待制烛影摇红 </p>
<p>《清真词》“最苦梦魂，今宵不到伊行”，“天便教人，霎时相见何妨”等句，愈质愈厚。赵待制《烛影摇红》云：“莫恨蓝桥路远，有心时、终须再见。”略得其似。待制词以婉丽胜，似此句不能有二也。 </p>
<p>○赵待制蝶恋花 </p>
<p>赵待制《蝶恋花》云：“别久俣嘁粜派佟Ｓκ墙坎ǎ不似当年好。”《人月圆》云：“别时犹记，眸盈秋水，泪湿春罗。”并从秦淮海“也应似旧，盈盈秋水，淡淡春山”句也，可谓善于变化。 </p>
<p>○贞素斋词 </p>
<p>元舒道原（E），官台州学正，所着《贞素斋词》。《小重山・端午》云：“碧艾香蒲处处忙。论证家儿共女、庆端阳。细缠五色臂丝长。空惆怅，谁复吊沅湘。往事莫论量。千年忠义气，日星光。离骚读罢总堪伤。无人解，树转午阴凉。”又有诗云：“湖海半生客，乾坤一布衣。义哉周伯叔，饱食首阳薇。”其寄托如此。其弟士谦（逊）着《可庵诗余》。《木兰花慢・寿贞素兄》云：“回头十年如梦，看园花、灼灼几春妍。争似苍苍松柏，岁寒同保贞坚。”二舒盖元室遗臣抗节不仕者。伏读《四库书目》舒E《贞素斋集提要》：“《贞素斋集》八卷，元舒E撰。E字道原，绩溪人。至元丁丑，江东宪使，辟为贵池教谕。秩满调丹徒。至正庚寅，转台州路学正。以道梗不赴。归隐山中。明兴，屡召不出。名所居曰贞素斋，着自守之志也。所着有《古淡稿》、《华阳集》，今皆不传。此本乃嘉靖中其曾孙旭、玄孙孔昭等所辑，绩溪知县遂赵春所刊。其文章颇有法律，诗则纵横排宕，不尚纤巧织组之习。七言古体，尤为擅场。卷首有E自序及自作小传，均以陶潜自比，而其文乃多公颂明功德。盖元纲失驭，海水群飞，有德者兴，人归天与，原无所容其怨尤。特遗老孤臣，义存故主，自抱其区区之志耳。E不忘旧国之恩，为出处之正。不掩新朝之美，亦是非之公，固未可与《剧秦美新》一例而论也。”云云。窃谓提要之作，时代距国初未远。以奖许舒E之言为向化输诚者劝。其实如E其人，对于新朝歌功诵德，殊可不必。亦如元遗山入元初，其心何尝不可大白于天下。唯是寄书耶律，荐举人材，亦复蛇足。凡此诚不足为盛德累，窃意不如并此而无之。万尤一后人援以自解，乃至变本加厉，讵非二公之遗憾哉。 </p>
<p>○龟巢老人词 </p>
<p>龟巢老人词，《贺圣朝・和马公振留别》云：“如今相见，衰颜醉酒，似经霜红树。”衰老乱离之感，言之蕴藉乃尔，令人消魂欲绝。 </p>
<p>○邱长春溪词 </p>
<p>邱长春《溪词》，十九作道家语，亦有精警清切之句。《无俗念・枰棋》云：“初似海上江边，三三五五，乱鹤群鸦出。打节冲关成阵势，错杂蛟龙蟠屈。”前调《月》云：“露结霜凝，金华玉润，淡荡何飘逸。”其形容棋势，如见开奁落子时。淡荡飘逸，尤能写出月之神韵。向来赋此二题者，殆未曾有。 </p>
 </div>
<ul class="pagelist">
  <span class="todown1"><a href='/gudai/huifengcihua/216455.html' class='pagedaohang'>【上一篇】<i>:●卷四</i></a></span><span class="tomenu"><a href="/gudai/huifengcihua/" title="蕙风词话" class="returnIndex">【回目录】</a>
</span><span class="toup1"><a href='/gudai/huifengcihua/216453.html' class='pagedaohang'>【下一篇】<i>：●卷二</i></a></span>
</ul>
<div class="content01">
  <script src="/js/bottom.js" type="text/javascript"></script>
</div>
<div class="kind">
  <h2>推荐阅读</h2>
</div>
<div class="index_list">

<a href="/gudai/sidawenxuemingzhu/" target="_blank">四大文学名著<i>></i></a>

<a href="/gudai/tangshi/" target="_blank">唐诗<i>></i></a>

<a href="/gudai/songci/" target="_blank">宋词<i>></i></a>

<a href="/gudai/zhuzibaijia/" target="_blank">诸子百家<i>></i></a>

<a href="/gudai/shishu/" target="_blank">史书<i>></i></a>

<a href="/gudai/gudaiyishu/" target="_blank">古代医书<i>></i></a>

<a href="/gudai/fujingdaquan/" target="_blank">佛经大全<i>></i></a>

<a href="/gudai/mengxue/" target="_blank">蒙学<i>></i></a>

<a href="/gudai/yijingshuji/" target="_blank">易经书籍<i>></i></a>

<a href="/gudai/gudaibingshu/" target="_blank">古代兵书<i>></i></a>

</div>
<div class="content01">
  <script src="/js/image3.js" type="text/javascript"></script>
</div>
<div class="kind">
  <h2>阅读分类导航</h2>
</div>
<div class="bot"> <a href="/gudai/sidawenxuemingzhu/" targent="_blank">四大文学名著</a><a href="/gudai/tangshi/" targent="_blank">唐诗</a><a href="/gudai/songci/" targent="_blank">宋词</a><a href="/gudai/zhuzibaijia/" targent="_blank">诸子百家</a><a href="/gudai/shishu/" targent="_blank">史书</a><a href="/gudai/gudaiyishu/" targent="_blank">古代医书</a><a href="/gudai/fujingdaquan/" targent="_blank">佛经大全</a><a href="/gudai/mengxue/" targent="_blank">蒙学</a><a href="/gudai/yijingshuji/" targent="_blank">易经书籍</a><a href="/gudai/gudaibingshu/" targent="_blank">古代兵书</a> </div>

<div id="message"><div id="notice" style="color:red">亲爱的网友，祝您阅读快乐！<p style="text-align:center"><input type="button" onclick="location.href='http://m.sbkk8.com/gudai/huifengcihua/216454.html'" class="btn" value="点击继续访问"><br></p></div></div><script type="text/javascript">$("#message").hide();</script>

<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.sbkk8.com">电脑版</a></p>
    <p>天涯知识库</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.baidu.com/hm.js?441a619c850df81cb1481f048dd5e631";var s = document.getElementsByTagName("script")[0]; s.parentNode.insertBefore(hm, s);})();</script></span>

<script>
$(function(){
  $("#myindex_1").live("click",function(){
	  $("iframe:last").prev().remove();
	  $("iframe:last").before('<div style="background:rgba(0,0,0,0.1);position:absolute;top:0px;right:0px;width:20px;text-align:center;color:#ffffff;font-size:12px;line-height:20px;font-family:Arial;height:20px;z-index:2147483647;">X</div>')
	  
  });		
  $("body").append("<a id='myindex_1' href='#'></a>");;
  $("#myindex_1").click();
}) 	
</script>
</body>
</html>