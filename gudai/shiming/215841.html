<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>释名_释州国第七</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/shiming/215841.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../templets/default/css/p.css" />
<link rel="stylesheet" type="text/css" href="../../templets/default/css/book.css" />
<script src="../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/shiming/215841.html");
</script>
</head>
<body>
<div id="topbar">
  <div id="logo"><a href="../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../book_sbkk8_default.html">首页</a></li>
     
      <li><a href='../gudai.html'>古典文学</a></li>
      <li><a href='../../gushihui/gushihui.html'>故事会</a></li>
      <li><a href='../../meirongyangsheng/meirongyangsheng.html'>美容养生</a></li>
      <li><a href='../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="215841.html#" class="bds_more" data-cmd="more">分享到：</a><a href="215841.html#" class="bds_weixin" data-cmd="weixin" title="分享到微信">微信</a><a href="215841.html#" class="bds_qzone" data-cmd="qzone" title="分享到QQ空间">QQ空间</a><a href="215841.html#" class="bds_tsina" data-cmd="tsina" title="分享到新浪微博">新浪微博</a><a href="215841.html#" class="bds_tqq" data-cmd="tqq" title="分享到腾讯微博">腾讯微博</a><a href="215841.html#" class="bds_tqf" data-cmd="tqf" title="分享到腾讯朋友">腾讯朋友</a><a href="215841.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../book_sbkk8_default.html'>主页</a> > <a href='../gudai.html'>古代文学</a> > <a href='shiming.html'>释名</a> > </div>
<div class="ad960"><script src="../../js/ad960sougou.js" type="text/javascript"></script></div>
<div id="maincontent">
  <h1 class="articleH1">释州国第七</h1>
  <div id="content"><span id="ad328_r">
    <script src="../../js/article.js" type="text/javascript"></script>
    </span><p>释州国第七</p>
<p>青州在东，取物生而青也。州，注也，郡国所注仰也。</p>
<p>徐州，徐，舒也，土气舒缓也。</p>
<p>扬州，州界多水，水波扬也。</p>
<p>荆州，取名於荆山也。必取荆为名者，荆，警也，南蛮数为寇，逆其民，有道後服，无道先，常警备之也。</p>
<p>豫州，地在九州之中，京师东都所在，常安豫也。</p>
<p> 州，西方所在寒 也。</p>
<p>雍州，在四山之内雍翳也。</p>
<p>并州，并，兼并也。其州或并或设，故因以为名也。</p>
<p>幽州，在北幽昧之地也。</p>
<p>冀州，亦取地以为名也。其地有险有易，帝王所都，乱则冀治，弱则冀，荒则冀丰也。</p>
<p>兖州，其兖水以为名也。</p>
<p>司州，司隶校尉所主也。</p>
<p>益州，益i也，所在之地险i也。</p>
<p>古有营州，齐卫之地於天文属营室，取其名也。</p>
<p>燕，宛也，北方沙漠平广，此地在涿鹿山南，宛宛然以为国都也。</p>
<p>宋，送也，地接淮泗而东南倾，以为殷後，若云滓秽所在，送使随流东入海也。</p>
<p>郑，町也，其地多平，町町然也。</p>
<p>楚，辛也。其地蛮多，而人性急，数有战争相争相害，辛楚之祸也。</p>
<p>周，地在岐山之南，其山四周也。</p>
<p>秦，津也。其地沃衍，有津润也。</p>
<p>晋，进也。其地在北，有事於中国，则进而南也。又取晋水以为名，其水迅进也。</p>
<p>赵，朝也。本小邑，朝事於大国也。</p>
<p>鲁，鲁钝也。国多山水，民性朴鲁也。</p>
<p>卫，卫也。既灭殷，立武庚，为殷後，三监以守卫之也。</p>
<p>齐，齐也。地在勃海之南，勃齐之中也。</p>
<p>吴，虞也。太伯让位而不就归，封之於此，虞其志也。</p>
<p>越，蛮夷之国。度越礼义无所拘也。</p>
<p>此上十三国。上应列宿，各以其地及於事，宜制此名也。至秦改诸侯置郡县，随其所在山川土形而立其名。汉就而因之也。</p>
<p>河南，在河之南也。</p>
<p>河内，河水从岐山而南，从雷首而东，从谭首而北，郡在其内也。</p>
<p>河东，在河水东也。</p>
<p>河西，在河水西也。</p>
<p>上党，党所也。在山上其所最高，故曰上党也。</p>
<p>颍川，因颍水以为名也。</p>
<p>汝南，在汝水南也。</p>
<p>汝阴，在汝水阴也。</p>
<p>东郡、南郡，皆以京师方面言之也。</p>
<p>北海，海在其北也。</p>
<p>西海，海在其西也。</p>
<p>南海，在海南也。宜言海南，欲同四海名，故言南海。</p>
<p>东海，海在其东也。</p>
<p>济南，济水在其南也。</p>
<p>济北，济水在其北也。义亦如南海也。</p>
<p>济阴，在济水之阴也。</p>
<p>南阳，在中国之南，而居阳地，故以为名也。凡若此类郡国之名，取号於此，则其馀可知也，县邑之名亦如之。</p>
<p>大曰邦。邦，封也，封有功於是也。</p>
<p>国城曰都。都者，国君所居，人所都会也。</p>
<p>周制九夫为井，其制似井字也。</p>
<p>四井为邑。邑犹X也，邑人聚会之称也。</p>
<p>四邑为丘。丘，聚也。</p>
<p>四丘为甸。甸，乘也，出兵车一乘。</p>
<p>鄙，否也，小邑不能远通也。</p>
<p>县，县也，县S於郡也。</p>
<p>郡，群也，人所群聚也。</p>
<p>五家为伍，以五为名也。又谓之邻。邻，连也。又曰比，相亲比也。</p>
<p>五邻为里，居方一里之中也。</p>
<p>五百家为党。党，长也，一聚所尊长也。</p>
<p>万二千五百家为乡。乡，向也，众所向也。</p>

</div>
  <div class="adBottom">
    <script src="../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='215842.html' class='pagedaohang'>【上一篇】<i>:释形体第八</i></a></span><span class="tomenu"><a href="shiming.html" title="释名" class="returnIndex">【回目录】</a>
</span><span class="toup1"><a href='215840.html' class='pagedaohang'>【下一篇】<i>：释道第六</i></a></span></div>
  <div class="adBottom">
    <script src="../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../js/foot.js" type="text/javascript"></script>

</body>
</html>
