<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>释名_释亲属第十一</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/shiming/215837.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../templets/default/css/p.css" />
<link rel="stylesheet" type="text/css" href="../../templets/default/css/book.css" />
<script src="../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/shiming/215837.html");
</script>
</head>
<body>
<div id="topbar">
  <div id="logo"><a href="../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../book_sbkk8_default.html">首页</a></li>
     
      <li><a href='../gudai.html'>古典文学</a></li>
      <li><a href='../../gushihui/gushihui.html'>故事会</a></li>
      <li><a href='../../meirongyangsheng/meirongyangsheng.html'>美容养生</a></li>
      <li><a href='../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="215837.html#" class="bds_more" data-cmd="more">分享到：</a><a href="215837.html#" class="bds_weixin" data-cmd="weixin" title="分享到微信">微信</a><a href="215837.html#" class="bds_qzone" data-cmd="qzone" title="分享到QQ空间">QQ空间</a><a href="215837.html#" class="bds_tsina" data-cmd="tsina" title="分享到新浪微博">新浪微博</a><a href="215837.html#" class="bds_tqq" data-cmd="tqq" title="分享到腾讯微博">腾讯微博</a><a href="215837.html#" class="bds_tqf" data-cmd="tqf" title="分享到腾讯朋友">腾讯朋友</a><a href="215837.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../book_sbkk8_default.html'>主页</a> > <a href='../gudai.html'>古代文学</a> > <a href='shiming.html'>释名</a> > </div>
<div class="ad960"><script src="../../js/ad960sougou.js" type="text/javascript"></script></div>
<div id="maincontent">
  <h1 class="articleH1">释亲属第十一</h1>
  <div id="content"><span id="ad328_r">
    <script src="../../js/article.js" type="text/javascript"></script>
    </span><p>释亲属第十一</p>
<p>亲，衬也，言相隐衬也。</p>
<p>属，续也，恩相连续也。</p>
<p>父，甫也，始生己也。</p>
<p>母，冒也，含生己也。</p>
<p>祖，祚也，祚物先也。又谓之王父。王，也，家中所归也，王母亦如之。</p>
<p>曾祖，从下推上，祖位转增益也。</p>
<p>高祖，高，皋也，最在上皋，韬诸下也。</p>
<p>兄，荒也。荒，大也，故青徐人谓兄为荒也。</p>
<p>弟，弟也，相次弟而生也。</p>
<p>子，孳也，相生蕃孳也。</p>
<p>孙，逊也，逊遁在後生也。</p>
<p>曾孙，义如曾祖也。</p>
<p>玄孙，玄，县也，县於高祖，最在下也。</p>
<p>玄孙之子曰来孙，此在无服之外，其意疏远，呼之乃来也。</p>
<p>来孙之子曰昆孙。昆，贯也，恩情转远，以礼贯连之耳。</p>
<p>昆孙之子曰仍孙，以礼仍有之耳，恩意实远也。</p>
<p>仍孙之子曰云孙，言去己远如浮云也。皆为早娶晚死寿考者言也。</p>
<p>父之兄曰世父，言为嫡统继世也。又曰伯父。伯，把也，把持家政也。</p>
<p>父之弟曰仲父。仲，中也，位在中也。</p>
<p>仲父之弟曰叔父。叔，少也。</p>
<p>叔父之弟曰季父。季，癸也，甲乙之次，癸最在下，季亦然也。</p>
<p>父之世叔父母曰从祖祖父母，言从己亲祖别而下也。亦言随从己祖以为名也。</p>
<p>父之姊妹曰姑。姑，故也，言於己为久故之人也。</p>
<p>姊，积也，犹日始出，积时多而明也。</p>
<p>妹，昧也，犹日始入，历时少尚昧也。</p>
<p>姑谓兄弟之女为 。 ，迭也，共行事夫，更迭进御也。</p>
<p>夫之父曰舅。舅，久也。久，老称也。</p>
<p>夫之母曰姑，亦言故也。</p>
<p>母之兄弟曰舅，亦如之也。</p>
<p>妻之父曰外舅，母曰外姑。言妻从外来，谓至己家为归，故反此义称之，夫妻匹敌之义也。</p>
<p>妻之H弟曰外甥。其姊妹女也来归己内为妻，故其男为外姓之甥。甥者，生也，他姓子，本生於外，不得如其女来在己内也。</p>
<p>姊妹之子曰出，出嫁於异姓而生之也。</p>
<p>出之子曰离孙，言远离己也。</p>
<p> 之子曰归孙，妇人谓嫁曰归，  子列，故其所生为孙也。</p>
<p>妻之姊妹曰姨。姨，弟也，言与己妻相长弟也。</p>
<p>母之姊妹曰姨，亦如之。礼谓之从母，为娣而来，则从母列也，故虽不来，犹以此名之也。</p>
<p>姊妹互相谓夫曰私，言於其夫兄弟之中，此人与己姊妹有恩私也。</p>
<p>舅谓姊妹之子曰甥。甥亦生也，出配他男而生，故其制字男傍作生也。</p>
<p>妾谓夫之嫡妻曰女君。夫为男君，故名其妻曰女君也。</p>
<p>嫂，叟也。叟，老者称也。叟，缩也，人及物老皆缩小於旧也。</p>
<p>叔，少也，幼者称也。叔亦m也，见嫂m然s退也。</p>
<p>夫之兄曰公。公，君也。君，尊称也。俗间曰兄章。章，灼也，章灼敬奉之也。又曰兄 ，言是己所敬忌，见之怔忪，自肃齐也。俗或谓舅曰章，又曰 ，亦如之也。</p>
<p>少妇谓长妇曰姒，言其先来，己所当法似也。</p>
<p>长妇谓少妇曰娣。娣，弟也，己後来也。或曰先後，以来先後弟之也。</p>
<p>青徐人谓长妇曰。长禾苗先生者曰，取名於此也。荆豫人谓长妇曰孰。孰，祝也。祝，始也。</p>
<p>两 相谓曰亚，言一人取姊，一人取妹，相亚次也，又并来至女氏门，姊夫在前，妹夫在後，亦相亚也。又曰友 ，言相亲友也。</p>
<p>妇之父曰婚，言 亲迎用昏，又恒以昏夜成礼也。</p>
<p>婿之父曰姻。姻，因也，女往因媒也。</p>
<p>天子之妃曰后。后，後也，言在後不敢以副言也。</p>
<p>诸侯之妃曰夫人。夫，扶也，扶助其君也。</p>
<p>卿之妃曰内子。子，女子也，在闺门之内治家也。</p>
<p>大夫之妃曰命妇。妇，服也，服家事也。夫受命於朝，妻受命於家也。</p>
<p>士庶人曰妻。妻，齐也，夫贱不足以尊称，故齐等言也。</p>
<p>天子妾有嫔。嫔，宾也，诸妾之中见宾敬也。</p>
<p>妾，接也，以贱见接幸也。</p>
<p> 娣曰媵。媵，承也，承事嫡也。</p>
<p>妃，辈也，一人独处，一人往辈耦之也。</p>
<p>匹，辟也，往相辟耦也。</p>
<p>耦，遇也，二人相对遇也。</p>
<p>嫡，敌也，与匹相敌也。</p>
<p>庶，摭也，拾摭之也，谓拾摭微陋待遇之也。</p>
<p>无妻曰鳏。鳏，昆也。昆，明也。愁悒不寐，目恒鳏鳏然也。故其字从鱼，鱼目恒不闭者也。</p>
<p>无夫曰寡。寡，踝也。踝踝，单独之言也。</p>
<p>无父曰孤。孤，顾也，顾望无所瞻见也。</p>
<p>老而无子曰独。独，b独也，言无所依也。</p>
</div>
  <div class="adBottom">
    <script src="../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='215838.html' class='pagedaohang'>【上一篇】<i>:释言语第十二</i></a></span><span class="tomenu"><a href="shiming.html" title="释名" class="returnIndex">【回目录】</a>
</span><span class="toup1"><a href='215836.html' class='pagedaohang'>【下一篇】<i>：释长幼第十</i></a></span></div>
  <div class="adBottom">
    <script src="../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../js/foot.js" type="text/javascript"></script>

</body>
</html>
