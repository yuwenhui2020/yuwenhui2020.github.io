<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>欲海回狂原文_卷一　法戒录 劝发心出世</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/fujingdaquan/yuhaihuikuangyuanwen/126096.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../../templets/default/css/p.css" />
<link rel="stylesheet" type="text/css" href="../../../templets/default/css/book.css" />
<script src="../../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/fujingdaquan/yuhaihuikuangyuanwen/126096.html");
</script>
</head>
<body>
<div id="topbar">
  <div id="logo"><a href="../../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../../book_sbkk8_default.html">首页</a></li>
     
      <li><a href='../../gudai.html'>古典文学</a></li>
      <li><a href='../../../gushihui/gushihui.html'>故事会</a></li>
      <li><a href='../../../meirongyangsheng/meirongyangsheng.html'>美容养生</a></li>
      <li><a href='../../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="126096.html#" class="bds_more" data-cmd="more">分享到：</a><a href="126096.html#" class="bds_weixin" data-cmd="weixin" title="分享到微信">微信</a><a href="126096.html#" class="bds_qzone" data-cmd="qzone" title="分享到QQ空间">QQ空间</a><a href="126096.html#" class="bds_tsina" data-cmd="tsina" title="分享到新浪微博">新浪微博</a><a href="126096.html#" class="bds_tqq" data-cmd="tqq" title="分享到腾讯微博">腾讯微博</a><a href="126096.html#" class="bds_tqf" data-cmd="tqf" title="分享到腾讯朋友">腾讯朋友</a><a href="126096.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../../book_sbkk8_default.html'>主页</a> > <a href='../../gudai.html'>古代文学</a> > <a href='../fujingdaquan.html'>佛经大全</a> > <a href='yuhaihuikuangyuanwen.html'>欲海回狂原文</a> > </div>
<div class="ad960"><script src="../../../js/ad960sougou.js" type="text/javascript"></script></div>
<div id="maincontent">
  <h1 class="articleH1">卷一　法戒录 劝发心出世</h1>
  <div id="content"><span id="ad328_r">
    <script src="../../../js/article.js" type="text/javascript"></script>
    </span><p>劝发心出世（引经十则，八法二戒）</p>

<p>昔世尊在o园<u>一</u>精<u>一</u>舍，有四比丘，共论世间何者最苦。一言<u>一</u>H<u>一</u>欲，一言饥渴，一言_恚，一言惊怖，共诤不止。佛言：&ldquo;汝等所论，未究苦义。天下之苦，莫过有身。饥渴、_恚、色欲、怨仇，皆因有身。身者，众苦之本，祸患之源。&rdquo;（出《法句经》）即如<u>一</u>H<u>一</u>欲一事，有女人之身，即爱男子。有男子之身，即爱女人。败名丧节，损福削寿，靡不由之。纵或矢贞守操，现享富贵，而享富贵时，必造恶业，一日行凶，万劫受报，所得不偿所失。即或享福之时，又修善业，直至生天，而天福一尽，复入轮回。所以经云：&ldquo;转轮圣王，王四大天下，飞行自在，福尽还作牛领中虫。&rdquo;则知业缘福报，总归堕落之因。地狱天宫，尽是轮回之处。若不发出世之心，趣菩提之路，而徒屑屑焉今日修善，明日改恶，转轮于三途八难，非所望于血性男子也。虽然，曲高者，和自寡，此言可为知者道。</p>

<p>如来降诞（《释迦如来谱》。此条虽无与乎戒<u>一</u>H<u>一</u>，然欲为下文张本，不得不述应化原由，庶使一段大事因缘不至泯没耳。）</p>
<p>本师释迦牟尼佛，于无量劫前，已经成道。为欲救度众生故，分身无数，处处示现降生耳。即以此土释迦言之，即天竺国净饭王之太子也。未降生前，在兜率天宫，名善慧菩萨。时天竺国有圣王，名净饭王，圣后名摩耶夫人，皆过去古佛，现身为国王国母。菩萨即乘六牙白象，腾空入夫人右胁，圣母即觉身体安乐，如服甘露。智慧辩才，应时具足。诸天妙膳，自然而至。将及弥月，圣母引诸宫女，游于园中。偶举右手，攀波罗叉树枝。太子于右胁忽然而生，放大光明，遍照天地，万天圣众，赞叹欢喜。地上忽涌香水二池，一冷一热，浴太子身。又虚空中九龙吐水以应之，四大天王抱持太子，忉利天王以天衣承接。尔时太子，各于方面，自行七步，曰：&ldquo;天上天下，唯我独尊。&rdquo;时净饭王坐宝殿上，适议国政。忽闻大臣击欢喜鼓，奏诞圣子。欲以宝辇，载之入宫。毗首羯磨天化作七宝车，四大天王为之御，诸天于虚空中烧微妙香，供养太子。太子身具三十二相、八十随形好，十九出家，三十成道。此其大略之毫末也，详在大藏诸经，不可殚述。</p>

<p>不染世缘（《佛本行经》及《过去因果经》）</p>
<p>尔时净饭王，聘耶输陀罗为太子妃，具足姻礼。复增二妃，一名瞿夷，二名鹿野，即为三妃。起三宫殿，采女三千，侍御太子。第一宫采女，当于初夜。第二宫采女，当于半夜。第三宫采女，当于后夜。宫中复奏千万音乐，昼夜不绝。尔时太子，恒与其妃，行住坐卧，无有世俗之意。于静夜中，但修禅观，未尝与妃有夫妇之道。</p>

<p>菩萨降魔（《观佛三昧海经》）</p>
<p>魔王波旬，见太子勇猛修行，欲败其道，遍集天兵、毒龙恶鬼，诣太子所，刀轮火箭，四面云集。太子入慈心三昧，不能为害。波旬大怒，复遣三女，天冠缨络，容仪晃耀，乘七宝车，安施宝帐，无量玉女，各奏天乐，身中毛孔，皆出妙香。至太子所，下车合掌，安详徐步，礼敬太子。手执宝器，盛天甘露，献太子言：&ldquo;太子生时，万神侍卫，何弃天位，来此树下？我是天女，六天无双，愿以微身，奉上太子，乞遂下情。&rdquo;尔时太子，身心不动，但以眉间白毫，旋向三女。三女自见身内脓血涕唾、九孔筋脉、大肠小肠、生脏熟脏，其间各有无量诸虫，宛转游戏。三女尔时，即便呕吐。又见自首，一化为蛇，一化为狐，一化为狗。背上负一老母，发白面皱，犹如僵<u>一</u>尸<u>一</u>。胸前复抱一死小儿，六窍流脓。三女惊怖，匍匐而去。</p>

<p>丑诃美<u>一</u>女 （《杂譬喻经》）</p>
<p>佛世一婆罗门，生女端正，艳丽无双。乃悬金于外，募有能诃我女为丑者，当与之金。九十日内，竟无应者。引至佛所，佛便诃言：&ldquo;此女甚丑，无有一好。&rdquo;阿难白佛言：&ldquo;此女实好，而佛言恶。&rdquo;佛言：&ldquo;人眼不视色，是为好眼，耳鼻舌亦尔。身不著细滑，是为好身。手不盗他财，是为好手。今此女眼视色、耳听音、鼻嗅香、身著细滑、手喜盗财，如此之者，皆不好也。&rdquo;</p>

<p>佛破男欲（《出曜经》）</p>
<p>拘弥国，有摩因提，生女端正，将诣佛所，愿给箕帚。佛言：&ldquo;汝以女为好耶？&rdquo;曰：&ldquo;从头至足，周旋观之，无不好也。&rdquo;佛言：&ldquo;惑哉肉眼！吾观从头至足，无一好也。汝见头上有发，发但是毛，象马之尾，亦皆尔也。发下有髑髅，髑髅是骨，屠家猪头，骨亦皆尔。头中有脑，脑者如泥，臊臭逆鼻，下之著地，莫能蹈者。目者是池，决之纯汁。鼻中有涕，口但有唾。腹脏肝肺，皆尔腥臊。肠胃膀胱，但盛屎尿。四肢手足，骨骨相拄，筋挛皮缩，但恃气息以动作之。譬如木人，机关作之，作之既讫，解剥其体，节节相离，首足狼籍。人亦如是，好在何处？&rdquo;</p>

<p>佛破女欲（《摩<u>一</u>邓<u>一</u> 女经》）</p>
<p>佛告摩<u>一</u>邓<u>一</u> 女〖又作摩登伽女，曾以幻术迷惑阿难〗：&ldquo;汝爱阿难何等？&rdquo;女言：&ldquo;我爱阿难眼，爱阿难鼻，爱阿难口，爱阿难耳，爱阿难行步。&rdquo;佛言：&ldquo;眼中但有泪，鼻中但有涕，口中但有唾，耳中但有垢，身中但有屎尿，臭处不净。其夫妻者，便有恶露。恶露中便生儿子。已有儿子，便有死亡。已有死亡，便有哭泣。于是身中，有何所益？&rdquo;</p>

<p>目连却妇（《禅秘要经》）</p>
<p>长老目连，得罗汉道。本妇〖出家前之妻〗欲从之，盛服庄严，欲坏目连。目连即说偈言：&ldquo;汝身骨干立，皮肉相缠裹，不净内充满，无一是好物。我心如虚空，一切无所著，正使天欲来，不能染我心。&rdquo;</p>

<p>沙弥守戒（《贤愚因缘经》）</p>
<p>佛世安陀国有优婆塞，供养一比丘、一沙弥，日日馈膳。一日举家出门，独存十六岁幼<u>一</u>女，容貌无双，偶忘馈膳。食时既至，比丘遣沙弥自取。女闻叩门，知为沙弥，喜而延入，倍现<u>一</u>H<u>一</u>态，谓沙弥言：&ldquo;吾家财宝，其数无量，若遂我愿，当为汝妇。&rdquo;沙弥自念：&ldquo;我有何罪，遇此恶缘？宁丧身命，终不破戒。若欲逃去，彼必牵住，路人见之，反取污辱。&rdquo;乃方便告云：&ldquo;汝可闭门，我入一房，暂停须臾，当即如愿。&rdquo;女出闭门。沙弥入室，见一剃刀，心甚欢喜，乃脱<u>一</u>衣 服，合掌跪向拘<u>一</u>尸<u>一</u>那城，佛涅处，涕泣发愿：&ldquo;我今不破佛菩萨戒，及和尚戒，自舍身命。愿我世世生生，出家修道，究竟成佛。&rdquo;遂自刎死，流血滂沱。其女见之，欲心顿息，大生悔恨，自断其发。父适归家，叩门不启，使人逾入，见女如是，骇问其由。女默不答，心自思惟：&ldquo;若以实对，甚可羞惭。若言沙弥辱我，必堕地狱，受苦无极。&rdquo;展转熟思，即以实告。父因入房，合掌作礼。国王闻之，礼拜赞叹。见闻者，皆发菩提之心。</p>

<p>抱眠罪果（《僧护经》）</p>
<p>僧护比丘，从龙宫出，经历一处，备见种种可畏之事。殿堂壁柱，及诸器皿，皆血肉所成，火烧受苦，共有五十六事（详在经中）。内有二沙弥，眠卧相抱，猛火烧身，苦不休息。出问世尊，世尊一一答之（详在经中）。又云：&ldquo;汝见二沙弥者，是地狱人。迦叶佛时，是出家人，共一被褥，相抱眠卧，故入地狱。火烧被褥中，相抱受苦，至今不息。&rdquo;</p>

<p>业识化虫（《法句喻经》）</p>
<p>佛世有清信士，供养三宝。临终之时，其妻在傍，悲伤痛苦。夫闻哀恋，即时命终，魂神不去，在妇鼻内，化作一虫。时有道人，见妇哀哭，善言劝谕。其妇尔时，涕泪<u>一</u>交<u>一</u> 出，虫便堕地。妇见而惭，欲以脚蹈。道人急告曰：&ldquo;止止，莫杀，是汝夫君！&rdquo;妇曰：&ldquo;吾夫奉经持戒，<u>一</u>精<u>一</u>进难及，何缘为此？&rdquo;道人曰：&ldquo;因汝恩爱，临终哭泣，动其恋慕，故堕虫身。&rdquo;道人为虫说法，虫闻忏悔，命终生天。</p>
<p>［按］临命终时，最为要紧。一念偶错，前功尽弃，慎之。</p></div>
  <div class="adBottom">
    <script src="../../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='126097.html' class='pagedaohang'>【上一篇】<i>:卷二 受持篇 居官门</i></a></span><span class="tomenu"><a href="yuhaihuikuangyuanwen.html" title="欲海回狂原文" class="returnIndex">【回目录】</a>
</span><span class="toup1"><a href='126095.html' class='pagedaohang'>【下一篇】<i>：卷一　法戒录 劝犯根本重罪者</i></a></span></div>
  <div class="adBottom">
    <script src="../../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../../js/foot.js" type="text/javascript"></script>

</body>
</html>
