<?xml version="1.0" encoding="gb2312"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=gb2312" />
<title>印光大师文钞_印光大师文钞（十二）</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<script src="../../../js/dm.js" type="text/javascript"></script>
<link href="../../../css/wap2011.css" rel="stylesheet" type="text/css" />
<script src="http://apps.bdimg.com/libs/jquery/2.1.4/jquery.min.js"></script>
</head>
<body class="body">
<div class="mtop"> <a href="../../../m_sbkk8_default.html" class="mindex"><img src="http://m.sbkk8.com/images/mindex.png" alt="回主页" /></a>
  <div class="mTitle"><a href="../../../m_sbkk8_default.html" class="htitle1">天涯知识库</a> ・ <a href="yinguangdashiwenchao_2.html">印光大师文钞</a></i></div>
  <span class="mmenu" id="mmenu"><img src="http://m.sbkk8.com/images/mmenu.png" alt="目录" /></span> </div>
<div class="mnav" id="mnav"> <a href="../../../m_sbkk8_default.html" targent="_blank">首页</a> <a href="../../../xiandai/xiandai.html" targent="_blank">现代小说</a> <a href="../../../jiankangbaojian/jiankangbaojian.html" targent="_blank">健康保健</a> <a href="../../../jiankangyinshi/jiankangyinshi_2.html" targent="_blank">健康饮食</a> <a href="../../gudai_2.html" targent="_blank">古代文学</a> <a href="../../../gushihui/gushihui_2.html" targent="_blank">故事会</a> <a href="../../../waiguo/waiguo_2.html" targent="_blank">外国文学</a> <a href="../../../shenghuochangshi/shenghuochangshi.html" targent="_blank">生活常识</a> <a href="../../../meirongyangsheng/meirongyangsheng_2.html" targent="_blank">美容知识</a> <a href="../../../zuowen/zuowen_2.html" targent="_blank">作文</a> <a href="../../../lishigushi/lishigushi_2.html" targent="_blank">历史故事</a> <a href="http://m.sbkk8.com/wangluoxiaoshuo/" targent="_blank">网络小说</a> <a href="../../../juqingjianjie/juqingjianjie.html" targent="_blank">剧情简介</a> <a href="../../../wangmingdaquan/wangmingdaquan.html" targent="_blank">网名大全</a> <a href="../../../shuoshuo/shuoshuo.html" targent="_blank">说说大全</a> <a href="../../../caipudaquan/caipudaquan.html" targent="_blank">菜谱大全</a>  </div>
<div class="search searchtop">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01 content02">
  <script src="../../../js/pic.js" type="text/javascript"></script>
</div>
<div class="daohang"><strong>位置:</strong><a href='http://3g.sbkk8.com/'>主页</a> > <a href='../../gudai_2.html'>古代文学</a> > <a href='../fujingdaquan_2.html'>佛经大全</a> > <a href='yinguangdashiwenchao_2.html'>印光大师文钞</a> > </div>
<div class="kind">
  <h1 class="h11">印光大师文钞（十二）</h1>
</div>
<div class="articleContent"> <p>新昌石城寺重建智者大师衣钵塔记</p>
<p>智者大师，久证法身。十地等妙，均莫能测。乘宿愿力，示生斯世。降灵之夕，神光烛天。眉分八采，目耀重瞳。由蕴非常之德，故现非常之相。是为梁武帝大同四年戊午岁也。甫离襁褓，卧必合掌，坐必向西。遇像必礼，逢僧必敬。盖欲为世模范，必谨之于其初也。弱冠出家，遍研经论。越三年，是为陈文帝天嘉元年庚辰，闻慧思大师在光州大苏山，特往礼谒。思师一见即叹曰，昔日灵山，同听法华，宿缘所追，今复来矣。即授以普贤道场，令修法华三昧。诵法华经，至药王菩萨本事品，是真<u>一</u>精<u>一</u>进，是名真法供养如来，豁然大悟，寂然入定。亲见灵山一会，俨然未散，获旋陀罗尼。自是以后，照了法华，如杲日之临万象。达诸法相，似清风之游太虚。遂以五时八教，判释如来一代所说。俾阅经者知其指归，不致望洋兴叹，莫识津梁。以三止三观，传佛心印。俾修行者，亲见自己常住不变寂灭真心。其所修虽与禅宗小异，其所证实与禅宗大同。以故禅宗传灯各书，均列智者于应化圣贤科中。如上教行二事，包括佛法净尽。然皆属自力进修之道，上根利智，亦可即生了办。若根器稍劣，又不知经若干生，若干劫，方能了生脱死也。于是随顺佛慈，宏扬净土。疏十六观，决十种疑。以六即之义释佛，令一切行人，知自己一念心性，与佛无二。而佛则修德功极，性德圆彰。己则惟具性德，毫无修德。性体不二，故六而常即。事修各别，故即而常六。知六而常即，故不生退屈，上慕诸圣。知即而常六，故不生上慢，下重己灵。末世众生，定慧力弱，不仗佛力，其何能淑。又得如此妙释，谁肯弃本具之衣珠，往贫里以循乞乎哉。由是宗风丕振，举国钦崇。上自帝后宰辅，下及净信士女，靡不闻风依止，草偃风行。自法流震旦，德业之盛，无有出其右者。至年三十八，始入天台山。是为陈宣帝大建七年乙未岁也。至则见其山境，与其僧定光。乃十七岁礼佛发愿时，神游之境，与所遇之人也。固知宿与此山有大因缘。自兹以后，或在山宏法，或随机应缘，二十余年大宏法化。具如本传，此不繁述。隋文帝开皇十七年丁已，扬州总管晋王杨广，遣使迎师至扬州。师与使偕行，至新昌石城寺，知住世缘尽，遂略举法要以示大众。言讫，唱三宝名，如入三昧。是为十一月二十四日未时也。世寿六十，僧夏四十。遗命灵龛归于佛陇。诸弟子以师入灭于此，故为建一衣钵塔，以作纪念。令后世四众见者闻者，同种善根。自昔至今，千四百年，地随时变，颇不适宜。寺僧汝愚，与诸锱素议，迁于大佛岩之北。实为来龙之总脉，众山之关键。地势高而瞩望远，庶可发起见闻者之善心。乃为叙述其大略云。</p>
<p>闽侯罗梓生居士生西记</p>
<p>世出世间，以诚为本。诚之所至，金石为开。况同赋此心之同人，与了无有心，以众生之心为心之佛菩萨乎。世未有诚不至而人兴观感，佛垂加被者。亦未有诚至而人无观感，佛无加被者。故希圣希贤，学佛学祖者，唯当致其诚而已。吾于罗梓生居士生西事，得一证据焉。居士名禹曾，字梓生，福建闽侯人。昆弟三人，伊居其次。少业儒，壮入军籍。八岁丧父。事节母，待兄弟，以孝友闻。赋性真实忠厚，俭朴廉洁。内不欺己，外不欺人。以故军官信任，令管军需。十余年除薪水外，绝不染指。而且笃信佛法，颇厌尘境。中年丧偶，其念已同槁木寒灰。民国壬戍丁母忧，遂屏绝荤腥，专修净业。其子铿端与彦俊，偕诸同志，组织福州佛化社。居士鼓舞赞襄，提倡尤力。甲子夏社迁西湖开化寺，人地均称适宜。但以寺建已久，栋宇参差，佛像剥落。居士欲令来念佛者观感兴起，遂独任修葺而庄严之。工甫半而谢世。时在丙寅六月初九，寿六十岁。铿端能继父志，俾得圆功。可谓善于事亲矣。初居士将终前十余日，忽疽生于项，殆属宿业。内溃，寒热间作。居士欲借此苦，速获往生，令眷属就室念佛，以助正念。亦有友人来助念者，每至数十。预嘱眷属，临终不得先行洗濯换衣哭泣等。丧中无论祭神待客，俱不得用荤酒。殓服唯素布，不得用绸帛。子媳咸遵。雪峰达本方丈，特来开示。故十余日中，虽有痛苦，心常镇定，了无异念。至临终时，正念分明，安详而逝。眷属等各节哀念佛五句钟，方为洗濯换衣哭泣等，可谓知法。及至入殓，顶们犹<u>一</u>温<u>一</u> ，四肢柔软，可为生西之证。尤异者，子媳皆发愿终身长斋念佛。佛化社社友，为其念佛念往生咒者，凡三十余家。所念佛号，有一千五百余万。往生咒，有十一万九千余遍。俱以此祈莲品转高，无生速证。非平生至诚感人，何能如此。噫，若居士者，可谓一乡之善士，如来之真子矣。或疑居士敦笃伦常，力修众善，而且多年念佛，何以临终尚生恶疽。不知吾人从无始来，所结怨业，莫能悉数。若不念佛，将长劫报复，无有了期。居士殆由念佛之力，转后报重报为现报轻报，以解脱生死诸苦，直往西方。高预海会，亲炙弥陀，与诸上善人同会一处也。昔戒贤法师尚婴笃疾。玄奘法师临终亦有痛苦。各蒙菩萨指示安慰，谓是宿世恼害众生之报。况博地凡夫乎。故为略书所以。赞曰，卓哉居士，足称哲人。虽居尘世，不染世尘。禀性孝友，勤俭仁恕。家庭之乐，融融泄泄。律身严谨，接物和易。翘心净土，冀证真谛。既启佛化，又新佛宇。金碧庄严，用表感慕。年登耳顺，即示西归。眷友助念，功德巍巍。故致临终，一心忆念。随佛往生，顶暖可验。其子与媳，悉发诚愿。素食念佛，毕生不变。以此功德，冀增莲品。速证无生，回度堪忍。社友祈予，记载其事。欲令见闻，同沾法利。爰取行略，发其隐义。用满如来，度生宏誓。</p>
<p><u>一</u>江<u>一</u> 母汪太夫人往生记</p>
<p>净土法门，利益宏深。自大法东流，以博地凡夫信愿念佛，求生西方。因兹出五浊而登九品者，何可胜数。以佛力法力众生心力，三皆不可思议。故得此奇特殊胜之果。实为一代时教之所无，而惟净土法门为然也。此之法门，唯重实行。以感佛故，得仗佛慈力，带业往生。较彼专仗自力断惑证真，以超凡入圣，了生脱死者。其难易，不可同年而语也。婺源<u>一</u>江<u>一</u> 易@居士，初膺教职，每为学生讲说，必以笃行孝友，恪尽己分为事。至为讲说义理，必期发挥尽致，了无余蕴而后已。因兹过为劳瘁，遂成痼疾，群医诊视，均不见效。后有友人劝以息心念佛，遂得痊愈。由是屡亲知识，专研净宗。始知此法，实为十方三世一切诸佛上成佛道，下化众生，成始成终之殊胜法门。于是由亲及疏，悉皆以此奉劝。其母汪太夫人，赋性贤淑，一闻其说，即发心持斋念佛。日必课佛万余声。兼持观音普门品，普贤行愿品，往生，大悲等咒，以为助行。今春因匪避地，值狭路，遇牛行挤轿。轿夫与轿，跌仆田中。轿已破裂，而<u>一</u>江<u>一</u> 母竟不警不怖，了无损伤。以在轿中，默持普门品故。是知<u>一</u>江<u>一</u> 母<u>一</u>之 功夫绵密，故得此感应也。年七十有八，耳聪目明，绝无老状。至五月末，示微疾，三十日闻其孙有朋，与人讲四十八愿，犹令侍者谛听。因问明日是初一乎。盖预计归期也。至夜半睡醒，觉痰闭而吐无力。于是全家念佛，以祈速得往生。易园又复示以佛愿弘深，当深归向。若能通身放下，一心念佛。必定感应道<u>一</u>交<u>一</u> ，蒙佛接引，往生西方。历一时许，至辰刻，安然坐逝。逝时犹见颔动。盖心中默念，但无声可闻耳。自辰及申，历五时之久，念佛不辍。申后方为洗浴著衣哭泣等。以人之将终，身力不支。若预为洗浴换衣及哭泣等，必致破坏正念，不克往生。今既不移动，又不哭泣，大家同声念佛。使彼心中惟有佛念，了无余念。故得正念昭彰，随佛往生，诚可为法。愿孝子慈孙，咸皆依此。其为孝慈也，大矣。且<u>一</u>江<u>一</u> 母预先嘱其子媳，令终后首不戴佛，口不含钱，不著华冠绣服，衣惟布制，项挂念珠而已。所有纸衣冥器，均不宜用。丧祭概用蔬素，不得效世俗用荤祭神等。噫，<u>一</u>江<u>一</u> 母<u>一</u>之 言之行，皆足以为末世法。母仪闺阃，师范女流。其人虽逝，其德常存。愿世之闺阁英贤，闻风兴起。以<u>一</u>江<u>一</u> 母<u>一</u>之 言行，是则是效。则相夫教子，以成贤善。俾二妃三太之懿行，又复见于今日。兼以深明即心本具之佛性，笃修即俗修真之净业。庶几人敦礼让，世复唐虞。本此了无形迹致治之道，以作挽回世道人心之法。愿各勉旃，则幸甚幸甚。</p>
<p>善女人何王氏圣缘生西记</p>
<p>佛言一切众生，皆有佛性，皆堪作佛。然佛性是同，而众生心相，万有不齐。或有信受，或有背驰者，何也。须知众生虽皆在迷，由宿因现缘不同，以致发生逆顺二种现相耳。佛性如种<u>一</u>子，宿因如播种，现缘如时雨。种<u>一</u>子既播于地，一经时雨，能不发生乎。而一切众生，谁无佛性，长劫轮回，决不能了无宿因。所最关要者，在善知识开导，及自己发决裂心耳。故法华经云，善知识者，是大因缘。所以化导令得见佛。楞严经云，若众生心，忆佛念佛，现前当来，必定见佛，去佛不远。如染香人，身有香气，此则名为香光庄严。若上海何王氏者，本一无知无识之妇女耳。自二十九岁，得闻净土法门，遂皈依三宝，吃素念佛。深厌娑婆浊恶，决志求生西方。三十年来<u>一</u>精<u>一</u>进不懈，于今民国十七年年五十九岁，至六月十九日，预知时至，嘱咐家眷。吾于今夜十二句钟归西，汝等至时，当同声念佛相助。切不可悲哀哭泣，以致坏我正念。因自行沐浴，著所制寿衣。先念大悲咒若干遍，次即专念阿弥陀佛圣号。至十一句钟，阖家大小同声助念南无阿弥陀佛。至十二句钟，遂端坐念佛而逝。夫如此作略，虽古今学问功业盖世者，亦不多见。况其下焉者乎。而何王氏以一无知无识之妇女，乃能于三十年<u>一</u>精<u>一</u>进修持，致临终现如是相。足见一切众生皆有佛性，皆堪作佛。及净土法门，实为转凡成圣之第一法门。愿见闻者，同事修持。庶可不孤佛化，不负己灵也已。</p>
<p>乐慧静优婆夷生西记</p>
<p>自大法东来，庐山结社。一切善知识，多皆主张净土法门。以其仗佛慈力，较彼专仗自力者，其难易奚啻天渊悬殊也。而一切四众，由念佛而亲证三昧，断惑证真，直登上品者，亦不乏人。其他以真信切愿，持佛名号，感佛接引而往生者，则非算数譬喻之所能知也。定海乐斌章，虽作商业，然颇信佛。今春来沪，适光寓太平寺，遂与其妻同来，求受三皈五戒。斌章法名慧斌，其妻法名慧静。因与文钞嘉言录等书，令其依之修持。慧静从此专意念佛。至五月半间得病，以迄七月初，犹能勉强支持，礼拜念佛。此后则卧床 不起，然心中常自默念佛号。至八月初七夜，咳嗽一小时，遂睡著。梦见许多僧人，及诸童子，与幢幡等。及醒病苦全愈。至初九夜，又梦见观世音菩萨，与众僧及诸童子。初十夜，侍病者及诸眷属，见彼口念佛号，手作拜势者十余次，遂睡去。醒云，佛已来过，吾将往生。问何时去，则云不知。次日令将所有衣服首饰，均变卖作善举。劝家人为善修德，明因知果。至午，眼忽发光。其光似黄非黄，似红非红。即云佛来也。面作笑容。其身先日已浴过。又令女佣再为洗脚。自己洗面。眼光即发。谓慧斌曰，佛与大势至菩萨，及诸童子，接我到西方去。慧斌欲再问，云莫搅乱我。但随助念者，默持佛号，不数分钟，即逝。夫慧静以一弱女子，闻净土法门未及一年，便能临终有此瑞相。足见众生皆具佛性，佛愿不虚。永明所谓万修万人去者，为的确可据也。慧斌持状来。又以遗资助印历史感应统纪。因节录其事，并示法门大意，而为之记。(十八年己巳季秋)</p>
<p>杨佩文居士得舍利记</p>
<p>杨佩文，<u>一</u>江<u>一</u> 苏淮安县城人，年四十四岁。向读书训蒙，近亦辍馆。今夏六月下旬，以孙未周岁而殇，颇痛惜。一居士劝其入普济莲社念佛，并令阅文钞嘉言录等，顿生信心，念心颇纯切。至九月下旬晚课时，见佛前油灯，结一莲花。花心有一黑珠，后花落而珠流于案。大如粟米，色如翡翠。颇以为异，而不知其为何物。遂持至莲社，亦无识者。十月中旬，以书并此舍利寄光，求证明。光即以小磁盒盛之，令护关师及三四俗弟子看。时其质，大于初开封时有二三倍。亦不甚介意，即供于佛前。次晨早课毕视之，已无有矣。遂即报书彼莲社，谓此系<u>一</u>精<u>一</u>诚所感之舍利。昨看毕供佛前，今晨视之无矣。或复归原所，祈为详察。后得彼书云，莲社家中，俱无所有。而佩文愈生正信，知佛法不可思议，求皈依。因为取名慧潜。盖取颛蒙念佛，即可潜通佛智，暗合道妙之意。外道谓<u>一</u>精<u>一</u>气神炼之久久，则成舍利。宋人刻龙舒净土文板，及绣经，于刀下针下得舍利。及此灯花之舍利，是谁之<u>一</u>精<u>一</u>气神所炼者。应以舍利身得度者，即现舍利而为说法。(民国廿二年冬至日)</p>
<p>阿育王佛舍利塔纪实</p>
<p>浙<u>一</u>江<u>一</u> 宁波鄞县东乡四十里山，有广利寺。原名阿育王寺，故人仍称之。昔佛灭后，中天竺国阿育王，统王阎浮，威德广大。所有鬼神，悉皆臣属。意欲普利世人，启其祖阿^世王所藏之八万四千佛舍利。役使鬼神，碎七宝众香为泥。一夜 造成八万四千宝塔，散布南赡部洲。耶舍利尊者，伸手放八万四千道光。一鬼捧一塔，顺光而趋，至光尽处，则安置地中。东震旦国，有十九处。大教东来，次第出现。如五台育王等是也。育王之塔，晋武帝太康三年，有僧慧达，乃利宾菩萨示迹。礼拜请求，从地涌出。遂建阿育王寺，供于殿内石塔中。塔门常锁，有欲睹舍利者，先通知塔主。殿中礼佛，礼毕，跪于殿外阶缘。每有人跪，凡欲睹者，均随之而跪。塔主请塔出，先令居中跪者睹。次则遍令随跪者睹。虽一日随睹数次，亦不以为烦。其塔高一尺四寸，周围亦只尺余。塔之中级内空，中悬一实心钟，钟底正中，有一针，舍利附于针端。四面有窗，华格栏遮，手不能入。即于华格孔中睹之。其舍利之形色大小多少定动，均无一定。平常人睹，多见是一粒，亦有见二三四粒者。有见舍利靠于钟底不动者。有见一针下垂至寸许者。有见忽降忽升，忽小忽大者。有见青者黄者赤者白者。及一色之浓淡不同，并二色相兼之各种异色者。有见色气黯然者。有见色气明朗者。不独人各异见，即一人亦多转变不一。又有见莲华及佛菩萨像者。亦有业力深重，完全了无所见者。见其小时，每如小v豆大。亦有见如黄豆大枣大者。明万历间，吏部尚书陆光祖，笃信佛法，极力护持。与亲友数人来睹，初看如小豆大。次如黄豆大。次如枣大。次如瓜大。次如车轮大。光明朗耀，心目清凉。时舍利塔坏，塔供库房，陆遂发心重修塔殿。彼亲友所见亦甚好，但无陆之奇特神妙耳。须知如来大慈，留此法身真体。俾后世众生，种出世根。以由睹此神异，自可生正信心。从兹改恶修善，闲邪存诚，以期断惑证真，了生脱死。直至复己本具佛性，圆满无上菩提。此如来示现不思议相，曲垂接引之本心也。愿见闻者，同深感念，则幸甚。光于光绪二十一年幸得虔礼数旬，兼阅育王山志，故知其详。</p>
<p>南通金沙区佛教居士林成立宣言</p>
<p>因果者，世出世间圣人，平治天下，度脱众生之大权也。儒教圣人注重因果，见于经传者，多难胜数。孔子之赞周易也，最初即曰，积善之家，必有余庆，积不善之家，必有余殃。须知既有余庆余殃以及子孙，则本人之庆殃为更大矣。然本人庆殃，固不专在现生论，必并来生后世而论，方得圆满周到。即此语以察圣人之心，其三世因果，六道轮回之事理，已彰明显著于言外矣。箕子之陈洪范也，末后则曰，向用五福，威用六极。此五福六极之说，深含三世因果之义。乃圣王教民希向五福，畏惧六极，修德立命，趋吉避凶之德政。世儒不察，归之王政之赏罚。不但深诬王政，亦且事理矛盾。宋儒窃取佛经之奥义，以发挥儒教。恐人各学佛，以致儒门冷落，遂以如来所说治己治人治国治天下，普令众生超凡入圣了生脱死之根本法，一刀砍断。令一切人无希向畏惧。谓因果报应，乃佛设此以骗愚夫愚妇，奉彼教耳，实无其事。人死之后，形既朽灭，神亦飘散。纵有v烧舂磨，将何所施。神已散矣，令谁托生。由此之故，儒者于因果轮回，皆不敢出诸口。徒赖正心诚意，以维持世道人心。既无因果轮迥，一死即了。则正心诚意有何益。不正心诚意有何损。从兹善无以劝，恶无以惩。以驯至于提倡贪欲，奖励恶行，不以为耻，反以为荣者。皆以破斥因果轮回之语以酿成之。而人道将几乎熄矣。于是有心世道之人，群起而挽救之。居士林，净业社等，各处建立。提倡因果轮回，与超出因果轮回之净土法门，必使因地而倒，仍复因地而起。金沙居士林，已经成立，当于居士之名实事业，一肩担荷。则世返唐虞，人希圣贤，当不久可亲见矣。所言居士之名者，居家修道之士也。实者即敦伦尽分，闲邪存诚，诸恶莫作，众善奉行，修行世善，以立其基。真为生死，发菩提心，信愿念佛，求生西方，普愿自他，同了生死。能如是者，方可不负居士之名。事业者，即以身率物，宏扬佛化，唯以自利利他，已立立人为志事。于虚名浮利，略不萦心。于伦理清规，决不违犯。俾凡见者闻者，悉生景仰之心。所谓以言教者讼，以身教者从。世出世间，无一事不以身为本者。本若不立，纵有作为，悉是场面上事。既非真修，必招外侮。反令邪见人据此以谤佛法。自他二利既失，生死大事何了。若是入林林友，各发金刚坚固之心，誓行自他兼利之事。尽伦学儒，尽性学佛。追踪过去先觉，不肯稍涉退屈。是名真佛弟子，是名真大丈夫。则居士之名实事业，可以光辉即世，垂裕后昆矣。(甲戌孟冬)</p>
<p>题吴<u>一</u>江<u>一</u> 费陂龙灵岩藏经图偈</p>
<p>高高山顶上，建巍巍宝塔，塔中贮佛像，及与诸经卷。佛经在塔中，常放大悲光，凡夫虽不见，亦冥受其益。譬如<u>一</u><u>一</u>春到，万卉咸发生，由此胜因缘，种成佛善根。迨至机缘熟，<u>一</u>精<u>一</u>进修净行，复本有佛性，直成菩提道。古人建此塔，深欲继佛志，塔久遂倾毁，佛经乃出现。居士费陂龙，收得若干卷，装璜送灵岩，及与诸亲友。爰绘灵山图，作后世纪念，缅惟佛慈悲，令诸含识见。其事实难思，或闻不信受，始以风俗事，反显其胜利。世有极毒蛇，及与极疯狗，或啮人衣服，其人即便死。又有啮人影，或目视其人，其人亦即死，以毒业重故。此众生恶业，势力尚如此，何况佛慈悲，逾天地父母。一得蒙见闻，即获难思益，若深思此义，当痛哭不息。普愿一切人，感佛大慈悲，当如救头然，念佛求摄受，凡见佛化事，及与诸众生，一一作佛想，不敢生轻忽。以此胜功德，回向生西方，决可临终时，蒙佛亲接引。以此荐父母，是名真实孝，以故梵网经，令孝顺父母。尽法界圣凡，皆悉令成佛，庶可为尽伦，不愧为佛子。费子欲荐亲，祈书所绘图，因推原其意，书此以勖勉。(庚辰秋季)</p>
<p>普为施资流通历史感应统纪及展转传布看读诸善信回向偈</p>
<p>三界一切法，唯是一心作。顺道则善吉，逆理则凶恶。懿哉古大人，存心同天地。用己才智力，参赞其化育。事事欲普利，天下及后世。博爱而济众，了无居德意。功高名誉隆，德大吉庆莅。生备享五福，余庆覃后裔。此风若兴行，世界自安治。人各怀礼让，咸思尽己谊。哀哉诸小人，唯知有自己。存心与作事，绝不循天理。陷人以自安，损人以自益。唯务得现利，不知折宿福。及至结果时，苦报无穷极。徒为人所怜，罪业莫由息。上启于唐虞，下迄于明代。善恶各事迹，诸史悉备载。今世道陷溺，有识咸忧惧。吾友聂云台，设法为救济。特请许止净，辑感应统纪。排印广流通，法戒冀自取。幸得诸善士，出资逾万元。敬印二万部，用普结善缘。所余之净资，另排报纸本。字小而价廉，慰青年学悃。报纸印四万，流布于遐迩。举凡见闻者，无不生欢喜。两种出版后，止净重校阅。稍有所增修，比初逾亲切。李耆卿居士，愿任剞劂资。写刻请高手，必期永传持。余亦令重排，书报二种本。加以增修字，以期垂久远。因果之理事，既以大明显。有心世道人，得有所舒展。普愿见闻者，设法广流通。庶几息竞争，直臻于大同。愿彼发起人，及与编辑者。助印诸善士，看读取法者。现在及未来，一切诸善人。同消诸恶业，同长胜善根。生则获五福，没则登九品。先亡生净土，后裔为世准。风雨常顺适，物阜而民康。俾彼四夷人，咸来观国光。(民国十九年庚午闰六月吉日)</p>
<p>敬为施资流通观世音菩萨本迹感应颂及展转传布看读诸善信回向偈</p>
<p>猗欤观世音，誓愿难思议。久成等正觉，复现菩萨身。随类而逐形，寻声以救苦。可惜世间人，多多皆不知。故特著此书，冀得广流布。幸蒙诸善信，任印已数万。从此屡续知，屡续相任印。能至数十万，庶慰菩萨心。又复遍翻刻，中外广传播。俾知观世音，实一切依怙。譬如大火炬，普照于昏衢。亦如巨铁轮，普渡诸沈溺。盲人之导师，病夫之医药。寇贼时城郭，饥馑时稻粮。须知菩萨恩，逾天地覆载。纵尽劫宣扬，亦止示少分。愿诸任印者，业障悉消除。福慧咸增长，诸凡皆如意。生则获五福，没则登九品。过去诸祖宗，资之生净土。现在各椿萱，咸皆获寿康。所有子与孙，悉能振家声。年岁常丰登，盗贼悉革心。家家崇慈善，处处行仁义。俾此浇薄俗，转作淳朴风。法界诸有情，同得圆种智。(民国十五年丙寅春)</p>
<p>普为助印及读诵受持展转流通各佛经者回向偈</p>
<p>愿以此功德消除宿现业增长诸福慧圆成胜善根所有刀兵劫 及与饥馑等 悉皆尽灭除 人各<u>一</u>习<u>一</u> 礼让 一切助印者 展转流通者 现眷咸安乐 先亡获超升 风雨常调顺 人民悉康宁 法界诸含识 同证无上道</p>
<p>普为施资流通及见闻受持展转传布(学佛人可否吃肉的研究)诸善信回向偈</p>
<p>近世之杀劫振古所未有 推究其根源实由于口 特流布此书 欲藉以挽救 普愿见闻者 戒肉咸茹素 茹素甚卫生 且不伤物命 庶我仁慈心 上继乎往圣 杀业既不结 世道自太平 只此救物法 永利于群萌 回诸君功德 往生佛净土 见佛证无生 作六道恃怙</p>
<p>苏州报国寺关房题壁偈(民廿四年)</p>
<p>虚度七十，来日无几。如囚赴市，步步近死。谢绝一切，专修净土。倘鉴愚诚，是真莲友。</p>
<p>礼念观音菩萨回向偈</p>
<p>稽首观世音，慈悲大导师。久证无上道，安住常寂光。为怜众生苦，复现十界身。应何身得度，即为现何身。近令生善道，远令证菩提。菩萨慈悲力，诸佛莫能说。我弟子某某，从无始至今。由恶业力故，轮回六道中。经历尘刹劫，莫由得出离。幸承宿善根，得闻菩萨名。欲仗大悲力。现生生净土。长时称圣号，兼礼拜供养。忏悔诸恶业，增长诸善根。唯愿垂慈悯，消我诸罪障。放光照我身，舒手摩我头。甘露灌我顶，湔涤我心垢。令我身与心，悉皆获清净。我愿尽此身，及未来际劫。普与诸众生，说菩萨恩德。令彼咸归依，悉发菩提心。愿垂慈悯故，证明而摄受。</p>
<p>题玉大师心迹颂</p>
<p>玉大师，乃光五十年前之同学。其性情质直而谦和，其修持切实而诚恪。不为住持，不收徒众，与光相埒。注重持律与念佛，故晚年多刻律宗之著作。盖欲坚其基址，冀来哲同生极乐。幸师已归安养，愧光犹在此世受惊噩。愿师祈佛垂接引，庶可同随如来学。</p>
<p>华严经感应颂</p>
<p>华严一经，诸经中王。末后归宗，导往西方。无机不被，无法不摄。纵欲赞扬，穷劫莫竭。若无宿根，名亦难闻。何况书写，受待<u>一</u>精<u>一</u>勤。是经义理，不可思议。果报功德，亦复如是。纸格印妥，回禄已临。越例夜送，人出店焚。写毕装好，忽逢大劫。全家远逃，物悉被窃。唯独此经，了无伤损。归来一见，不胜欣幸。劫属共业，诚系别业。由诚感故，应亦特别。经之大义，予序已明。今作此颂，用表诚灵。愿见闻者，各事修持。以期寿尽，会预莲池。</p>
<p>印老法师为崧乔居士再撰写经灵感颂，回函并嘱须将经过数险得保无恙之事实，略释几句于颂后，俾阅者同生信心云云。按居士写经至付文新印肆所印，初印千页，某日下午七时印竣，肆例逾六时货不外运。此次忽破例送居士家，甫及门，则文新已被走电焚烧。殆别有驱使之者。否则何以外送，而有如是之巧耶。</p>
<p>甲戌三月十三黄昏时，居士公馆比邻失慎。仅隔一垣，势将殃及。居士写经，神不外驰，竟充耳无闻。迨家人惊促迁避，所写尚有两行未完。以自写经以来，每一纸从未中辍，不愿轻破此例，仍然安坐续写。及写毕，则火势已衰，竟庆无恙。又若隐有神护者。</p>
<p>丙于春写经圆满，付汤家巷积古斋衬裱，刚裱完送回，次日对门高万丰纸店即失火。既免殃及，又未点水溅污经页。有如兵戎<u>一</u>交<u>一</u> 加，俗谓子弹中人，确有眼睛者。设非神灵呵护，奚能如是。</p>
<p>丁丑秋吴门失陷，骤遭大劫。居士全家远避，所有物件，被窃一空。唯经独存，毫无损坏。尚有宅将被毁之事实发现，得以幸免，亦赖是经。佛法不可思议，竟有如是之明徵。世人仍多不信，反生毁谤，实是如来称为可怜愍者。故老人云，愿见闻者，各事修持，以期寿尽，同预莲池。实剖心沥血之恳切语，统祈世人共勉之。戊寅秋日奉印老法师命德森代述</p>
<p>焦山吉堂上人往生颂</p>
<p>大哉净土门，为诸法归宿。普投一切机，无一不得入。上则摄等觉，下不遗恶逆。万流咸赴海，由佛大愿力。伟哉吉堂师，慧根自宿植。幼即竖标格，入法超尘俗。从兹律教宗，三各得其旨。欲得现身了，遂专修净土。特发三种心，冀登上品莲。寿甫五十四，净业已告圆。预知往生时，命众念佛送。师犹朗念佛，忽尔入寂定。徒辈欲传扬，祈余述大致。愿诸见闻者，各各悉注意。</p>
<p>赠佛光社诸善人颂</p>
<p>三皈五戒六斋日， 此是初机入道门。 若愿花开亲见佛， 专修净行种深根。</p>
<p>赠佛光社社友大会颂词</p>
<p>我佛拈花，迦叶微笑。道本在心，无他奥妙。人同此心，心同此理。道心惟微，虽微实一。人生有欲，欲生于境。前境若无，念亦不起。众欲纷乘，道心乃蔽。蔽之谓迷，觉则不迷。迷曰无明，无明曰痴。贪心_心，俱生于是。因惑造业，是谓恶因。既种恶因，苦果随之。佛悯众生，发无缘慈。说戒定慧，治贪_痴。因戒生定，因定发慧。慧为般若，照破无明。如斩妖剑，如暗室灯。由苦出乐，由凡入圣。莫不由此，同登大乘。惟依般若，乃波罗蜜。心经金刚，皆明此义。心经深行，在观自在。明心见性，五蕴何在。此乃理修，功在于解。金刚一经，说空四相。真理既显，四相皆妄。书写读诵，为人解说。经中赞叹，福德无量。此何以故，自觉觉他。展转饶益，无有限量。此乃事修，功在于行。心佛众生，三无差别。道同心同，是故无别。禹稷颜子，易地皆然。道同心同，所以皆然。若无众生，佛法不立。若不利人，何能自利。颜子三月不违仁，禹稷本此救饥溺。众生个个有佛性，十恶十念生净土。大千世界同一心，是心成佛心作根。无量光兮无量寿，灵山至今未散会。</p>
<p>法语别录</p>
<p>净土法门，乃十方三世一切诸佛，上成佛道，下化众生，成始成终之圆顿法门，以故等觉菩萨，已邻佛地，尚以十大愿王，回向往生，逆恶罪人，将堕阿鼻，若能称念洪名，即预末品，法门之妙，无以复加，世每以愚夫愚妇，悉能修持，谓为浅近，致令如来究竟度生之心，郁而未畅，众生现生出苦之道，塞而罔通，真歇了禅师云，念佛法门，径路修行，正按大藏，接上上根器，傍引中下之机，又云，乃佛乃祖，在教在禅，皆修净业，同归一源，入得此门，无量法门悉皆能入，伏愿一切见闻，同随华藏海会之班，一致进行，回向往生也已，</p>
<p>宝山居士林开幕颂</p>
<p>如来大法，为诸法源。一尘不立，万德俱圆。举凡世间，及出世间。因果事理，无不包含。敦伦尽分，希圣希贤。必使心地，衾影无惭。修戒定慧，断贪_痴。自利利他，同证菩提。譬如筑室，先治地基。地基坚固，无往不宜。是以学佛，先须敦伦。伦常无亏，方合道真。末世众生，业障重深。唯仗自力，难免沈沦。如来悲悯，开净土门。以真信愿，持佛洪名。生以诚感，佛以悲应。感应道<u>一</u>交<u>一</u> ，如相现镜。都摄六根，净念相继。果能如是，万修万去。又须始终，尽敬竭诚。诸恶莫作，众善奉行。言教者讼，身教者从。相观而化，其益甚隆。宝山创建，居士法林。特书大义，发起信心。念佛一法，普摄诸法。空含万象，豁彻畅达。愿见闻者，同皆兴起。庶几劫运，从兹消弭。人心既转，天眷自临。时和年丰，永享太平。</p>
<p>王母程太夫人懿德颂</p>
<p>缅维王母，宿根甚深。幼娴母训，孝养双亲。长归王门，克谐以孝。相夫持家，恪尽妇道。王公逝世，抚育儿曹。严慈并用，法巽双昭。子既成立，命出求学。以身许国，期追先觉。柏龄近年，深入佛法。劝母一心，修持净业。及至临终，念佛而逝。未见瑞相，龄颇忧虑。特加<u>一</u>精<u>一</u>进，观佛及母。得见母面，与佛相似。母子在生，相依为命。没后勖子，复垂顾映。懿哉王母，闺阃英贤。爰书大略，永用流传。</p>
<p>先德比丘尼像赞</p>
<p>自入空门，唯佛是念。二六时中，不令间断。念之既久，心与佛合。预知时至，届期坐脱。欲利坤伦，特为颂赞。愿彼后代，永守懿范。</p>
<p>高鹤年居士像赞</p>
<p>人言居士性甚偏，我谓所偏即是圆。由偏故不理家计。由偏故深通教禅。由偏故云游全国诸名胜。由偏故遍参宗教诸高贤。由偏故专修净土特别法。由偏故普令同仁结净缘。由偏故不立嗣续，舍家为庵，安住贞节，俾全其天。今已将离此五浊恶世，直登西方极乐世界之九品宝莲。因王一亭老友所写之真，特表其偏之所以然。(民国二十五年丙子季春)</p>
<p>饬终津梁提要</p>
<p>临命终时，四大分张，众苦毕集。若非三昧久证，诚恐不易得力。况眷属不谙利害，往往以世情而破坏彼之正念。此饬终社之所由结集也。饬终云者，即助生之谓也。盖以行人当此时节，得人开导而辅助之。则欣厌心生，贪爱情息。耳闻佛名，心缘佛境。自可与佛感应道<u>一</u>交<u>一</u> ，蒙佛接引往生西方。譬如怯弱之人，欲登高山。前有牵者，后有推者，左右有扶掖将护者，自不至半途而废耳。即使平素不闻佛法之人，临终蒙善知识开导，令生信心。又为助念佛号。令彼随大众音声，或出声念，或心中默念。果能如法助念，无一切破坏正念等事，亦可往生。以佛力不可思议，法力不可思议，众生心力不可思议，故得此殊胜利益也。愿为人子孙与诸眷属及父母等，同知此义，同依此行。方可名为真慈孝亲爱也已。</p>
<p>灵岩山寺念诵仪规题辞</p>
<p>一切佛经，及阐扬佛法诸书，无不令人趋吉避凶，改过迁善。明三世之因果，识本具之佛性。出生死之苦海，生极乐之莲邦。读者必须生感恩心，作难遭想。净手洁案，主敬存诚。如面佛天，如临师保。则无边利益，自可亲得。若肆无忌惮，任意亵渎。及固执管见，妄生毁谤。则罪过弥天，苦报无尽。奉劝世人，当远罪求益，离苦得乐也。</p>
<p>阿弥陀经白话解释题辞</p>
<p>阿弥陀经，乃一切圣凡同修之道。亦决于现生了脱之法。文虽显略，义极宏深。古德欲人皆修<u>一</u>习<u>一</u> ，以故列为日课。每有普通善信，文理不深，纵看古德著述，依旧莫知其义。黄涵之居士欲一切人同沐佛恩，俱获实益。以白话体而为解释。俾稍识文字者，悉可了然。初次印千部，未久函索罄尽。乃作广布计，稍缩其式。同志任及二万，以期修持净业之初机学人，同得受持。所愿得是解者，恭敬修<u>一</u>习<u>一</u> ，展转流通。普令同人皆得受持。以此功德，资益净业。则尽此报身，直登九品。见佛闻法，证无生忍。其为乐也，莫能喻也。</p>
<p>诸大乘经，皆以实相为体。所说谛理，了无轩轾。若论机宜，则于无轩轾中，大有轩轾。以一切诸经所说法门，皆须自力修<u>一</u>习<u>一</u> 。以至断惑证真，方有了生死分。净土三经所说，则博地凡夫，以深信愿，持佛名号，求生西方。兼以诸恶莫作，众善奉行。虽具惑业，亦可仗佛慈力，带业往生。此则一切诸经之所未有，乃如来普令一切若圣若凡，同于现生，得出六道轮回之大法门也。而阿弥陀经，文略义丰，普透群机。其为利益，穷劫难宣。以故自佛说此法门以来，往圣前贤，人人趣向。千经万论，处处指归。有缘遇者，祈勿错过，则幸甚。</p>
<p>观世音菩萨本迹感应颂题辞</p>
<p>观世音菩萨，誓愿弘深，慈悲广大。随类现身，寻声救苦。世人凡遇疾病患难，若能以改过迁善恭敬至诚之心，常念菩萨名号。莫不随彼诚之大小，而垂加被。小之则逢凶化吉，遇难成祥。大之则业消智朗，障尽福崇。以迄超凡入圣，了生脱死也。可惜世多不知，故特遍阅藏典，及诸载籍。撰为颂文，详加注释。俾举世咸知菩萨实为痼疾之医药，凶岁之稻粮，险道之导师，迷津之宝筏。伏愿见闻此书者，同皆各随己力，展转劝导，印施流通。俾一切同伦，悉沐慈恩，共沾法化。庶可慰菩萨度生之悲心，满当人感圣之素志也已。</p>
<p>佛法广大如法界，究竟若虚空。语其浅近，凡夫皆可与知与能。语其深远，圣人有所不知不能。世间聪明人若有涵养阅历，便可入道。否则必以小慧自负，遂致妄以己见，毁谤佛法。以故世智辩聪，佛列于八难之中。其所警诫者，深且切矣。其病由于以凡夫知见，测度佛菩萨之境界。使知佛菩萨之境界，决非凡夫所能测度。则可废然止矣。勿道佛菩萨境界，非彼所能测度。即彼从生至死，起心动念之主人翁，彼又何尝稍能知见。若能亲知亲见自己之主人翁，便可渐知佛菩萨之境界矣。彼小慧自负者，譬如盲人不见天日，遂谓为无。群盲听之，赞为识见高超，的确无谬。而不知其为自误误人之邪说。岂不大可哀哉。是故古今凡出格大通家，莫不以佛法为淑世善民，穷理尽性之本。其建大功，立大业，发挥圣贤不传之妙者，皆由学佛得力而来。以聪明自负者，何足知此。病夫知医，浪子怜客，不禁感慨悲歌，陈此忠告。倘能嘉纳，则幸甚幸甚。</p>
<p>一切佛经，及阐扬佛法诸书，悉皆令人敦伦尽分，改过迁善。明三世之因果，识本具之佛性。出生死之苦海，生极乐之净邦。故当格外恭敬，不可亵渎。此书具明观音往劫本迹，此方感应。卷一半卷，多属经文。卷四一卷，完全是经。余虽出自群籍，既明观音拔苦与乐之事，即与经同。以恩从圣施，故言由圣尊也。读者必须生感恩心，作难遭想。净手洁案，主敬存诚。如面佛天，如临师保。则无边利益，自可亲得。倘肆无忌惮，任意亵渎，及固执管见，妄生毁谤。则罪过弥天，苦报无尽矣。譬如盲人触宝山，反更受其损伤。可不哀哉。</p>
<p>敬告向未研究佛学诸君看读方法</p>
<p>此书颂文三卷，分二大段。从卷一第一页起，至第二十五页六行止，皆颂经中菩萨往劫本迹之事。此下皆颂此方菩萨随机应感之事。若向未研究佛学诸君，看时宜先从卷一第二十五页第七行看。及至三卷看完，再看卷四经证。经证看完，再从卷一第一页看。庶无或难领会，不欲卒读之想。决定踊跃欢喜，大生感激之心。凡前人所幸免者，己亦欲免。凡前人所幸得者，己亦欲得。舍凡夫之执心，顺菩萨之宏愿。自悯悯他，自伤伤他。从兹常念菩萨圣号，亦复普劝一切同人。当必消除无始恶业，增长最胜善根。近得诸缘顺适，无往不吉之因。远获超凡入圣，了生脱死之果矣。</p>
<p>敬告阅者务须至诚恭敬自得实益</p>
<p>世出世法，以诚为本。诚则能感圣应。不诚则无感，圣无有应。譬如月丽中天，影现万川。水若昏浊鼓荡，月影便难显现。由水所致，非月之咎。故曰，欲得佛法实益，须向恭敬中求。有一分恭敬，即消一分罪业，增一分福慧。有十分恭敬，即消十分罪业，增十分福慧。若无恭敬，则但结远缘，难得实益。倘更亵渎，则获罪无量矣。又卷三第十六七八三页，牖慧之颂与注，内多有禅机。此等语句，唯实有所悟者，方知意旨。不可以文义卜度推求。纵令智同生知，亦是愈推愈远。禅家语句，悉皆如是。倘能主敬存诚，执持菩萨圣号。一旦业消智朗，则所有禅机语句，一一了然。如开门见山，拨云见月矣。</p>
<p>安士全书题辞</p>
<p>读书须知</p>
<p>此书凡孔孟薪传，佛祖道脉，格致诚正，了生脱死，与凡日用云为，居心动念，一一发明，堪为规范。诚可谓借世间之因果，示作圣之玄猷。实如来随机利生之妙道，众生离苦得乐之真诠。读者当与佛经一律看。宜存敬畏，切勿亵渎。则福无不臻，灾无不消矣。敬呈读法十条，祈鉴愚诚。</p>
<p>(一)将开卷诵读时，应先发恭敬心。如见大宾，如对先哲。庶在在悟入作者之深心处。</p>
<p>(二)将开卷诵读时，当先发至诚心，出恳切言。赞叹周公安士以救世宏心，成救世杰作。并欣己之有缘得读。</p>
<p>(三)将开卷诵读时，先洗手漱口，就净室洁案，而后展诵。</p>
<p>(四)将开卷诵读时，当先正襟端坐片时，忏悔一切嫉妒轻慢骄狂等恶念恶语恶行。</p>
<p>(五)诵读时，于一字一句悟入处，当起大欢喜。并随时记录其心得，勿任忘失。</p>
<p>(六)诵读时，当广思其义。始以书摄心。继以心转业。终以进而不已之心，广行劝导。转五浊恶世界，而为极乐世界。</p>
<p>(七)心起妄念时，则恭敬安置，而暂止读。</p>
<p>(八)读后欢喜依法奉行，当常起羡慕周公宏法之心，悉力仿效之。</p>
<p>(九)全书读毕，当广思随现在社会趋向，以宏摄化，而善为流布之。</p>
<p>(十)全书读毕，得可以迎机宣说之处，广为不识字人，方便宣说，作大饶益。题后</p>
<p>此书措词阐意，<u>一</u>精<u>一</u>详曲尽。其于格致诚正修齐治平，穷理尽性，经世出世，悉皆有大裨益。允为挽回世道人心之第一奇书。读者务必恭敬虔洁，息心体究。则无边利益，自可亲得。若或亵渎，获罪不浅。如不欲看，祈转施人，慎勿置之高阁。又祈种种设法展转流传。俾现在未来，一切同胞，共出迷途，咸登觉岸云耳。</p>
<p>印光法师嘉言录题辞一</p>
<p>因果报应者，儒释圣人平治天下，度脱众生之大权也。家庭教育者，匹夫匹妇敦本尽分，培植贤才之天职也。信愿念佛者，具缚凡夫了生脱死，超凡入圣之妙法也。此书文虽拙朴，义甚切要。似特为修净土者说，实寓提倡因果报应，家庭教育之道。祈得是书者，常与父母兄弟妻子乡<u>一</u>党<u>一</u> 亲戚朋友，讲说而开导之。俾彼诸人同皆敦伦尽分，克己复礼，诸恶莫作，众善奉行，信愿念佛，求生西方。必至生入圣贤之域，没归极乐之邦，何幸如之。愿读诵者恭敬信受，勿致亵渎。展转流通，毋或弃置。将见贤才蔚起，劫运顿消。天下太平，人民安乐矣。此不慧所馨香祷祝者。</p>
<p>印光法师嘉言录题辞二</p>
<p>净土法门，谛理甚深。唯佛与佛，乃能究尽。由其大小不二，权实一如。以故上自等觉菩萨，下至逆恶凡夫，皆须修持，皆得成办也。末世众生，善根浅薄，匪仗佛力，将何所恃。倘能仰信佛言，生信发愿，持佛名号，求生西方。加以诸恶莫作，众善奉行，敦伦尽分，闲邪存诚。果能如是，万无有一不往生者。净土经论，文义显明。净土修持，随机自立。既无幽深莫测之闷，亦无艰难困苦之烦。且又不费钱财气力，不碍职业营生。若能随分随力，常时忆念。则神凝意净，业消智朗。自然身心安乐，诸缘顺适。其为乐也，何能名焉。愿见闻者悉皆修持。各怀自利利他之心，共发已立立人之愿。恭敬受持，随缘倡导。展转流通，令遍国界。俾一切同伦，同沐佛恩，同生净土，实为大幸。</p>
<p>感应篇直讲题辞</p>
<p>因果者，世出世间圣人，平治天下，度脱众生之大权也。书曰，惠迪吉，从逆凶，唯影响。又曰，作善降之百祥，作不善降之百殃。易曰，积善之家，必有余庆，积不善之家，必有余殃。皆因果之说也。至于佛法，则更为彰著。前究过去，后明未来。欲知前世因，今生受者是。欲知后世果，今生作者是。了此，则善恶报应，不爽毫厘。吉凶祸福，皆由感召。人虽至愚，决不至幸灾乐祸，避吉趋凶。惜无殷鉴，每致所作反乎所求。此忧世君子，汲汲然流通感应篇直讲为急务也。</p>
<p><u>一</u><u>一</u>骘文图证题辞</p>
<p>世乱已极，人咸望治。不得致治之道，徒望究有何益。是宜提倡家庭教育，及因果报应也。家庭教育，须从儿女幼时起。俾彼详知慈孝友恭，和顺仁忠，为父子兄弟夫妇主仆之天职。从兹各各恪尽己分，以期无忝所生，而为贤善。又为宣说因果报应，庶有法制心，不至越理犯分。则自私自利之恶念自消，为人为物之善心自生。如是则相争相戕之事灭，而天下太平，人民安乐矣。以故与诸同志流通此书。冀诸阅者受持依行，展转传布，则幸甚。</p>
<p><u>一</u>江<u>一</u> 慎修先生放生杀生现报录莲池大师戒杀放生文合编题辞</p>
<p>黄山谷云，我肉众生肉，名殊体不殊。原同一种性，只是别形躯。苦恼从他受，肥甘为我需。莫教阎老断，自揣应何如。愿云禅师偈云，千百年来碗里羹，怨深如海恨难平。欲知世上刀兵劫，但听屠门夜半声。慈受禅师云，饮食于人日月长，<u>一</u>精<u>一</u>粗随分塞饥仓。下喉三寸成何物，不用将心细校量。世间养人之物，不胜其多。如法烹调，味都甘美。何得为我口腹，杀彼生命。致令生生世世，互相杀戮，了无已时。可不哀哉。故流布此书，冀挽杀劫。愿见闻者，咸皆信受。幸甚。</p>
<p>寿康宝鉴题辞一</p>
<p>人未有不愿自己及与子孙悉皆长寿安乐者。若于色欲不知戒慎，则适得其反，诚可痛伤。故孔子曰，少之时血气未定，戒之在色。孟子曰，养心者莫善于寡欲。其为人也寡欲，虽有不存焉者寡矣。其为人也多欲，虽有存焉者寡矣。由是言之，人之死生存亡，系于色欲之能寡与否，居其多半。不慧绝无救世之力，愿存寿世之心，爰增辑刊布此书。以期自爱而并爱其子若孙者，得是编而详阅之。则利害之关，明若观火。内而戒勖子孙，外而戒勖同伦。又祈展转流通，俾遍寰宇。庶一切同人，咸获寿康。是所馨香而祷祝者。</p>
<p>寿康宝鉴题辞二</p>
<p>人从色欲而生，故其<u>一</u>习<u>一</u> 偏浓。一不戒慎，多致由色欲而死。古圣王以爱民之故，即夫妇房事，不惜令遒人以木铎巡于道路。冀免误送性命之虞。其慈爱为何如也。及至后世，不但国家政令不复提及。即父母与儿女亦不提及。以致大多数少年，误送性命，可哀孰甚。不慧阅世数旬，见闻颇多，不禁悲伤。因募印此书，冀诸同伦，咸获寿康。所愿得此书者，各各详阅，展转流通。勿令徒费心思钱财，而毫无实益，则幸甚幸甚。</p>
<p>罗两峰居士正信录题辞</p>
<p>堪叹世间人，多以已为智。自己真面目，尚不知名字。何况过现未，前生后生事。儒教古圣人，注重在经世。此种深道理，略示其大致。儒者不深究，遂谓无此义。佛既广发挥，如长夜灯炬。凡有宿根人，悉皆同归趣。致彼理学家，欲阻其进辔。特极力辟驳，以期咸关闭。不知大根人，决不受彼制。堪嗟庸碌者，便隳其正志。从兹破因果，及轮回理事。谓人一死后，永灭无神智。由是作恶者，大得其覆庇。以致至今日，乱极无法治。幸有大心人，种种诸行诣。罗君为录辑，以贡现未世。故特为排印，以期广流布。愿诸见闻者，知儒释正意。展转为流通，使遍现未世。庶几儒道明，佛道亦无替。人民得安乐，守道而居易。生为圣贤徒，没登极乐地。转此浇薄俗，同敦仁恕谊。如此区区心，智者谅不弃。</p>
<p><u>一</u><u>一</u>复斋诗偈续集题辞</p>
<p>易园居士十余年来，专修净业，为一乡之善导。凡遇境逢缘，随机酬答，每为诗歌。颇能豁人心目，感发信心。去年曾为料理排印。今又有续集一本，又欲付排。寄光令阅，不禁欢喜感叹之至。惜光之精神目力不给，不能代为校对，不无遗恨。爰作俚语，以示我心。易园之诗直是话，妇孺闻之咸惊讶。佛意祖意悉融摄，最要尤在生净界。易园之诗直是画，心境性地彰纤芥。度厄普令五蕴空，归命愿王劝礼拜。易园之诗直是卦，祸福吉凶呈法戒。又令圆超祸福关，净念相继求西迈。若人常读易园诗，身口意直无瑕疵。现生优入圣贤域，临终定赴七宝池。我本寻常粥饭僧，除却念佛百不能。普愿法界诸贤哲，咸与海会结良朋。</p>
<p>甘肃定西县郭公子固暨德配冯孺人事略题辞</p>
<p>为人子者，当以超凡入圣，了生脱死之道劝亲。令亲于此生中，即得高预莲池海会，亲灸弥陀世尊。使与弥陀世尊，同其寿量光明。其为孝也，方为真孝。至于传布亲之行实，虽为孝行之一，曷若自行化他，普令见闻同修净业，同生净土，同证无生，以至同成觉道之为愈乎。然郭公夫妇竭力养葬，虽为世俗之孝，似亦大不易也。今为藉转人心，特书二十八字如左。</p>
<p>一乡之懿范，两间之完人。普令见闻者，咸济乎真淳。郭公夫妇，懿德堪钦。</p>
<p>尘空法师创办莲社纪念题词</p>
<p>老实念佛。</p>
<p>尘空法师由苏至黔，创办莲社纪念，以勖莲宗同志数语，悲世众生，根钝业重，唯念佛定可克期生死。当观如囚赴市，步步近死。凡我念佛同志，必须念念屏息诸缘。决要真信切愿，当修念佛正行。以信愿为先导，念佛为正行。信愿行三，乃念佛法门宗要。以四字洪名不离念，念佛声不断，佛心自然相契，三昧自成矣。(元月廿二日)</p>
<p>莫王智睿女居士哀挽录题辞</p>
<p>智睿居士能一见文钞，即生信心，持斋念佛。为期未久，即能预知时至，念佛而逝。可谓女中丈夫，不愧智睿之名。愿世之须眉丈夫，|阁淑媛，无让彼独得解脱也。则幸甚。(民十八己巳二月十七日)</p>
<p>题高杭生居士所藏无量寿佛扇面</p>
<p>外息诸缘 内心无喘 心如墙壁 可以入道</p>
<p>念佛随笔</p>
<p>法华经藏，深固幽远，无人能到。吾人有志趣入，且请志诚恳切，专持阿弥陀佛圣号。若能都摄六根，净念相继，自可潜通佛智，暗合道妙。现生即可顿出五浊，高登九品，以至证无生忍，成菩提道。此语虽极平常，实为诸佛秘要。若是通家视之，必定为之一笑。(此文灵岩寺留有真迹、但无题目、此题由涛僭题、慧容识)</p>
<p>净土法门说要 （王求是 龚伯）记</p>
<p>原夫众生与佛，本性原无二无别。祗以众生不守自性，为尘劳所污，<u>一</u>习<u>一</u> 染所蔽，致迷悟攸殊，生佛迥别。惟众生迷有浅深，根有大小。如来乃随机设教，对病发药。为实施权，开权显实。于一乘法，作种种说。善根成熟者，令其直登觉岸。恶业深厚者，令其渐出尘劳。是以四十九年中，大小渐顿半满之教，随其种性，施以教化。</p>
<p>宗教法门，多仗自力。纵令宿根深厚，彻悟自心。倘见思二惑稍有未尽，则生死轮回依然莫出。况既受胎<u>一</u><u>一</u>，触境生迷。由觉至觉者少，从迷入迷者多。上根犹然如是，中下又何待言。生死了脱，是诚不易。惟念佛求生净土法门，专仗弥陀愿力。无论善根之熟否，恶业之轻重，乃至五逆十恶，但得生信发愿，持佛名号，临命终时，定蒙弥陀接引，往生净土。善根成熟者，固顿圆佛果，即恶业深重者，亦得幸预圣流。较之仗自力者，其中难易得失，不待烦言而解。故此净土法门，乃三世诸佛度生之要道，上圣下凡共修之妙法。诸大乘经，咸启斯要。历代祖师，莫不遵行。</p>
<p>顾或以净土法门至简至易，虽愚夫愚妇亦能为之，遂藐视净土。不知净土一门，三根普被，十界齐收。华严入法界品，善财童子于证齐诸佛之后，普贤菩萨乃以十大愿王劝进善财，及与华藏海众，令其往生西方极乐世界，以期圆满佛果。夫善财位登等觉，华藏海众无一凡夫二乘，乃四十一位法身大士，破无明证三德之人，尚尔回心念佛，愿生西方。又华藏海中，净土无量，而必回向西方。可知往生极乐，乃出苦之妙门，成佛之捷径也。</p>
<p>又永明禅师，为修行人确示要道，开出四料简。(一)有禅有净土，犹如戴角虎。现世为人师，来生作佛祖。(二)无禅有净土，万修万人去。若得见弥陀，何愁不开悟。(三)有禅无净土，十人九蹉路。<u>一</u><u>一</u>境若现前，瞥尔随他去。(四)无禅无净土，铁床 并铜柱。万劫与千生，没个人依怙。此永明四料简，乃大藏之纲宗，修持之龟鉴。先须认准如何是禅，如何是净，如何是有，如何是无，然后逐文分剖，则知字字的当，无一字能移易。禅者，即吾人本具之真如佛性，即父母未生前本来面目，即无能无所即寂即照之离念灵知，所谓纯真心体也。净土者，即信愿持名，求生西方。(非偏指唯心净土、自性弥陀、)有禅者，即参究力极，念寂情亡，彻见本来面目，明心见性。有净土者，即真实发心，生信发愿，持佛名号，求生西方。禅与净土，是约教约理。有禅有净土，是约机约修。一理一事。理虽如是，须如理起行，行极证理。务使实有诸己也。倘参禅末悟，或悟而未彻，皆不得名为有禅。倘念佛而无信愿，或有信愿而不真切，悠悠忽忽，敷衍故事，或行虽<u>一</u>精<u>一</u>进，而因地不真，心恋尘境，乃至求来生富贵，生天求乐，皆不得名为有净土。</p>
<p>（一)有禅有净土，犹如戴角虎，现世为人师，来生作佛祖者。其人彻悟禅宗，明心见性，又复深入经藏，备知如来权实法门。而于诸法之中，惟以信愿念佛一法，自利利他。其人有大智慧，有大辩才，邪魔外道，闻而丧胆，如虎之戴角。有来学者，随机说法。应以禅净双修接者，即以禅净双修接之。应以专修净土接者，即以专修净土接之。无论上中下根，无一不被其泽。岂非人天导师欤。至临命终时，蒙佛接引，往生上品。一弹指顷，花开见佛，证无生忍。即最下证圆初住，能现身百界作佛，故曰，来生作佛祖。</p>
<p>（二）无禅有净土，万修万人去，若得见弥陀，何愁不开悟者。其人虽未明心见性，却是决志净土，求生西方，志诚念佛，感应道<u>一</u>交<u>一</u> ，定蒙摄受。力修者，固得往生。即五逆十恶，临终十念，亦皆蒙佛化身前来接引。非万修万人去乎。既生西方，见佛闻法，虽有迟速，然已高预圣流，竟不退转，渐证圣果。则其开悟，可不待言。故谓若得见弥陀，何愁不开悟。</p>
<p>（三）有禅无净土，十人九蹉路，<u>一</u><u>一</u>境若现前，瞥尔随他去者。其人虽略识心性，而见思未尽。直须磨厉净尽，至于无余，则生死方可出离。若一毫未断，六道轮回，依然难逃。生死海深，菩提路远，即便命终，归途莫测。十人之中，九人如是。故曰，十人九蹉路。蹉者，蹉跎，即俗所谓担阁也。<u>一</u><u>一</u>境者，中<u>一</u><u>一</u>身境，即临命终时，现生及历劫善恶业力所现之境。眨眼之间，随其业力，便尔受生，一毫不能自作主宰。如人负债，强者先牵，心绪多端，重处偏坠。故曰，<u>一</u><u>一</u>境若现前，瞥尔随他去。</p>
<p>（四）无禅无净土，铁床 并铜柱，万劫与千生，没个人依怙者。其人既未彻悟，又不求生净土，悠悠泛泛，修诸法门。（非指埋头造恶不修行者、）既不能定慧均等，断惑证真。又不能仗佛慈力，带业往生。以毕生修持功德，感来生人天福报。现生既无正智，来生即随福转。享福愈大，恶业愈多。既造恶业，难逃果报。一息不来，即堕地狱，偿其夙债。所谓铁床 并铜柱是也。如是造业之人，譬如慧日，盲者不见。虽有诸佛菩萨垂以慈悲，以彼恶业障故，不能获益，永劫受苦。故曰，没个人依怙。</p>
<p>夫一切法门，专仗自力。净土法门，专仗佛力。一切法门，惑业净尽，方可了生死。净土法门，带业往生，即预圣流。又佛在世时，众生色心业胜，依仗自力，或可证道。今当末世，根劣障重，知识稀少，若舍净土，无由解脱。永明禅师恐世不知，故特举料简以示来兹。诚迷津之宝筏，昏衢之明灯也。</p>
<p>修持净土念佛法门，当以信愿行为宗。信者，当笃信佛力。弥陀如来在因地中，发四十八愿，愿愿度生，中有念我名号，不生我国，誓不成佛。今者因圆果满，故我今念佛，必得往生。次信佛力慈悲，摄受众生，如母忆子。子若忆母，如母忆时，定蒙接引。次信净土法门，如永明禅师四料简所言。较诸余法，其间大小难易得失，迥然不同。虽有余师称赞余法，不为所动。乃至诸佛现前劝慰，令修余法，亦不退转，此乃真所谓信也。愿者，愿以此生誓往西方。不取多生修<u>一</u>习<u>一</u> ，于秽土中头出头没，从迷入迷。复愿既生西方，回至娑婆，度脱一切众生。行者，真实依教起行。大势至念佛圆通章云，都摄六根，净念相继，得三摩地，斯为第一。则知念佛之法，当都摄六根。都摄六根之前，尤当先摄二三根。二三根者，何也。即耳口心是也。将南无阿弥陀佛六字，一句一句，一字一字，口中念得明明白白。心中念得明明白白。耳里听得明明白白。稍有不分明处，即是不真切而有妄想。（祗念不听、易生妄想、）念佛固要字句分明，不加思索。其他看经亦然。切莫一路看一边分别，则获益少而情想多。昔有写经者至诚写经，专心一意，祗管写经，别无情见，迨天已黑，仍抄写不辍。忽有人告以天黑，何能写经。尔时写经之人，情念一动，遂不能写。夫明暗之分，众生之妄见也，众生之凡情也。故当专心一意，妄尽情空之际，只知写经，不知天之既黑，亦不知天黑则无光，而不能写经。迨至为人提破，无明动而情想分。妄念一动，光明黑暗，顿时判别，遂致不能写经。故知用功之道，端在专摄，不事情想。若无思想，那有邪见。邪见既无，即是正智。</p>
<p>又修净土者，当提倡因果。在上智之人，固本乎伦常，了知其所当为，与其所不当为者。对中下之人，若不将因果之说，详细剖明，报应事迹，昭然揭示，何以警其操行，而束其身心。故因果为入道之初门。且笃信因果，亦自不易。小乘初果，大乘初地，乃真能笃信因果者。初地以降，初果以还，一遇违缘，杀盗<u>一</u>H<u>一</u>妄，且不可保，起惑造业随之。而聪明之士，犹或小视因果，以为此不过为中下人告。不知粗知其意，不足称为信也。知而不能躬行实践，亦不足称为信也。惟初果初地预流圣人，乃能不受后有。不受后有，不入色声香味触法之人，乃能称为笃信。故梦东云，善谈心性者，必不弃离于因果，而深信因果者，终必大明乎心性。顾何以世间念佛人多，真能了生死者少。祗以念佛之人，无深信切愿，但求福报，希图来世富贵。不知希图来世富贵，譬如仰天射箭，力尽则还，非但无益，且有损也。即如今世念佛，感人天福报，有福报而无正智。以有福报故，则有势位富贵。以无正智故，则愚痴而不信因果。夫以不信因果之人，处势位富贵之地，如虎附翼，益增其恶。故福报愈大，造孽愈多。既造恶业，应受恶报。此所谓三世怨也。故念佛者，断不可存福报之心，当以猛利直前，往生西方，为了脱生死之妙法。故彻悟禅师云，真为生死，发菩提心，以深信愿，持佛名号十六字，为念佛法门一大纲宗。又云，一句弥陀，我佛心要，竖彻五时，横赅八教。甚哉，一句弥陀，微妙难思，惟佛与佛，知其究竟。等觉以还，尚有未尽，所谓菩萨少分知。若我辈凡夫，尤当信而行之。</p>
<p><u>一</u>江<u>一</u> 浙战后开示法语</p>
<p>现今<u>一</u>江<u>一</u> 浙战事已息，而人民一时难以复原。伤哉，人民罹此鞠凶，总因宿世恶业，感此极苦恶报。固当以三世因果与一切有缘者说，勿令再造此种业报之因，则将来自可不受此种恶报之果矣。此种恶因，多半因杀生食肉而起。凡一切人皆当令其戒杀护生，吃素念佛。则为从根本上解决之无上妙法也。惜乎，人只知有己，不知有人。尚论推及一切物类乎。及至恶报临头，则人之受刑杀，比畜之受刑杀，又何各别乎哉。经云，菩萨畏因，众生畏果。畏因则可不受果。畏果则毫无所益。倘移畏果之心以畏因，则世界自可清宁矣。</p>
<p>开示五则 陈景藩笔记</p>
<p>示修行方法（一）凡修持宜专不宜杂。念佛一法，超过一切。或荐亡，或祈亲寿，并一切所求，皆可如愿。但以求生西方为主。万不可求来生福报。若求来生，便无往生之利益矣。宜熟阅文钞，其所以然之事理自知。至于今人之病，及对症之药，文钞中亦俱说之。总以提倡因果报应，为挽回世道人心之据。</p>
<p>示修行方法（二）修行用功，固宜专<u>一</u>精<u>一</u>。然凡夫妄想纷飞，若不加经咒之助，或致悠忽懈怠。倘能如丧考妣，如救头然之痛切。则于一行三昧，实为最善。若以悠忽当之，久或懈惰放废，固不如兼持经咒为有把握。汝祈我决，我与汝说其所以，汝可自决。总之生死心切，诚敬肫挚，则专兼均可。否则专落悠忽，兼落纷繁。良以根本不真切，故致一切皆难得利益矣。</p>
<p>示法海梯航不契机 著书立言，大非细事。祈且一心念佛。待其业消智朗后，欲使初机得益，再为属笔，庶少机教不合之弊。汝之此书，究于现在人之病根，及其治法，未曾指明。虽泛示佛理，亦能令人生信。而初机之人，于此各别名词，多不明t。必致互相徵诘，无事生事。而于念佛一事，反为不关紧要。此光之不赞成汝书之本意也。既不赞成，又何得略改而略批。以期汝知其所以，不致犹梦梦不已也。</p>
<p>示不必注意诗文 汝法海梯航不次第，诗文亦不真次第，但审慎读有益身心之书，及认真念佛，不必注意于诗文。若于书得其所以，于念佛得其利益。自然诗文超格。否则亦只强配硬排，究于心法，有何关涉。</p>
<p>示办同善会凡作公益事，不得沾染分毫。否则不但欺人，且成欺心欺佛。改恶迁善，须从起心动念处论。何况公然实行其欺人之事乎。今之瞎捣乱者，皆不知因果，不知罪福报应之极愚痴人也。使彼有真心智慧，即以杀身之威胁之，令其如此而行，亦必不为也。望注意是幸。</p>
<p>净业社开示法语寄尘记</p>
<p>今天，是念佛七的第一日。我把佛七的来历，说与诸位听。现在打念佛七的地方很多，其所修方法及开示的言辞，大致亦复相同。我今先将此次念佛七的因缘说说。再将念佛的大纲说说。如此可以明白念佛宗旨之所在。否则根本未知，立不定脚跟。或随经教知识语言所转，以致舍此而修余法门也。念佛一法，如阿伽陀药。梵语阿伽陀，华言普生，亦云总治。以普生总治一切病故。念佛一法，能除八万四千烦恼，亦复如是。所以念佛法门，包罗万象。一切诸法，无不从此法界流。一切诸法，无不还归此法界。以其为诸法总持，故得无法不备，无机不收也。佛唯欲众生超凡入圣，了生脱死。然众生根机不一，心愿各别。或有众生求福求寿求财求子等，只要心诚求之，有求必应。此虽是世间法，然接引下根，渐种善根，故亦满愿。若论佛之本意，唯欲众生一心念佛，求生西方，仗佛慈力，临终接引往生西方。一得往生，便出三界轮回之苦。从兹渐进，以致成佛。方为念佛究竟实义。</p>
<p>第一因缘若论来因，此话很长。曾记民国十一年，光至申，住太平寺。<u>一</u>江<u>一</u> 易园居士因大升轮船失火，欲作佛事。光劝他念佛七日。又令彼公司主事者，陪念到底。以念佛利益，比他种佛事功德殊胜。欲令烧死溺死之人，得真实利益，故令专一念佛也。前年<u>一</u>江<u>一</u> 君夫人死，欲作佛事，寄洋一百元，祈光为作佛事。于是在普陀法雨寺打一佛七。圆满之夜，颇有灵感。然<u>一</u>江<u>一</u> 君本来对于念佛心甚切。其全家被他感化，念佛亦甚切实。因于丧事中全家念佛。不特此也，<u>一</u>江<u>一</u> 君于家乡颇著名望，其对乡人也平时皆劝其念佛。一方之人，皆受其感化。凡乡间送奠仪者，悉皆却之。告人言，凡来吊丧者，念佛一枝香，胜于送奠仪多多矣。自是乡人分作数班，一日来一班念佛。念至数日方了。由有此种原因，<u>一</u>江<u>一</u> 君的儿子，名叫有朋，于法雨佛七圆满之夕，梦见来许多信。就中取一封上楼上佛堂看之。佛堂之灯，明逾电光。打开信封，系一图画，即极乐世界之境象也。法雨打佛七，共有十六僧人。于先一日，光对众僧说。你们念佛，要老实恳切，自他俱得其益。因此僧人各各认真。此亦灵感之一因也。此事略状，已登居士林林刊。欲知其要，可检阅之。去年<u>一</u>江<u>一</u> 易园居士父亲死，彼亦寄洋，祈光为打佛七。今年其友吴长荣之母死，亦寄洋祈打佛七。彼信寄普陀，光于本月初三来沪，初四到南京，初七回沪，始知其事。商之太平寺真达和尚，但太平寺已应赵竹君家佛七，不能并行。复转商于关别樵居士，就佛教净业社为道场。关居士面允，所以今日就此处为佛七道场。<u>一</u>江<u>一</u> 易园居士平生最欢喜念佛。对于念佛法门，提倡不遗余力，颇著灵感。去年婺源地方亢旱，易园劝大家一心念佛，不几日即下大雨。因此立一佛光莲社。入社念佛者甚多。亦拉光为名誉会长。其念佛灵感，种种不一。如祷雨祈晴及愈病等事，皆颇彰著。可知念佛利益最大。此为第一种因缘。又去年李云书居士，因其弟妇病重，来太平寺欲作佛事。我劝他打念佛七。其弟妇之病，经许多医生医不好，末后一医生悯其受苦难堪，令吃快活药以速死。云书因为设法求佛加被，故此来与光商。光令打念佛七。不久光回山，亦不知得何利益。至今年四月初七，光往居士林看谛闲法师。李云书亦来，言去年当打佛七第一天，他的弟妇得了一梦。梦见在三圣堂同僧众在一处念佛，工夫甚久，且甚清爽，病遂渐轻。云书对彼说，我在太平寺为你念佛，不是三圣堂。彼弟妇言，不是太平寺，是三圣堂。后来打听方知太平寺是普陀三圣堂下院。可见有病之人，若能念佛，必蒙佛力加被，令病痊愈。此其明证者一也。今年七月间，李云书自己有病，当病重时，请数居士念佛，后以昏迷不懂人事乃止。继思去年弟妇打佛七事，着人至太平寺访我，及真达和尚。因我二人同在普陀，遂寄信祈来沪打佛七。以七月间普陀香市已过，时正清闲，遂在普陀三圣堂打佛七，择于七月十四日开坛，二十日圆满。光十三日即与云书信，十七日彼回信，云已好了八九了。现在李云书病体全好，只是体气尚未复原。李云书如此重病，藉佛七加被，得以痊愈。灵验如此，此其明证者二也。</p>
<p>第二纲领现在的人，多多好奇，好铺排张罗。如护国仁王法会，金光明法会，持楞严咒法会，大云轮法会等。此种法会，功德利益，不可思议。但以今人财力单薄色力单薄。虽云举行，难获胜益。以非人人能行之事故也。若念佛念观世音菩萨，则无有一人不能行者。故其利益，非一切法会所能比也。以念佛法门，三根普被，最为逗机。虽孩提之童，亦能为之。若念经只可少数人，不能人人皆念。四五年前，四川一通告寄来，言川中战事不息，欲祈消灭，令一切人念楞严咒。要知楞严咒能讽诵者，千人之中，难得其一。且刊印许多令人佩带，及贴于门首等。事颇烦琐，所费又多。何如念佛，或念大悲咒，或念观世音菩萨，较为直捷了当。故我见彼诵楞严咒的倡议，甚为好笑。以其徒事铺张，无补实事故也。既然如此，则远不及念佛利益。以一句阿弥陀佛，即佛所证之无上菩提觉道。吾人若能以此名号自熏。久而久之，即能与佛气分相同。况此一句，无一人不能念。即或懒惰懈怠不肯念，闻大家念佛音声，亦有利益。两两比较，故胜于念经多多矣。以念佛最极简便。即不念佛者，闻佛音声，一历耳根，即种善根。由此一句佛号，灌入八识田中，将来遇缘即发。设使怨鬼恶病逼迫，念佛便能却之。所以凡具信心念佛的人，应当以此普劝修持。不独家人父子，应当劝导。即一切有缘之人，亦当如是劝导也。问念佛一法，何以见得三根普被。答，五逆十恶极重罪人，临命终时，地狱相现，闻善知识教以念佛，或念十声，或念数声，即可蒙佛接引，往生西方。以其苦逼，发恳切心，故得成办。不得以泛泛悠悠念者为比而生疑也。此为下根。若论上根，以初发心住，乃至十住十行十回向十地等觉四十一位法身大士，皆须念佛回向往生，以圆满佛果。由此言之，一切法门，皆以念佛为其归宿。若唯务高深，谈玄说妙，则如数他人宝，自无半钱分，毕竟自己受用不着。以业尽情空，方了生死。但能谈说，有何利益。须知见思二惑，即是生死根本。不到业尽情空地位，何由得了生死。念佛则仗佛慈力，利益宏深。故清凉国师说，愚夫愚妇，颛蒙念佛，即能潜通佛智，暗合道妙。念佛法门，最合末法时机。善导和尚说，若论学解，一切法门，都应当学。若论修持，须择契理契机者，方有实益。念佛一法，因该果海，果彻因源。最为契理契机。今人俱宜修持。然念佛法门，亦有多途。求其妥当，惟有持名。即如观像观想，亦有流弊。以心地不明，观法不知，或起魔事。若观实相，则谁能彻契。是故念佛之人，不可务为高远，当事实行也。缅甸一后生，念佛甚切，颇现净妙境界，自以为得。光令但期一心，勿希境界。否则难免著魔。今年四月间来信，所有境界，极其险恶。光与彼书，当摄心静念。所有境界，皆作幻化。好勿欢喜，恶勿怖畏，自可消灭。须知千<u>一</u>江<u>一</u> 有水千<u>一</u>江<u>一</u> 月，万里无云万里天。若到心佛相应之时，有境界无境界皆可。未到心佛相应之时，妄欲即见胜妙境界，即是招魔之根。古人云，余门学道，如蚁子上于高山。念佛往生，似风帆扬于顺水。华严一经，圆该诸法。究其归宿，在回向往生西方。诸大乘经，无不赞扬净土。四经专明其致。西天，则文殊，普贤，马鸣，龙树等菩萨，自行化他，悉皆指归净土。东土，自远公庐山结社以来，昙鸾，道绰，天台，善导等，代有闻人。良以佛悬知后世众生，根器薄弱，特开念佛法门。故诸菩萨祖师极力提倡，以期一切众生，同于现生了脱生死。语云，少实胜多虚，大巧不如拙。念佛法门，须以实行做去。故莲池大师临终嘱大众曰，愿大家老实念佛。诸位果能老实念佛，则不负如来说此特别法门之大慈悲心矣。</p>
<p>南京素食同缘社开示法语 （黄忏华龚慧云）谨记</p>
<p>印光无知无识，少参少学。今承诸大居士之招，实深惭愧。窃维佛法有五乘。（一）人天乘。人乘持五戒，得生人道。天乘行十善，得生欲界天。加四禅四定，则生色无色界天。（二）声闻乘。修四谛，得四沙门果。（三）缘觉乘。观十二因缘，得辟支佛果。（四）菩萨乘。修六度万行，证菩萨果。（五）佛乘。行大慈大悲，成正等觉。人天乘，而兼菩萨乘佛乘者，其唯净土法门乎。盖人天乘，祗修五戒十善，俱是有漏功德。惟此净土法门，乃能出三界，了生死。修净土者，必须敦笃伦常，恪尽己分，父慈子孝，兄友弟恭，夫和妇顺。加以四弘誓愿，广大其心，自行化他。普令内而父母妻子，外而邻里乡<u>一</u>党<u>一</u> ，皆修五戒十善，并修净土法门。以深信愿，念佛求生西方。是人虽系凡夫，实即菩萨。何以故，以心广大故。昔有一沙弥随一尊者行路，沙弥忽发自利利他上求菩提，下化众生之愿，尊者即令其前行。沙弥后忽转念众生若是之多，如何度脱得尽，不如自利为得，时尊者即令其随后。沙弥忽又转念，仍当度脱众生，尊者复令其前行。沙弥异而问之，尊者曰，尔初发大菩提心，即是菩萨，我虽罗汉，乃系小乘，故请尔前行。继尔退菩提心，则我乃圣人，尔乃凡夫，理应在后。后尔又发菩提心，故仍请尔前行。由此观之，发菩提心，功德无量无边。我等欲增长善根，非发菩提心不可。现当末劫，礼教云亡，欲挽回世道人心，必先提倡因果报应，生死轮回。世间圣人所说因果，如积善之家，必有余庆，作善降之百祥等语，辞简义赅，后人每<u>一</u>习<u>一</u> 焉不察。出世间圣人所说因果，至为详尽。上智得以了生脱死，超凡人圣。中下之资，鉴于行恶而得恶果，行善而得善报，亦可勉于为善。虽穷凶极恶之人，亦有惮而不敢为。故因果报应，实彻上彻下之一法。或以因果报应之说，系属小乘。不知六度万行，亦是因果。如来成正等觉，乃至凡夫堕阿鼻地狱，亦无非因果也。故佛教倡明因果，其有利于人者，深矣。昔文王发政施仁，泽及枯骨，然不及二三百年，而杀人殉葬之风，遍于天下。而且以多为荣，天子诸侯大夫士，皆随力而为之，竟有至数百上千者。以秦穆公之贤，尚杀百七十余人以殉葬。子车氏三子，乃国之良臣，皆杀以殉葬。况其余者乎。其原皆由于不知三世因果之故耳。自佛法入中国以后，史册上未闻有殉葬之举。此亦未始非如来三世因果之说有以致之也。当今之世，杀劫方盛，尤当提倡戒杀吃素。杀劫者，杀业所成。杀业最大者，曰食肉。因食肉之故，感得一切天灾人祸，旱乾水涝，<u>一</u>H<u>一</u>雨瘟（疒皇）。食肉之害甚多，说不能尽。姑举一喻以明之。昔列国时，鲁有二勇士，各处一地，一日相逢，沽酒共饮。一曰，无肉不能成欢，当买肉。一曰，尔我皆肉也，何更求肉乎。乃互相割食，兼复割以互奉，以致于死。此事在吾人视之，以为大愚。不知食肉之人，不悉因果报应。他日人死为畜，畜死为人，其互相啖食，何异于是。不过隔世同时之别耳。且尤有甚者，二勇士互食而死，其因果报应，一时俱了。而食肉之人，因果且纠缠不已，报应亦无有已时。楞严经云，以人食羊，羊死为人，人死为羊。如是乃至十生之类，死死生生，互来相啖。经有明文，至可悚惧。兹又略述数义，以明不宜食肉之理。（一）由不忍之心，一切含灵，皆是同体。由仁民而爱物，太和元气，布满人间。则知杀戮生灵，了无义理。一切众生，悉皆贪生怕死，我何忍残生害命，以充口腹。（二）因果报应。一切生灵，皆由往昔不知因果，堕落畜类。今我杀食其肉，他年彼之恶报既尽，我之杀业方成，则我亦将为彼俎上肉矣。是故戒杀吃素，非特为生灵计，亦为自身计也。明翰林刘玉绶，船泊苏州，梦一伟丈夫求救，自称宋偏将军曹翰。因屠<u>一</u>江<u>一</u> 州，世世作猪。此对门屠者，顷所宰第一猪，即我也。祈为救援。醒而果见屠将杀猪，遂买而放之阊门一寺中。凡呼曹翰者，其猪皆回首望之。是可为人变畜生，畜生变人之证。载籍上活阎王活小鬼之事甚多。此皆天地鬼神，透露一点因果报应生死轮回之消息，以警戒世人也。（三）一切众生，皆我过去父母眷属。吾人既明因果轮回，则一生有一生之父母眷属。历劫多生，有历劫多生之父母眷属。如是历劫多生之父母眷属，轮回六道。其间若有造恶者，难免不投入三途。故吾人对六道众生，应作父母妻子想。岂有孝子贤孙，而食其亲者乎。岂有慈父慈母，而食其子女者乎。此际一思量，不忍食亦不敢食矣。即祭祖先，亦不应用肉，以名为敬之，实则害之也。至于以肉食奉父母，皆令父母折福获殃。父母有福德善根者，损其福德善根。无福德善根者，增其受杀恶业。昔佛在世时，一寡<u>一</u>妇 为夫周年，购肉以祭。途遇如来，如来谓之曰，此肉汝夫之所转变者也，何能以彼之肉，祭彼之灵乎。即推而敬天地，祀鬼神，亦不应用肉。天地鬼神，岂有不深明因果，贪此秽浊腥臊之肉，而来格来享乎。是则用血食以奉祀者，欲求福而反更得祸也。（四）一切众生，皆是未来诸佛。以一切众生，皆具佛性，皆当作佛，故是未来诸佛。且畜类中，时有佛菩萨化现于其中，方便度生。如清凉志中载薄荷事。一僧在五台，遇一异僧，出一函，嘱<u>一</u>交<u>一</u> 薄荷，未言地址。一日过卫辉，见一群小儿呼薄荷。僧问薄荷何在。小儿指墙下所卧之猪曰，这不是。僧取书呼薄荷掷之，其猪人立，以两蹄接而置口中，便立化。方知此猪，乃菩萨所现。其屠所杀甚多，若其猪至薄荷前，则便任其宰杀，了不逃走叫呼，故其屠爱惜薄荷。凡欲杀猪，牵薄荷至其猪边围绕之，则直同杀死者一般。以故多年养而不杀。以其猪清洁，爱食薄荷，故以为名。初其僧受异僧之函而去，于途中思之，此函将投何所，乃私拆其封。大意谓，度众生若得度脱，即当速返，免致久则迷失。僧异之，复为封讫。至是，方知薄荷乃大菩萨也。绕猪一匝，而群猪即证无生法忍。其威德神力，岂可思议乎哉。又唐文宗喜食蛤，一日有一蛤坚合不开。帝亲开之，中有肉身观音大士像，庄严异常。由此观之，肉尚可食乎。倘误食佛菩萨所化之身，其罪过可胜言哉。吾人若知此理，自不敢食肉，亦不忍食肉矣。吾人当真为生死发菩提心，以深信愿，持佛名号，求生西方。不须别修他法。若仗自力修禅定，欲了生死，甚难甚难。以其须至业尽情空，见思惑尽，方出生死。佛在世时，见思惑业断尽无余者，固不乏其人。末法时代，根性陋劣，断惑证真者，诚不易得。惟有净土一门，能于临命终时，仗佛慈力，往生西方极乐世界。即已了生脱死，超凡入圣矣。又净土法门，不可看得太轻。以法身大士，如观音，势至，文殊，普贤等，皆不能出此法门之外。亦不可看得太难。以凡有心者，皆堪作佛。但持阿弥陀佛万德洪名，则往生一事，如操左券。修净土者，当孝养父母，奉事师长，慈心不杀，修十善业。身三，口四，意三，皆归于善，是为三世诸佛净业正因。次则受持三皈，具足五戒，不犯威仪。次则深信因果，发菩提心，读诵大乘，劝进行者。但皆以孝养父母等世善为根本。若依余法门，皆仗自力。如渡海然，有翼者固能飞渡。能浮者，已不足恃，况不能浮者乎。仗佛力，则如乘轮渡海，须臾即达彼岸。又如平民致身贵显，殊非易事，而王子甫诞，即为储君。此其间自力他力，难易得失，不可同时而语也。顾号为通宗通教之人，往往不信净土法门，且目为愚夫愚妇之所为。曷不观夫大智律师，五祖戒草堂青之已事乎。大智律师，初颇藐视净土，后读续高僧传，见慧布法师云，方土虽净，非吾所愿，假使十二大劫在莲华中，受诸快乐，何如我在五浊恶世教化众生乎，遂生诽谤。后因大病，始知毫无把握，遂发愿尽此报身，弘扬净土。二十余年，手不释卷，以净土为依皈。五祖戒禅师，草堂青禅师，其功行之高，迥出恒流。徒以见思惑未能净尽，又复轮转人间。故知了生脱死，入圣超凡，舍净土别无长策。念佛一门，须信愿行具足。信之既深，则发愿必切。发愿既切，则行持必力。但念弥陀，莫加他法。当以真信切愿，执持名号。都摄六根，净念相继。心念耳听，字字句句，念得分明，听得分明，便是往生正因。既以此法自行，必须又以此法化他，则化功归己，实为往生最胜资粮。惟当先劝自家父母兄弟妻子，以身为本，由亲而疏。又念佛功德，不但能往生西方，并能消除奇灾横祸。凡怨业病，医不能治者，若至诚念佛，久之皆得痊愈。以医者只能医病，不能医业。惟念佛则身病心病，无有不治也。伏愿诸居士都要发菩提心，提倡因果报应，生死轮回，戒杀护生，吃素念佛。所谓以果地觉，为因地心。故得因该果海，果彻因源。诚所谓甚难希有之法也。（丙寅七月）</p>
<p>世界佛教居士林开示法语 显荫笔记</p>
<p>佛法的最要问题，就是了生死。若论了生死这桩大事，很难很难。我们凡夫，根机劣，知识浅。而且五浊恶世，邪师外道甚多。要了脱生死，究竟如何了脱呢。惟有念佛法门，真信切愿，<u>一</u>精<u>一</u>进念佛，求生净土。佛法之中，方便多门，参宗学教，都可以了脱生死，何必一定要念佛呢。因为参宗研教，都要务到极处，如实修证，才有希望。这是全仗自力，谈何容易。念佛是攸赖佛的愿力加被。是兼仗佛力，自然确有把握了。譬如渡海，仗自力如飞渡。仗佛力如驾慈航。飞渡难免堕落之虞。驾慈航决定有到彼岸的日子。其中难易安危，想大家都能辨别底了。总而言之，仗自力参禅悟道，了生死，未证到家，总是不易了。念佛求生净土，祗要信愿真切，行持坚固，就有了脱的功能。若论自力他力，禅净难易，讲得最清楚最明白，莫如永明延寿大师的四料简。照四料简说来，不通宗教的人，固然要念佛。就是通宗通教的，更要念。虽通没有证，总要念佛了脱生死，才是道理。永明大师，是阿弥陀佛化身。大慈大悲，开化众生。其四料简，是有禅有净土，犹如戴角虎，现世为人师，来生作佛祖。无禅有净土，万修万人去，但得见弥陀，何愁不开悟。有禅无净土，十人九蹉路，<u>一</u><u>一</u>境若现前，瞥尔随他去。无禅无净土，铁床 并铜柱，万劫与千生，没个人依怙。以上十六句四料简偈，真是慈航，望大家注意些呢。要明白这四料简的意思，先要明白怎么叫做禅。怎么叫做净。怎么叫做有。怎么叫做无。拿这禅净有无四个字看清楚，就明白四料简之意思。所以将禅净有无，略为抉择一下。所谓禅者，直指人心，见性成佛。如教中明大开圆解，彻证一念灵知本觉理体也。所以要亲见本来面目，方能算有禅。否则不能算有。所谓净者，是净土三经，深信切愿，求生净土的法门。自心净，则国土净。自力感，则佛力应。第一要信得真，愿得切，行得<u>一</u>精<u>一</u>进勇猛。所以须有决定不疑的信心。至诚恳切的发愿。且有一定不移的行持。才算有净土。否则不能算有。世人每以为枯坐，看看死话头，就算有禅。悠悠扬扬的念几句佛，就算有净。乃是大错而特错了。总而言之，有禅，乃是有明心见性的功夫。有净土，乃是有念佛往生的把握。这是最要紧的道理。然而明心见性，但是开悟，还没有证，总不能了生死。悟得就无生死，非门内语。当知悟是开眼，悟后才有真修实证的径路。不悟者未免盲修瞎练，堕坑落坎。因是之故，先须开悟，这是初步功夫。若论要证到家，正须火上添油，加功进步呢。四料简中第一句，有禅有净土者，谓既有大彻大悟明心见性的功夫。更能真信发愿求生西方。大彻大悟，猛虎相如，且有念佛了生死的把握，岂非如虎生角么。故曰犹如戴角虎。以自己所悟的，自己所行的，拿出来教化众生。应以禅机得度者，便为说禅。应以净宗得度者，便为说净。应以禅净双修得度者，便以禅净法门而化度之。如是言不虚发，机无不摄。开众生眼目，做人天师范。故曰现世为人师。以明心见性人，念佛求生。彻见自性弥陀，克证唯心净土。临命终时，上品上生。一弹指顷，花开见佛。便证圆教初住位。百佛世界，分身作佛。随类应现，化度众生。夫是之谓真<u>一</u>精<u>一</u>进。夫是之谓大丈夫。将来作佛祖，真语实语。伏望大众谛信。第二偈料简者，谓未曾大彻大悟。仗自己的力量，难望了生死。所以发愿求佛接引，修行净土法门。故曰无禅有净土。只要能深信，只要能发愿，只要能念佛。无论何人，都可以往生去的。故曰万修万人去。若有不懂道理的人，念佛只想求富贵，求生天，此等之人，不能算有净土。其不得生西方，只怪自己不发愿，不能怪弥陀慈父不来接引。若能发愿求生，总是能去的。既得往生，亲见弥陀，听受妙法，即时开悟。一生便证阿@跋致，不退转位。故曰但得见弥陀，何愁不开悟。从此看起来，净土法门，真是再好没有的了。第三偈料简。谓虽能大彻大悟，若不发愿求生净土，因未证到家，不得安身立命的受用。故云有禅无净土，十人九蹉路也。夫所谓十人九蹉路者，谓虽能开悟，而未能一定证到家，故云蹉路。或云十人九错路者，错路二字误也。岂有大彻大悟之禅家，而错路者乎。大彻大悟的人，未有安身立命的真地位。恐怕生死关头，未必确能作主。临命终时，循业流转，随多生之善恶业<u>一</u><u>一</u>而受生去，可惧可畏。诚不如求佛接引，为最稳当，最靠得住也。故曰<u>一</u><u>一</u>境若现前，瞥尔随他去也。此<u>一</u><u>一</u>境，指无始以来之善恶业境，非指五<u>一</u><u>一</u>魔境。盖大彻大悟之禅家，岂五<u>一</u><u>一</u>魔而不知者，有是理乎。第四偈无禅无净土者，谓一般不知道修心的人，既无明心见性的功夫，又无发愿念佛的行持，乃是真正可危。就是修心未得开悟，总是盲修瞎练，不得解脱。虽然修得福报，无非生死业因。福报大，造业更深。福尽祸来，罪报难逃。地狱之苦，岂能幸免。生死轮回，谁为依靠。所以读了第四偈料简，尤为触目惊心。望大家知生死苦，发菩提心。无净土者，速速发愿修行，变成有净土。有净土者，还须<u>一</u>精<u>一</u>进勇猛，以决定生西为期望，要紧要紧。大家要晓得仗自力修持，自有何种力，但是无始以来的业力。所以万劫千生，难得解脱。仗阿弥陀佛的弘誓大愿力，自然一生成办。人身难得，佛法难闻，既到宝山，切莫空手而回也。又复当知念佛法门，不是专被下根。是三根普被的。无论利根钝根，上智下愚，直至等觉菩萨，都是向这个法门，然后能成佛。所以华严经善财童子遍参诸大善知识，证入法界海会诸陀罗尼门。最後普贤菩萨，以十大愿王导归极乐。从此看起来，净土法门，真是最高尚，最圆满的法门。若诬为愚夫愚妇之行者，直是谤佛谤法，地狱种<u>一</u>子。不信净土者，其愚狂堕落，是至可怜愍者也。所以净土法门，有如是之高上者，因为普通教理修心，全仗自力。惟有净土，是兼仗佛力。是特别的教理，非是普通的教理。以普通的眼光，来观特别的教理，自然不得其当矣。普通教理，仗自力，如同功名上进，逐步高升。净土仗佛力的特别教理，譬如生在王家，出胎便为国储。其难易曲直，不待智者而知之矣。净土，道虽高贵，法无奇特。只要切心求佛，自蒙加被。当知佛的护念众生，过于父母爱子，所以有感必应的。而且我们本具的天真佛性，照天照地，亘古亘今。虽十恶五逆，他的本具灵光，不减一丝毫。但如明镜蒙尘，愚者以为没有光明。却不知拭去尘垢，其光明还现现成成。所以念阿弥陀佛，就是佛念遣妄念。乃是去尘垢的最好方法。念来念去，无非显自心本具的阿弥陀佛。自他相应，感应道<u>一</u>交<u>一</u> ，往生妙义，可胜言哉。念佛的人，只要至诚恳切。心佛之心，行佛之行。有一分恭敬，得一分利益。具一分虔诚，得一分受用。望大家努力。现在世道日衰，人心日坏，欲根本补救，则须注意家庭教育。治国平天下，自齐家始。所以治国平天下的权力，妇女操一大半。妇女注重母教，教子循规蹈矩。童而<u>一</u>习<u>一</u> 焉，长而行焉。良好的人格，便肇源于孩提之时。所以妇人之相夫教子，职任重大。一般女居士，须知妇人之得称太太者，以周朝开国之初，太姜，太妊，太姒，皆极贤德，母仪天下。所以称妇人曰太太。诸女居士当知太太之可尊可贵，各尽相夫教子之职分，为治国治天下的基本，庶几名副其实。修心者讲到极处，还在诸恶莫作，众善奉行二语。此二语三岁孩童说得，八十老翁行不得。究竟能做到这两句，便是诸佛地步。所以望一般修心的善男信女，大家注意注意。千言万语，总是要修心了生死。若论修心了生死的最要关头，就是诸恶莫作，众善奉行，发愿念佛。望大家将这几种意思，牢牢谨记。自然生死可了，佛道可证。勉之勉之。</p>
<p>世界佛教居士林释尊成道纪念日开示法语</p>
<p>古农速记</p>
<p>今日是释迦佛成道之日，亦是我等成道之日。何以故，释迦佛今日成道后，即为众生说种种成佛之法。我等但能依法修因，即可成就佛果，与我释迦佛无异。梵网经中，佛已与我等授记云，我是已成佛，汝是当成佛。大众能知自己是当成之佛。即能奋勉，不复暴弃，扫除一切业障，积集一切功德，当来成道，今已决定。故曰亦是我等成道也。法华经云，如来为大事因缘故，出现于世。欲令众生开佛知见，示佛知见，悟佛知见，入佛知见。所谓佛说法门，其旨趣无非欲令众生成佛。但以众生根器不一，根器大者，修<u>一</u>习<u>一</u> 大法，现生成佛。根器小者，不能修大，更设方便，教令渐修。现生能了生死者，虽有其人，甚少甚少。佛以大慈大悲，在一切仗自力法门之外，设一仗佛力法门，即是令念佛往生净土法门。于是根器无论大小，皆得仗佛力以了生脱死。而我佛大事因缘，亦于是得以圆满矣。现在我等寿命又短，智慧又少，皆应依念佛法门修持，往生西方。切不可自大，以为西方何足生，轻视念佛法门。须知念佛，则汝心是佛。若不念佛，则汝心不是佛。观经云，是心作佛，是心是佛。人即不念佛，不能无念。既不能无念，则若不念佛，必念六凡。妄想颠倒，皆成生死根株，所以应当念佛。行住坐卧，不离此念。念来念去，念到生死根断。西方去时，便是上品上生也。教下诸宗，性相教理，<u>一</u>精<u>一</u>深浩博，研究非易。即能研究，亦祗是语言文字上道理，非是心性上道理。要究彻心性上道理，甚少甚少。此是仗自力的法门。宗下或密宗，理多是妙。非根基浅薄者，所能领悟。宗下用功，要大彻大悟，明心见性，见佛成佛。但亦尚是宗门初步。既悟之后，再须修道，广行六度。于一切境上，断除烦恼<u>一</u>习<u>一</u> 气。教下用功，先要大开圆解，与宗门彻悟是同。既开悟后，亦再须广行方便，断除<u>一</u>习<u>一</u> 气，甚难甚难。念佛法门，是带业往生。往生之后，即不退转。寿命无量，一生成办。彼修禅宗已经彻悟者，念佛往生，固是上品上生。证菩萨地位，便能化身他方，普作佛事。若不念佛往生，未断烦恼<u>一</u>习<u>一</u> 气，仍不能了生脱死。非若念佛法门，无论悟与不悟，烦恼<u>一</u>习<u>一</u> 气，纵尚未断。但得往生，便是了生脱死，超凡入圣也。修密宗者，三密相应，即身成佛。但不善用心，即易著魔。即善用心，修此法门，便与其他法门相隔。非若修净土法门，与其他法门多无妨碍。故修密宗者，若能得益，固然是好。若一著魔，便成废物。我佛法门无量，总要量自己身分，择法而修，莫使求益反损也。净土法门，是十方诸佛下化众生，诸大菩萨上求佛道，所常用之法门也。根无大小，皆可修持，有大便宜，快修快修。不要听人说何法，便修何法。今日张三，明日李四。口头上说得天花乱堕，心地上丝毫也用不著。所以古来大法师，大宗师，对此净土法门，莫不提倡。有不提倡者，不知此法门之广大故也。今试言之，惟此法门，未成佛前，仗以自修。已成佛后，赖以度世。三根普被，凡圣兼资。上至等觉菩萨，下至阿鼻种<u>一</u>子。高之不能超此外，卑之亦能预其中。广大圆满，无以复加矣。证诸华严经，善财菩萨经历百城，遍参知识，其第五十三次至普贤菩萨所，其时善财已证等觉之位，与诸佛齐等。而普贤为之赞叹如来胜功德后。对彼善财及华严会上四十一位法身大士，教以广发十大愿王。以此功德，回向往生极乐世界。良以圆满佛果，舍此末由也。其闻此法者，最下亦是初发心菩萨。修此十大愿王功德，皆须回向西方，方能胜进。再证诸十六观经，下品下生，是五逆劣根。临命终时，地狱相现。遇善知识，教以念佛。仗佛愿力，灭罪往生。即得了生脱死，超凡入圣。净土法门，神妙难思。苟于此信得极者，修此法门，万牛莫挽矣。然修此念佛法门欲生西方，须于身口意三业之间，修善断恶。方可与佛合德，命终自然感佛来迎，故曰净业。业净则心净，心净则感通自易。十六观经，以孝养父母，奉事师长，慈心不杀，修十善业等，为净业正因。何以故，乃造屋固基之法也。基若不固，屋虽造高，不免倾颓。欲生西方，须做好人，诸恶莫作，众善奉行，此二句，在字面上看来，固若容易。然究其实际，蘧伯玉行年五十，方知四十九年之非，曰夫子欲寡其过而未能也。孔子读易，韦编三绝，曰假我数年，卒以学易，可以无大过矣。若贤若圣，皆不能承当此二句者。昔白居易为杭州太守，谒鸟窠禅师。问曰，如何是佛法大意。答曰，诸恶莫作，众善奉行。此恶字，通身口意。无明四十一品，等觉大士，尚有一分无明未破，三德未圆，即是其恶。又九法界皆为恶。佛法界为善。所以此两句，便是佛法大意。白居易曰，此二句三岁小儿亦能道。师答曰，八十老翁行不得。此是总戒律，能修到。则一切戒律，皆修到矣。如此等人，再来念佛，未有不生西方者。今日诸位啜腊八粥，是何等因缘。须知即是庆祝佛成道的意思。但是应该昨天啜。何以故，因佛成道以前，啜乳麋故。原夫释迦佛未成道前，为悉达太子，十九岁出家，五年修<u>一</u>习<u>一</u> 世间禅，知非究竟。乃入雪山，思惟佛道。六年苦行，日食一麻一麦。以致形容枯槁，消瘦不堪。出山以来，浴于尼连禅河，攀树而起，身力不支。时诸天人，知悉达太子将往菩提道场成道，佛须相好庄严。乃化作牧牛女，献佛九转乳麋。何谓九转乳麋，盖先从千牛b乳，以饮五百牛。次b五百牛乳，以饮二百五十牛。次b二百五十牛乳。以饮一百二十牛。次b一百二十牛乳，以饮六十牛。次b六十牛乳，以饮三十牛。次b三十牛乳，以饮十五牛。次b十五牛乳，以饮八牛。最后乃以八牛乳，和以香稻煮成粥麋。太子啜此乳麋，形体复原，相好圆满。乃赴菩提树下，端坐思惟，断尽烦恼。于十二月八日明星出时，佛睹明星，豁然大悟。心镜开朗，得正等觉。即今日佛成道之事也。腊八粥，即仿乳麋。佛啜乳麋，而后成道。我等即以啜腊八粥，为庆佛之成道，其因缘如此。故西域以乳麋为上供。佛在世，多以乳供佛者。及佛灭后，有一居士以纯乳煮粥，供养一大德。大德啜之而叹。居士问故，答曰，居士之粥，虽为美味。然不如佛世饮水。以我福薄，众生报劣，是以叹耳。佛福德厚，水胜乳味。众生福薄，乳不及水。末世众生福更薄，切勿作越分想。念佛法门，大家要修持。要父慈子孝，兄友弟恭，夫敬妇从。在世为贤人，出世为佛弟子。以此教人，尤须以身作则，方可令人生信。所谓以言教者讼，以身教者从也。无论在家出家，皆应如是。切不要谈玄说妙。即能谈说，亦须脚踏实地。但能谈说，不能受用，如画饼不可充饥。修佛法如食，要他不饥才好。明楚石禅师净土诗有云，西方有路少人登，一句弥陀最上乘。把手牵他行不得，但当自肯乃相应。</p>
<p>世界佛教居士林释尊圣诞日开示法语</p>
<p>希觉速记</p>
<p>诸位，今日释迦佛诞，佛为何降生人间，无非为末世众生作标榜。法华云，佛为一大事因缘，出现于世。大事者，即开示悟入佛之知见。众生本有佛性，业已迷失，应以戒定慧修持，反其本有。但众生根机不一。了生脱死，超凡入圣之法门，修持不易，众生未易担荷。所以又特开一净土法门。净土法门，至简至易，三根普被，利钝全收。盖念佛一法，亦可了生脱死，超凡入圣。须知净土法门，其大无外，为一切法门之归宿。行者切莫以为已经彻悟。倘不依此法门修，恐未易言了脱超入也。</p>
<p>念佛人要生信发愿，持佛名号，愿生西方。离信愿行三者，则无有是处。只要深信切愿，不必一心不乱。都可仗佛威力接引，往生西方。倘使大彻悟人，再加以念佛，必能蒙佛接引，品位加高。参禅只管叫人参，重在开悟。然开悟后，能将烦恼断尽，固好。否则恐未易言了脱超入也。又有持咒者，云现身成佛。夫现身成佛，不过只能见自性佛，并非证佛果位。持咒人不明教理，不重戒行，只想得神通。由此心勇猛故，必将累劫多生冤业现前，容易著魔。倘以此心为消除罪障，助长修持，仍须念佛，或有好境。又修行人不可未得为得，未证为证。此乃犯大妄语戒，最最不可。昔有某居士，云已得阿罗汉果。有人谓既已得果，可以现点神变。然彼卒不能。而烦恼卒不能除。岂有罗汉而不断烦恼者乎。诸位切莫小看念佛法门。观音势至，都是古佛示现。文殊普贤大菩萨，尚求往生。吾等凡夫，安能轻视。念佛法门，为一切法门之大海。非其他法门，如小小沟渠可比。</p>
<p>诸位须真为生死，发菩提心。世人学佛，往往不真流览经典，研求义学。不过图为大通家耳。大通家于断惑一层，恐不易易。现谛闲法师在觉园净业社讲彻悟禅师语录，诸位可常常往听。印光对于密宗持咒之法，窃以借此可以消除罪业。切不可妄求神通。务望大家留意，采纳鄙言，发心念佛。古人所谓把手牵他行不得。靠人相牵，殊无是理。望诸位各本自有佛心，老实念佛。</p>
<p>上海法藏寺念佛开示马契西记</p>
<p>念佛法门，其大无外。至圆至顿，至简至易。但须明白其所以然。苟明其理，生信发愿，无不得益。否则随别种境界所转，不生真信切愿。虽有念佛工夫，亦不能得佛之利益。佛说法门，均须仗自力往生，必须业尽情空。非然者，恐戛戛乎难矣。果能业尽情空，再加以念佛工夫，必可以上品上生。便能与观音大士，同一力量。应以何身得度者，即现何身而为说法矣。如做不到业尽情空地界，不如老实念佛。不存轻慢之心，不以意识卜度。临命终时，尚有感应之望。盖念佛法门，全仗佛力。不比余门，均系自力。自力与佛力相较，何啻霄壤之隔。所以从古愚夫愚妇，老实念佛，多有往生。而通宗通教者，或多失之<u>一</u>交<u>一</u> 臂。诚可惜也。修行人须知娑婆苦，极乐乐。要愿离娑婆苦，愿得极乐乐。不可求人天福报，譬如处牢狱之求归家乡。然娑婆世界，乃一大牢狱也。极乐世界，方是好家乡。古人诗云，自是不归归便得，故乡风月有谁争。诸君果能一心念佛，求生西方，西方有谁争哉。要归家乡，不可犹豫，谓再过几年，则不能与佛相应。至诚恳到真信切愿即是西方种<u>一</u>子。盖净土一门，以信愿行三法为宗。如鼎三足，缺一不可。或专崇行持，而不尚信愿，则执事废理，仍属自力法门。与专以自性唯心，而不仗佛力之执理废事，同一过失。所以q益大师云，得生与否，全由信愿之有无。品位高下，全由持名之深浅。笃哉斯论，不可不知。古人说法，穷无涯际。唯永明四料简所说，诚为末世众生指归家乡之一条大路也。请言其略。</p>
<p>有禅有净土，犹如戴角虎，现世为人师，来生作佛祖。此禅净二字，必须分别明白。尤须知何谓有禅，何谓有净。世之人于看话头，参念佛的是谁，便谓有禅，执持名号，便谓有净，非也。禅者，即吾人本具之真如佛性。随缘不变，不变随缘。即寂而照，无能无所，纯真心体。是宗门所谓父母未生以前本来面目也。净者，信愿持名，求生西方。非偏指唯心净土，自性弥陀也。有禅者，须参究功深力极，山穷水尽，念极情亡。一旦彻见父母未生前本来面目。置之死地而后生，可以称之。有净者，须真为生死，发菩提心。上宏下化，自利利他，乃无愧色。其人苟彻悟禅宗，明心见性，备知如来权实法门，唯以信愿念佛，为通途正行。邪道a迹，魔外丧胆。如虎生角，威猛莫敌。上中下根，利泽均沾。岂非人天导师乎。当来上品上生，证圆教，跻等觉。岂非来生作佛祖乎。</p>
<p>无禅有净土，万修万人去，若得见弥陀，何愁不开悟者。其人虽未明心见性，然而决志求生西方故，勇猛<u>一</u>精<u>一</u>进。亦得蒙佛接引，证诸果位。果位中人，莫不大彻大悟。所谓若得见弥陀，何愁不开悟也。阿弥陀佛，大慈大悲，有四十八愿，愿愿度生。不但上善称名，可以向往。即五逆十恶，苟能起大惭愧，发露忏悔，无论一念十念，佛亦必摄受之。时雨润物，万物无不沾益。大海纳川，百川悉足汇归。万修万去，的实非谬。</p>
<p>有禅无净土，十人九蹉路，<u>一</u><u>一</u>境若现前，瞥尔随他去者。此指参禅而不念佛者说。禅者，虽已明心见性，若见思烦恼，少有未除，六道轮回，依旧莫出。生死海深，菩提路远。踯躅中途，蹉跎濡滞。故曰十人九磋路也。蹉者，蹉跎，谚释担阁也。<u>一</u><u>一</u>境，乃中<u>一</u><u>一</u>身境，临命终时，方始发现。各随其善恶业力，以支配于善恶道中。五祖戒，草堂青，真如矗是前车之辙也。夫以三公之悟，与见地高超如此，尚不免昏迷。遑论吾侪博地凡夫矣。瞥尔，谓一眨眼，喻其速也。<u>一</u><u>一</u>境，有指五<u>一</u><u>一</u>魔境。蹉路，有解错路者，均非。安有彻悟禅宗，深明教理，而不明五<u>一</u><u>一</u>境界，而走错路途乎。所关甚大，不可不知。</p>
<p>无禅无净土，铁床 并铜柱，万劫与千生，没个人依怙者。世之人悠悠泛泛，不真参力究。不真信切愿。或复兼修余门。皆可谓无禅无净。虽感得来生福报。而因福造业，因业堕狱。铁床 铜柱无人依靠。虽有佛力，亦莫奈何。截流大师说，修行人不了生死，为第三世怨，可惧也已。</p>
<p>永明禅师，乃阿弥陀佛化身。所有提倡念佛偈句，通皆机理双契。此四料简，尤为参禅修净之无上警策。虽局于偈语，然言略意周。更无一字可以增损其间。学者宜细细研之。净土，乃特别法门。其余，乃通途法门。离则两益。合则两害。若夫修持法则，宜善言善行。诸恶莫作，众善奉行。父慈子孝，兄友弟恭，夫唱妇随。各敦伦常，不背世法。始可谓真佛弟子。否则，乃名教所不容，如来之罪人。念佛贵乎摄心，大势至云都摄六根，净念相继，入三摩地，斯为第一。可知念佛时，宜万缘放下，都摄六根。绵绵密密，蓦直念去。自有得三摩之时。三摩，此翻正修正见，或译正定。华严经普贤行愿品，普贤以十大愿王，劝导华藏海众，以归极乐。华藏海众，乃大菩萨地位，尚须向往。可知如天普盖，似地均擎。大地山河，宇宙万有，其能出天地之外者乎。净土法门，普摄余门，无以异也。世移运衰，末法人根浅劣，欲求豁破无明，断惑证真，甚难甚难。自未能度，而欲度他，何异溺海渡人。奉劝诸贤，不可我慢高大。还是真信切愿，仗慈力念佛求生西方好。</p>
<p>赎迁西湖放生鱼募缘疏</p>
<p>凡在生死轮回之中，悉皆随业受生。忽焉为人，忽焉为物。当其为人时，则以强陵弱，以众暴寡，不知栽培来福，任意造诸恶业。及其宿福已尽，杀业已深，难免堕于异类。口不能言，心无智谋，身无技勇，只好任人割烹咀嚼。然推究其心，其贪生畏死之情，临危望救之念，惨凄何可名状。所以古之贤哲，多皆爱惜物命，不忍伤害。如子产蓄鱼，襄子放鸠，随侯济蛇，杨宝救雀，此皆本其不忍之心，以行救济之事。尚未知一切众生，皆有佛性，皆于未来，当得成佛。及从无量劫来，互为父母兄弟妻子眷属等义。迨至佛教东来，此义大明于世。是以仁人君子，为报恩故，为免劫故，倍复注意于戒杀放生，持斋茹素也。然有大多数未闻佛法者，<u>一</u>习<u>一</u> 以为常，任意行杀，以期悦口。由是之故，酿成兵劫。试思兵劫之中，人被杀戮，与彼物类受宰割以充口腹者，相去几何。倘作此想，则杀彼身以悦我口之念，能不消灭乎。又我既贪生，彼岂爱死。我若一芒刺指，即难忍受。彼则脔割其身，心岂能甘。虽力不能敌，无可如何，其怨恨之心，固结莫解，生生世世，必为报复。是以贤哲之士，欲令世人同息杀业，冀合乾父坤母，民胞物与之道，种种设法，买而放之，令尽天年。须知此举，重在救人，非单为救物也。以其冀人因见买放，不忍特杀。既不忍杀，则怨对不结，而未来之杀劫可消，后世之福寿自永。此放生之究竟宗旨，真实利益也。不知者，每谓虚费钱财，了无所益。试设身处地，为当愿人放我，为当愿人杀而食我耶。杭州西湖，自宋真宗时，即为放生池。自后纵有废弛，不久即复。今政府以为湖鱼过多，致湖水昏浊，有碍卫生，拟标卖之，令彼渔人，一网打尽，以益民生。杭州上海各慈善大居士，不忍以历来放生之鱼，悉令复作食料。特派孙厚在居士来杭，恳求政府买而迁之他处。则于卫生放生，两俱适宜。政府准以八千圆承买，作三期<u>一</u>交<u>一</u> ，即日<u>一</u>交<u>一</u> 三千圆，明年<u>一</u><u>一</u>历二月二十九，与四月十日，各<u>一</u>交<u>一</u> 二千五百圆。迁移完竣，以六月三十日为限。承买正价八千，而数十顷湖，欲令迁尽，殊非易易。须雇许多渔船，日事打涝。又须人力挑运，而其经理鉴督者，每船当须几位。彼船资挑资，及日间食用所费，亦须数千。恳祈十方善信，随力随心，各出净资。俾彼待烹之辈，复得其所。诸大居士所愿圆成。其有宿具善根之人，见此义举，当悉爱惜物命，不忍杀伤。由此因缘，庶可消灭杀机，增长仁风。其为功德，何能名焉。将填沟壑老僧释印光，谨为无数量过去父母未来诸佛，至诚恳祷请命。若蒙慧察，则不异身受其救济也。谨疏。</p>
<p>赣州寿量寺重兴缘起疏</p>
<p>实际理地，历尘劫而不变不迁。佛事门中，随因缘而有兴有败。虽否极泰来，属于天运。而革故鼎新，实赖人为。昔世尊将入涅，以法道付嘱国王大臣，令其护持流通。盖预鉴后世法弱魔强，若非仗有权力之伟人，保绥御侮。则人天眼目，如来慧命，或几乎息矣。寿量寺者，赣州千五百年之古道场也。当萧梁时，防御使卢光n为僧道诚所建。初名卢兴延寿，寻改圣寿。至宋祥符间，真宗特却徒衩。元明清来，代有兴复。至清光绪间，忽罹回禄。民国四年，又遭洪水。致庄严佛刹，竟成邱墟。唯丈六之铁观音像，巍然无恙。地方正绅，请光孝寺大春和尚兼任住持。遂与住僧德森大师，竭力经营，建观音殿。后大春去世，德森离赣，继住僧无状。致市政公署视为废地，拟改菜市场，开马路。当地缁素通知德森，因函恳各界伟人，请求保护。中国佛教会，亦一再函电，请其维持。并一面遴选妥人，前往筹划兴复。遂令取消前议，且力任护持，令速恢复。而当地士绅刘君汲甫等，斡旋赞助，并愿为后盾，图复刹竿。盖法道之兴，各有因缘。不因经此风潮，则此寺殆将湮没矣。惟现今时值末法，人根陋劣，匪仗弥陀大誓愿力，往生西方。孰能现生断尽烦惑，了脱生死。是故此次恢复，专修净土法门。并附设居士林，流通处，俾当地人士，咸知出五浊登九品之要道，与敦伦常，尽己分，知因果，慎修持之良规。如是则莲社启而宗风丕振，礼教兴而国运昌明。庶可副古人建刹命名之意。亦可慰诸君子一番维护之热心也。但以寺无恒产，僧无积储。祈不慧代为疏引，用恳诸大护法，及各善信，发菩提心，行方便事。输金输粟，转劝转募。俾含空宝殿，指日成功。满月金容，经劫常住。净宗兴行，人知出苦之道。因果彰显，群趋希圣之途。将见佛天云护，吉庆骈臻。家门清泰，人眷平安。富寿康宁，现身获箕畴之五福。兰桂芬芳，后裔纳伊训之百祥。唯冀同登随喜，共登芳衔。（民国癸酉孟冬）</p>
<p>绍兴偏门外娄<u>一</u>江<u>一</u> 村兴教禅寺（即小云栖）募修大殿疏（代源湛师作）</p>
<p>如来调御众生，随机说法。由众生根机不一，故所说法门无量。求其汇归统一，唯律教禅净四法。律者佛身，教者佛语，禅者佛心，净者佛境。律教禅净，行人归宿之所。亦究竟圆成佛道，普度一切凡圣之法也。四法并非各别。必须法法圆通，法法俱备，方可以上续佛慧，下化众生。不过约其注重者论，遂立律教禅净四宗之名而已。兴教禅寺，创建于晋，则为律为教。至唐鸟窠禅师重兴，则为禅。明末莲池大师徒孙内恒铨公复兴，则为净。善知识观机逗教，因时制宜。但取益物，不执陈迹。故令一切众生，咸沾法益也。由明以来二百余年，其间住持法道之高人，亦复不少。清末以来，法道式微，殿堂寮舍，悉形颓败。而大殿为安住如来法身之所，亦属四众祈福之场。栋梁腐败，椽o差脱。若不设法修葺，必至直下倾覆。湛住持其中，心常惊惧。以故特述愚诚，遍募护法檀信，恳祈各舍净资，成就善举。俾含空宝殿，指日成工。满月金容，经劫常住。将见佛天云护，吉庆骈臻。富寿康宁，现身获箕畴之五福。高爵尊徽，后裔纳伊训之百祥矣。惟冀不吝，共登芳衔。（民国十五年丙寅）</p>
<p>湖州道场山万寿寺募化长年斋米疏（代作）</p>
<p>食轮转在法<u>一</u>轮 先，无粮难修深妙禅。若肯布施助道业，定感福寿广增延。</p>
<p>道场山万寿寺者，五代高僧伏虎志逢禅师所建之大道场也。禅师于峰顶结庵行道，一夕宴坐，毫光烛天。四方人士，谓遭回禄。次晨往观，见师深入三昧，知为放大慈光。由是善信感化，各输净资，营建寺宇，成大丛林。咸谓师为地藏菩萨化身，故又称其山为小九华焉。自后代有高人，住持其中。及至清初，宏觉禅师曾主此山。德为世祖所钦，因赐寺额为万寿焉。盖以万国咸宁，同登寿域，一人有庆，共享太平是祝也。从此道风丕振，云水咸归，虽诸方大刹，无能过焉。至咸同间，一遭兵燹，遂赋式微。幸仗前人惨淡经营，得免泯灭。衲以菲材，滥膺住持，虽欲广安大众，专修净业。日常朝暮课诵，三时念佛。每至腊月，打一佛七。以此功德，用祝国运昌隆，人民安乐。转竞争为仁让，变浇俗为淳风。但以寺无恒产，道粮莫出。以故谨遵佛制，入里托钵。恳祈诸大檀越，各供长年斋米。俾所住清众，安心办道，十方云水，得所栖迟。将见佛天云护，吉祥骈臻。福寿康宁，现身获箕畴之五福。簪缨爵位，后裔纳伊训之百祥矣。唯冀不吝，共结胜缘。</p>
<p>杭州南天竺演福寺募修大殿并各堂寮疏</p>
<p>观世音菩萨（至）重兴净土横超道场。（以上已见文钞续编）今夏蒙就近诸居士，开通左右来路。并建立山门，修葺茅蓬。佛学会诸居士，亦允赞助建大殿事。因祈光作疏，遍募檀信。俾千余年菩萨道场，又复重兴。庶普被三根之道，即生了脱之法，得以广布矣。恳祈十方贵官钜绅，富商大贾，一切善信，悉皆发菩提心，行方便事。打开宝藏，培植福田。输金输粟，转劝转募。俾含空宝殿，指日成功。满月金容，经劫常住。莲社开而宗风丕振。佛法兴而天下太平。将见佛天云护，吉庆骈臻。富寿康宁，现身获箕畴之五福。簪缨爵位，后裔纳伊训之百祥矣。唯冀不吝，共登芳衔。</p>
<p>普陀山息来禅院募修大殿疏（代作）</p>
<p>普陀名山，乃大士示迹之胜地。息来禅院，实檀信植福之<u>一</u>精<u>一</u>蓝。溯自吾祖潮音禅师，彻悟自心，深通经教。住持普济，十有余年。布大士之慈云，阐祖师之心印。故致道传四海，德感九重。屡蒙赐帑赐紫，重新圆通道场。益加为法为人，期培将来法种。但以历年既久，劳不自胜。特筑息来，以备退隐。由其宰官景仰，士庶钦崇。所以规模制度，颇为宏敞。自昔迄今，年越二百。所有殿宇，悉将倾颓。衲忝为其后，勉力修茸。群房略已复新，大殿尚未施工。若不彻底掀翻，必至直下倾覆。拟欲幻出楼阁，当须众力支撑。因兹疏述愚诚，遍募十方檀那。恳祈发菩提心，行方便事。打开宝藏，培植福田。俾大雄宝殿，指日成功。满月金容，经劫常住。将见佛天云护，吉庆骈臻。现身获箕畴之五福，后裔纳伊训之百祥矣。情如不吝，共登芳名。</p>
<p>香光庄严匾额跋语</p>
<p>如来福慧功德之香，慈悲摄受之光。竖穷三际，横遍十方，普皆熏照。具缚凡夫，绝不闻见，如瞽N者当午过旃檀林，了不知有檀香日光也。倘生正信心，常念佛号。以如来万德洪名，冥熏加被。则业消智朗，障尽福崇。自可随己分量，或得三昧而稍闻见。或证无生而大闻见。迄至以佛庄严而为庄严矣。监院妙真大师，冀莅此者同染佛香。同蒙佛光。祈题此四字，并以跋告来哲。（民廿八年己卯秋）</p>
<p>净土五经跋</p>
<p>戒定慧三学，为学佛及修净业者之根本。而戒尤为要。故观无量寿佛经，开示净业三福，一则孝养父母，奉事师长，慈心不杀，修十善业。二则受持三归，具足众戒，不犯威仪。三则发菩提心，深信因果，读诵大乘，劝进行者。初二，多属戒学。三则三学圆具。具此三福，则净业大成，往生上品。故于净土五经后，附华严经净行品，及楞严经四种清净明诲，以期净业行者，于律仪戒之执身不作。进而得定共戒之制心不起。及道共戒之超情离念，断惑证真。然纵得定共道共二种实益，犹当兢兢业业，执持律仪戒，以为自利利他，维持法道之轨范。则空解脱人，无由以大乘藉口，而因之以坏乱佛法，疑误众生也。（民国二十五年岁次丙子仲春）</p>
<p>摩利攴天陀罗尼跋</p>
<p>摩利攴天，虽现天身，实是菩萨。以其度生心切，救苦情殷，故说此咒，以作救度之本。若人每日虔诵此咒，愈多愈好。纵遇水火刀兵等灾，亦能逢凶化吉。今岁长沙之变，罹祸最惨。聂云台在上海率其各房全家同持此咒。而长沙聂氏各房屋宇，竟无伤毁。是知此咒有大神力，可为恃怙。所望同人，同发改过迁善之心。同行敦伦尽分利人利物之事。以为感格菩萨垂佑之本。则其蒙佑，当更殊胜矣。如不识字无记性者，但志诚念南无摩利攴天菩萨。或念南无观世音菩萨。其利益亦与诵咒相同。得此咒者，必须安置净处，不可亵渎。否则其罪非小。（民国十九年庚午孟秋）</p>
<p>净土法会课仪跋</p>
<p>如来一代所说一切法门，皆须断尽烦惑，方可了生脱死。惟念佛一法，若具真信切愿，即可仗佛慈力，往生西方。念佛法门，以信愿行三法为宗。信愿为前导，念佛为正修。有以专求一心，不讲信愿。及注重开悟，不求往生者。皆不知念佛之宗旨者。弃佛力以仗自力，忽佛智而矜己智。其自误误人也，大矣。念佛之心，必须恳切至诚，如子忆母。纵有他境当前，终不能令此忆母<u>一</u>之 心，或有忘失。当念佛时，或声或默，均须摄耳谛听。不令一字一句，滑口念过。大势至菩萨所谓都摄六根，净念相继者，即此随念随听之一法也。果依此说，决定往生。若或讨巧，定成大拙。自误误人，害岂有极。</p>
<p>饬终津梁跋</p>
<p>古人云，死生亦大矣，可不悲哉。窃谓徒悲，究有何益。须知生死大事也。信愿念佛大法也。既知死之可悲，当于未死之前，修此大法。则死不但无可悲，且大可幸也。何以故，以净业成熟，仗佛慈力，直下往生西方极乐世界。得以超凡入圣，了生脱死。永离众苦，但受诸乐。渐次修<u>一</u>习<u>一</u> ，直至成佛而后已也。然欲得此大幸，必须敦伦尽分，闲邪存诚。诸恶莫作，众善奉行。以培其基。加以真为生死，发菩提心。以深信愿，持佛名号。便可决定即得矣。至于临命终时，无论久修始修，皆须眷属及与净友为其助念。庶可正念昭彰，感应道<u>一</u>交<u>一</u> ，蒙佛接引，往生西方矣。即平素不念佛人，临终请善友开导助念，亦可往生。是知助念一事，最为紧要。修净业人，当于平时与家属说其利害。俾彼了然无疑，决不至临时，以世俗情见，破坏正念。而于存者亡者，均有实益。念佛饬终津梁，及饬终须知，用意措词，悉皆周挚。实为保护成就行人一大事因缘。若肯展转流通，俾一切同人咸知其益。其为功德，唯佛能知。愿世之为人子孙，及为人父母兄弟朋友者，各皆依行。以期亡人神超净域，业谢尘劳。莲开九品之华，佛授一生之记。实为大幸。（民国十九年季春）</p>
<p>三余德堂名说跋</p>
<p>堂名大义，已为宣示。然欲利人，先须克己。倘言行或有不符，则尚难化及妻子，况乡邻乎。果能真诚无伪，虽异类尚能感格。况于同类之人乎。故一切法，皆以身为根本。故曰，身不行道，不行于妻子。使人不以道，不能行于妻子。欲为天地行化育，欲为祖宗著潜德，欲为子孙立懿范，若不以躬行实践为事，则如贫无立锥者，妄欲富贵盖世，祗成痴心妄想，了无实事可得。戒之戒之。</p>
<p>堂名三字四字，各有取义，固非一定，不可更变。南方一逸老，修庭堂，上梁时，飞来十八个白鹤，遂名其堂曰十八鹤来。亿其有十八翰林之徵也。</p>
<p>一切念佛人往生及不往生之证据</p>
<p>如来一代时教所说一切法门，皆令众生修戒定慧，断贪_痴。了幻妄之生死，证真常之心性者。然众生根有利钝，惑有厚薄。根利惑薄者，或可即生了生死，或二三四五生了生死。根钝惑厚者，十百千万生，或十百千万劫，犹不能了。此系依通途教理修持而论。乃仗自己修戒定慧力，断尽贪_痴烦惑者，其难也难如登天。任汝见地高，功夫深，功德大，智慧大。若三界内见思惑未尽，决不能出三界外以了生死。唯念佛法门，全仗阿弥陀佛大慈悲愿力，若具真信切愿，至诚恳切，念佛名号，求生西方者，无论根之利钝，惑之厚薄，皆可于现生临命终时，蒙佛慈力亲垂接引，往生西方。既往生已，见思烦恼，不断而断。以西方极乐世界境缘殊胜，一一皆能增长人之功德智慧，绝无令人起贪_痴者。此如来一代时教中之特别法门，不得以通途教理而论。世有深通宗教，不信净土法门者，盖以通途教理，论特别法门也。使彼知是特别法门，则自行化他，莫敢或违矣。张福泉婶母刘氏，生性淳笃，是其宿根。及病而信福泉宗净等所说而念佛。又加家人助念，故得吉徉而逝，面色转胜于前。逾十四时，通身冷透，顶犹<u>一</u>温<u>一</u> 暖，肢体柔软，蝇不至室等瑞相。按大集经说临终徵验偈云，顶圣眼天生，人心饿鬼腹，畜生膝盖离，地狱脚板出。以人将死时，热气从下至上者，超生。从上至下者，堕落。若通身冰冷，唯顶上热者，必生西方入圣道。眼及额颅热者，生天道。心热者，生人道。腹热者，生饿鬼道。膝盖热者，生畜生道。脚板热者，生地狱道。念佛之人，若是一心念佛，不念世间家业儿女，决定可以蒙佛慈力，接引往生。无论修持久近，乃至临终始得善友开示，一心念佛，或止念上十声即命终，亦得往生。以阿弥陀佛四十八愿中，第十八愿云，若有众生，闻我名号，志心信乐，求生我国，乃至十念，若不生者，不取正觉。由此因缘，平素不念佛人，临终善友开示，大家助念，亦可往生。常念佛人，临终若被无知眷属，预为揩身换衣，及问诸事与哭泣等。由此因缘，破坏正念，遂难往生。以故念佛之人，必须令家中眷属平时皆念。则自己临终，彼等均能助念。又因常说临终助念之利益，及瞎张罗哭泣之祸害。便不至以孝心而致亲仍受生死之大苦。乃得即生西方之大益也。</p>
<p>张慧炳往生西方决疑论</p>
<p>一切众生，皆有佛性，皆当作佛。但以从未悟故，迷而不知，起贪_痴，造杀盗<u>一</u>H<u>一</u>。沈沦于生死苦海之中，从劫至劫，莫之能出，大可怜悯。张慧炳宿世固有善根。惜其生于无佛法之区域，及其读书之后，渐染于程朱韩欧之学说。（程朱V佛之力、比韩欧为巨、）则于即心自性之理，更加锢蔽，无由发明矣。所幸者，阅世既久，常罹祸乱，不免常存厌心。恰遇常慧扬以念佛求生西方相劝。则如久旱之苗，忽逢甘霖，即得勃然发生，势不可遏。虽于佛法未能大明，而于程朱韩欧之心曲，固已灼知深见，反由此更加信心。自闻净土法门以来，刻论时日，不满二年，遂得正念往生，亦可谓勇猛丈夫矣。至于临终中风失语，乃宿世恶业。当在死后来生受者，以现生修持功德，转后报重报作现报轻报而了之也。死后面色光泽，<u>一</u>尸<u>一</u>体柔软，面带笑容，顶热炙手。此种景相，均为往生之瑞相。然面色光泽，<u>一</u>尸<u>一</u>体柔软，面带笑容，生天者亦可有之。唯顶热一事，生天者所无。经中说死后生各道之证据，有偈云，顶圣眼生天，人心饿鬼腹，畜生膝盖离，地狱脚板出。以人死热气由下而上者，为超升。由上而下者，为堕落。若通身都冷，顶上犹热者，则超凡入圣。生西方，为超凡入圣之最胜者，故曰顶圣。若热在额颅及眼者，则生天。热在心者，则仍生人道。热在肚腹者，生饿鬼道。热在膝盖者，生畜生道。热在脚板者，生地狱道。以通身全冷，唯此处独热为准。然念佛之人，平素若有真信切愿。临终又蒙善眷助念。不为恶劣眷属预为揩身换衣哭泣问事瞎安慰等所破坏。定规可以往生。慧炳临终失语，或有因此怀疑者。顶热一事，可以为证。况又有面色光泽等事乎。前年云南保山县郑慧洪死，其母爱子心切，服毒端坐，念佛而逝，绝无苦痛之相。其地向来不知佛法。其父名伯纯，乃一宿儒，不乐仕进，初研易经数年，继研丹经，后参禅宗。慧洪商于昭通，寄信求皈依，专修净业。屡劝其父修净业，请许多净土经书祈看。伯纯由是生信，自行化他，作念佛恳词，恳人念佛。民廿二年慧洪罢商回家，次年春死，无甚祥瑞。而其母服毒往生，较平常善终者，无所欠憾。由是一方之人，为之感动。以伯纯乃文行兼优之士，为之提倡，又得其子其夫人之奇异，虽固执邪见绝无信向者，亦不得不为感动也。宋儒读佛经，得其妙义以自雄，反从而辟佛者，恐后人识彼之妙义所从来，故昧心为之。以致后儒皆不敢讲因果轮回，以故善无以劝，恶无以惩。近幸修净业者多，犹可以稍挽狂澜。否则人道或几乎息。今由慧炳，令一方知往生西方之相。当有相继而往生者，愈久愈多也。因书此以明其实义。凡见闻者，各宜自勉。</p>
<p>谢绝函件启事</p>
<p>印光庸僧也，无所知识。十余年来，多有谬认为善知识。乘邮政之便，函件纷投。光不自量，来即答复。去冬夜校书于电灯下，目大受伤。以后凡来信，皆戒之后勿再来，而又失效。至今来函件者，较前仍未减。因不得已，故今登新申两报，并佛学半月刊，以期周知。倘此后再有来信，决不开封，亦不答复。如属有关系挂号信，原函退回。平信则付字篓。以图静心养目，而可保守见天日之光也。若仍谬以光为知识者，祈直接向上海佛学书局，或苏州报国寺弘化社，请阅印光文钞，印光嘉言录。其所获利益，较信实多百倍。再进而阅净土五经，及古德净土著述。则定可以因地心，契果地觉矣。（民廿四年二月一日）</p>
<p>普劝全球同胞同念观音圣号启事</p>
<p>观世音菩萨，于无量劫前，久已成佛，号正法明。但以悲心无尽，慈誓莫穷。故复于十方世界，现菩萨及人天凡圣等身，以施无畏，而垂济度。普门品所谓应以何身得度者，即现何身而为说法。不但现有情身，即山河，船筏，桥梁，道路，药草，树木，楼台，殿阁，亦随机现。总以离苦得乐，转危为安为事。凡遇刀兵，水火，恶病，恶兽，怨家对头，恶鬼，毒蛇，种种危险者。果能至诚称念南无观世音菩萨，即可蒙菩萨加被，转危为安。现在杀劫弥漫，全球皆无安乐之处，亦无安乐之人。愿中外同胞，同念观音圣号。同以观音救苦救难之心为心。同以观音利人利物之事为事。则人我念空，斗争事息。自可同享太平，共乐天常。纵令定业难转，丧身失命，亦可仗菩萨力，往生西方。则是因宿业而殒身命，蒙佛力而出苦海也。凡我中外同胞，祈共鉴此愚诚。（民廿六年）</p>
<p>答善熏师问（问词略）</p>
<p>（一）外道守秘密，恐人知其法，故不许人出声念佛。佛法中，无秘密之说。念佛随各人气力大小，而为大声小声。然出声念久伤气，故又须静坐默念。无论大声小声默念，总要自己听自己之佛声。默念中亦仍有声，故亦须听。能常听，心自归一。此念佛最妙之法也。</p>
<p>（二）除佛法外，所有各门，皆是邪教。何但清净门乎。各邪教，皆以炼丹运气为正道。以念经念佛劝善，为引人入此教之根据。</p>
<p>（三）同善社，亦是外道。此云莫学齐公，盖指学外道之人说耳。不可一概包括。</p>
<p>（四）扶乩，也非正法。多是灵鬼假冒。至于吃酒吃肉之僧尼，乃自救不了之地狱种<u>一</u>子。何可籍口彼等之行为，而指责佛教乎。</p>
<p>（五）五荤，我国只有四，即葱菲薤蒜。薤，即小蒜。西域有兴渠，吾国无此一种。有以芫荽为五荤之一者，乃外道所立耳。</p>
<p>（六）三厌者，谓天厌，地厌，水厌。天厌，即雁。雁有夫妇之谊，故不可食，此道家所说。佛法中，一切肉，皆不得食，何止此三种乎。彼谓老人为白厌，何以死人请僧做系念乎。胡说巴道，何可依从。</p>
<p>（七）念佛记数，是防懈惰。如无懈惰之心，不记亦可。记数也可不用掐珠子。最初当用珠子念一点钟。以后快慢，照此一样，念一刻，半点，一点，均可知其佛数。又文钞中记数念佛之法，最能摄心。阅之自知。</p>
<p>（八）有佛像，当向佛拜。无佛像，或心中默拜。或向西拜。有香烛固好。无亦无碍。随各人力量而行，岂崖板法乎。</p>
<p>（九）金刚经，说心地法门。故云，凡所有相，皆是虚妄。汝不知看经上文说的话。独以此两句，疑念佛求生西方。不知有有相三昧，有无相三昧。凡般若部中许多经。并禅宗所说。皆是依无相三昧发挥者。凡诸大乘经，备明修因证果。并开示念佛求生西方者。皆是依有相三昧而发挥者。汝完全不知世间道理，况出世间道理。而复自作聪明，妄论佛法。欲不招恶报，其可得乎。汝既有净土十要，（此甚深）嘉言录，（此最宜详阅）何不过细看。而一味将外道无知无识之话为是。</p>
<p>答慕西和尚问</p>
<p>问，千佛衣，是否绣佛像于祖衣上，龙华衣，是否绣龙绣华请垂示。</p>
<p>答，千佛衣，即贤劫千佛所制之衣。即吾人所搭之五衣七衣祖衣。无知之人绣佛像于衣上，则罪该万死矣。愚人不知罪过，反以为荣。又复绣龙绣花，以堂堂比丘，而学女人派调。其人之资格，已半文不值。莲池大师正讹集第一条，已说之。</p>
<p>问，养发，养爪，戴银，铜圈，为头陀相耶。</p>
<p>答，头陀，是行苦行之名。头陀行，有十二种。今人不能行，而妄以魔王外道相充之，可叹孰甚。</p>
<p>问，闭关人，为人念经念佛，是否邪命。</p>
<p>答，闭关要有正念，真实念经念佛。若专为施主念，不知自己本所修行之事。虽曰邪命，亦非不可。若祗以闭关骗人供养，则成大邪命矣。</p>
<p>问，有人以此关房，为某施主所供养，乃念经酬他，法宝是否可当送礼品。又僧人为人看经，计卷论值，而写一诵经票与之，此等僧人，有何等罪，在俗人有何福。</p>
<p>答，人以财施，我以法施，亦非不可。若不知佛法，专门为人念经。与为人锄地挣工钱相同，已经下作。倘再不看，祗写一经票为凭。比打劫稍体面点，实则同一拐骗耳。念不念不定，恭敬不恭敬亦不定，何能定他的罪。在家人有正信心，出钱请念。即僧人不念，只用一纸骗去，亦不能谓绝无功德。以后不得再来信，我无此闲功夫，论此闲事。</p>
<p>答念佛居士问（即周孟由）</p>
<p>彻悟大师复香严居士书，直须深信谛了，心外无佛，佛外无心，全心即佛，全佛即心，一念现前，即一念相应，念念现前，即念念相应，但使此念常现在前，便是真实效验，离此念外，别求效验，便是间断，便不亲切，便入歧途矣，经云，是心作佛，是心是佛，正此之谓也。一大段，虽信为修净之肯綮，而反复玩索，其理莫易贯通，今谨胪列疑难，仰乞详赐剖释，藉R增植净因，诚为大幸。</p>
<p>（一）心外无佛，佛外无心，全心即佛，全佛即心，如何谓之心如何谓之佛，向o依稀解说，以现前起念为心，不识当否。</p>
<p>答，现前念佛之心，即是心。现前所念之佛，即是自心所作之佛。故曰，是心作佛，是心是佛。</p>
<p>（二）此四句，与心经色不异空，空不异色，色即是空，空即是色，意义相似否。</p>
<p>答，心经之色空，比观经之作是较阔大。观经作是，比心经之不异即是，更亲切。</p>
<p>（三）既云心外无佛，佛外无心，复云全心即佛，全佛即心，是何旨趣。</p>
<p>答，下二句，重释上二句之义。</p>
<p>（四）一念现前，及念念现前之念字，与心佛之心字，意义相同否</p>
<p>答，心与念，祗是一个。不过约常存者，名之为心。约现起者，名之为念耳。</p>
<p>（五）心外无佛，佛外无心四句，是否指性德，一念现前，一念相应四句，是否指修德。答，二俱是修德。以心外无佛，佛外无心，是功夫所致故也。</p>
<p>（六）一念现前，即一念相应四句，初机即能是久修即能是。</p>
<p>答，初机有初机之相应。久修有久修之相应。何可死执。</p>
<p>（七）深信谛了，以圆融说，未到谛了，不名深信，若称深信，便具谛了，以次第说，深信易而谛了难，未谛了，不妨深信，此书所谓深信谛了，是圆融说，或次第说。</p>
<p>答，此不须如此分别。以不知彼是何根机故。</p>
<p>（八）上云直须深信谛了，下云但使此念常现在前，便是真实效验，似谓深信谛了后，始有真实效验。</p>
<p>答，此是信与悟。</p>
<p>（九）于是但使此念常现在前。</p>
<p>答，此是实行。</p>
<p>（十）然未具深信，或未得谛了，即使此念常现在前，自不有真实之效验乎。如此，则深信谛了者，不多见，而真实效验者，亦不多见矣。</p>
<p>答，未能信了，得常如此现前者，亦不多。然老实头念到极处，亦可到此地步。</p>
<p>（十一）弟子夫妇恶<u>一</u>习<u>一</u> 深重，悛改不易，因此所生诸子，荒怠乖张，殊无立达希望，拟于此时预将彼等作当来堕落想，放开怀抱，自适其适。果真临了堕落离散之日，以观想既熟，自不致大受恼恨，如此想念，可否行持。</p>
<p>答，可行持。</p>
<p>（十二）昔曾文正常谓凡人最忌逆亿日后之屯蹇，而读书人此病尤甚，皆是薄福之徵，此语是否的确。</p>
<p>答，是的确。</p>
<p>（十三）又陆放翁家训有云，居乡，以困畏不若人为哲，如何解说，并求指示。</p>
<p>答，既知困知畏，知不若人，何敢与人相讼。讼者皆无此三心耳。</p>
<p>（十四）弟子每梦念佛飞升，常为一室顶铺玻璃所遮障，身体上腾，室与玻璃顶盖，随之上腾，欲冲出玻璃，凌虚翱翔，辄不如意，未识是何业障。</p>
<p>答，此梦亦不易得。若能冲出，则更好矣。然祗宜一心念佛，不可专想做此梦。免得因益反损。</p>
<p>（十五）有以劝人念佛求生为主，自修为助，有以自修为主，劝人为助，并出至诚，功德孰胜。</p>
<p>答，后者胜于前者。</p>
<p>（十六）一僧讲因果，营寺宇，为利四众之修净，而人我名利之念颇重。一僧严戒行，专念佛，为诸众生作往生之回向，且人我名利之念殊微。其优降如何。</p>
<p>答，后者胜。</p>
<p>（十七）行者临终生西，乘莲华台，或坐，或跪，或立。</p>
<p>答，坐。</p>
<p>（十八）有时欲行一事，自觉居心亦似慈悯心，亦似_妒心，或慕势贪利心，不行恐损慈悯，行则恐堕情见，当前不能自知念头善恶之轻重，又不能权量事缘利害之缓急，又无善知识之咨决，然则如何处置是妙。</p>
<p>答，临事当以义为准。否则便成无主宰之人矣。</p>
<p>（十九）窃见有僧，未营寺宇，意为若得完成一寺自利利他，乃可专心念佛，一意生西，迨因缘凑合，寺宇既成，渐又依恋寺宇，谋充产业，展转攀缘，蹉误往生，此举一例耳。他如欲通教理，成著作，及俗人求家道宽裕，子孙显达等，皆是弟子自量身分，惧蹈覆辙，愿随缘念佛，不图造作，虽未能逮，诚欲勉之，可乎。</p>
<p>答，可。</p>
<p>（二十）昔在上海三女夭亡，痛惜不解，因为略作功德，嗣承赐示慰谕，谓仗三宝力，汝女当生净土，弟子即决定相信不疑，为黄~止啼，哀情顿息。又楼阁咒经云，写此咒语著<u>一</u>尸<u>一</u>身，亡者即得生净土。常将咒纸，印送亲友附殓，亦作决定信，谓此人必生净土，不起疑念，心甚欢慰。其有未信者，愿以修持功德种种方便，令生坚固信仰，同沾法益。如此操心，当亦自度度他，真实受用之一种方法乎。未悉有何偏误否。</p>
<p>答，咒力不可思议。心力不可思议。若付于泛泛悠悠之人，当亦轻减其益矣。</p>
<p>（二十一）弟子日课佛号二点钟，观音一点钟，忙则观音停念。心境清净日，念佛最相应。（应字弟子向读去声、杭刻华严经读平声、未知孰是、）</p>
<p>答，平声作心佛相应义。去声作感应道<u>一</u>交<u>一</u> 义。二音均可读。</p>
<p>（二十二）至遇忧怖贪_炽盛之日，拟将二点钟佛号，统易念观音，俟忧怖等消释日，仍念佛号，可否。</p>
<p>答，可。</p>
<p>（二十三）昔承慈示阅经之法，谓须端身正坐，如对圣容，亲聆圆音，不敢萌一念懈怠，起一念分别，从首至尾，一直阅去，无论若文若义，一概不加理会。如是阅经，利根之人，便能悟二空理证实相法，即根器钝劣，亦可消除业障，增长福慧。若一路分别此一句是甚么义，此一段是甚么义，全属凡情妄想，卜度思量，岂能冥符佛意，圆悟经旨，因R业障消灭，福慧增长乎。弟子似觉此段训示，为阅经无上妙法。但所谓不起分别，若文若义，一概不加理会，是否但以竭诚尽敬，将文字认得明白，音读念得圆熟，如老太婆念经之模样乎。以前弟子颇虑，照不分别不加理会文义阅法，或至难能心得，不生法喜。故每读阿弥陀经，普贤行愿品，即口诵心维极乐庄严，普贤慈悲萦回胸臆，法喜盎然。继思如此读法，未免落于凡情妄想，卜度思量窠臼，纵使微有所得，譬如四大海水，澎湃汪洋，以手掬之，反祗涓滴。正如师训所谓岂能冥符佛意，圆悟经旨乎。</p>
<p>答，文义明显者，何妨了了。但不特生心动念理会耳。非并读而了了亦不可也。</p>
<p>（二十四）又见一僧，识字不解意，乃持诵法华，而欢喜之情，溢于眉宇，可知能生法喜，与不生法喜，非专关于文义之洞解与否。果能以恭敬心，慈悲心，不起分别心，不理会文义心，蓦直读去，自然获受实益，增长法喜。意拟今后照此读法，回向菩提，未知于师训原旨，有无违异否。</p>
<p>答，世间聪明人，多是心常理会。于义理则可得。于法喜则难得也。</p>
<p>（二十五）又读与诵，功德孰大。</p>
<p>答，孔子读易，韦编三绝，读益为大。否则孔子何得如此劳劳翻阅也。韦编三绝者，木板或竹简之皮绳，已断过三次。其翻阅之数，则不胜其多也。</p>
<p>（二十六）普贤行愿长行，常随佛学愿文内，（如今世尊毗卢遮那、如是尽法界虚空界、）云云，其点句，应在遮那下，或在如是下。</p>
<p>答，上八字举例，如是二字，承上起下。</p>
<p>（二十七）又谛老行愿品辑要疏，谓偈颂，愿我临欲命终时，愿我二字，改是人则弥显矣，窃意若如是改，似与上我今回向诸善根，为得普贤殊胜行二句，及本节我时于胜莲华生，现前授我菩提记，两我字，皆不贯串，且长行临终，因诵经力，承愿王引导往生极乐，即见弥陀，偈颂面见弥陀，乃生极乐，似示此推彼挽，（推字勉强形容耳、）互为表里之意，并令行者，以希望弥陀之接引为究竟，故说愿我二字，想仍原字校妥，鄙见如此，未悉当否。</p>
<p>答，此意虽出清凉，于经文不符。乃旁意非正意。若作正意，则与经相违矣。不可从，从则有过。</p>
<p>（二十八）弟子近日常依净行品发愿，但逢境触事，即默念当愿众生如何云云，祗须念一遍，或可随意随力，连续不拘遍数念，又愿文意义不甚了解者，亦可照念否。</p>
<p>答，修持之法，了无一定。专念佛人，则何能因机因境而念。此愿文各随所好。不可执此斥彼，执彼斥此为得耳。</p>
<p>（二十九）前年蒙慈示，谓弟子年近半百，不可研经，祗可死心念佛，以祈往生，以后即不作研究工夫。惟近披览大智度论，紫柏集，颇得开拓眼界，警策身心之助。然于礼诵正课外，可否乘暇取此类论著，稍加阅览，抑一概停阅为妙乎。</p>
<p>答，修持非钉兑￠种行，须活泼泼地。虽死心念佛，稍带翻阅经论，亦非不可。但以主行，作稍带，则成无所依倚之修持矣。紫柏集，虽警策，乃注重于参究。何不于净土十要中用心乎。将谓十要，不如紫柏集之益人深乎。</p>
<p>答卓智立居士问</p>
<p>问，净土法门，既能三根普被，利钝全收，我佛当日，何以不专谈净土，俾万法归一，一路同归，竟尔兼谈各宗，反启后人多歧之惑，且失净土之实益乎。（师于问辞中何以不专谈净土句旁、批云胡说巴道、）</p>
<p>答，养人不止一谷，治病不止一药。由有各法门，方显此法门之妙。若止净土一法，何以能引彼一切机宜，同入佛法乎。</p>
<p>问，世俗专认念佛为送死，念观音为保生，以故修净土未<u>一</u>精<u>一</u>者，及年未老者，临终多因恋世，念观音。助念者，往往徇其意，或从其家属之意，因亦助念观音，不念佛。果病愈，固无憾，否则既碍灵感之名称，又误生西之机缘。未知若遇此根性，如何办法，始圆通。是否先念观音以保生，及其既死，转念佛号以送死乎。或始终专念观音，亦可令彼寿未尽即愈，寿已尽即生西乎。</p>
<p>答，人有大病，即当作往生想，一心念佛。若寿未尽，由念佛故，即可速愈。（阿弥陀、即无量寿、即是消灾延寿、）至于为人助念，何可为念观音，又为祈寿乎。念佛，寿未尽亦能延生。念观音，则无求往生之心念。若寿已尽，则误事。非念佛定死，念观音定不能往生。然痴人以无求往生之心念之，故亦只成误事之一种业感也。无量光，即消灾。无量寿，即延寿。念阿弥陀佛，极功尚能成佛，岂不能延寿而令速死乎。（师于答辞中、痴人二字旁、抹三笔以警、后死者、切勿自误也、）</p>
<p>问，近有劝戒杀者，因杀难戒，遂教以麻醉杀，冀免物类惨痛死，如求减斩罪为绞罪，是法亦可谓方便法否。</p>
<p>答，但能减苦，也好。</p>
<p>问，太乙神针，针后须饮酒，持酒戒者，自宜勿用。但可以教人用酒否，并可用酒制药否。</p>
<p>答，此亦非崖板法。有病，念佛念观音，也会好。况不用酒，就定规不好乎。</p>
<p>问，糜谷为酒，变救饥之食品，为奢侈之饮料，实属暴殄天物之甚者。世界果能全戒酒，不知又多多少救饥粮，则饮酒不止乱性已也。果能全家全戒酒时，家藏之酒器，是否悉毁之。</p>
<p>答，此亦不可死执。举世无用，则可。有用，则不妨与人。</p>
<p>问，长素者，戒及酒与五辛，其宗旨不止戒杀一端也。未稔长素者，可代买五辛及酒与糟否，并可食酒制糟制之素药，及酒糟所烹调之素食品否。</p>
<p>答，代买亦宜戒。酒制药，不乱性无碍，素食酒气太胜，则不宜食。轻则无碍，以不能醉乱故。</p>
<p>问，用活物以作药，为其念佛以度脱，此举似有流弊，以彼等若杀及胎生卵生之动物为药品，亦以念佛解冤为口实，颇觉难解说。立愿凡遇此等方，置之度外，不必流传，未知可否。（师于可字旁加一圈、示许可、）</p>
<p>答，然亦不能死执。吾人只守己之诚而已。</p>
<p>问，医者如遇恶人，以及屠子渔翁猎人等抱病求诊治，教其改恶戒杀，彼不从，病愈仍作孽，是否任之，勿与医。</p>
<p>答，此亦无理之谈。如汝所说，则于物有损之物，皆当勿救为是。医者果以诚感，彼或能改业。佛尚令屠人受别种戒，可知佛之随机化导之法。</p>
<p>问，家藏外道书，或邪正混乱书，以及耶教书，三官经，灶君经，血盆经，并教人特杀之医书等，是否悉焚之。又朱注四书，有谤佛处，是否必须涂抹，或标改之，韩欧辟佛文，是否随所见扯出悉焚之。（师于灶君血盆二经、加旁抹、）</p>
<p>答，朱注之讹，宜批之顶格。凡世间书，多有此种毛病。若大醇小疵，则于顶格批之。大疵讹说者，则不可存留。</p>
<p>问，有字有佛像之衣服等，可作殓具否，（师旁批云不可、）经典可焚化以送亡人否。（师旁批云不可妄焚、）</p>
<p>答，如焚当另备化器。不可以经灰归锡箔灰卖。宜另包，用净布作袋，内加净沙，有人过海，投之深处。否则勿焚。不加沙，恐不沈，仍漂岸边。</p>
<p>问，神能诛恶于既然之后，何不诛之于未然之前。如白起坑降卒许多万之后，始受诛于冥府，何不于其将坑未坑时即诛之，俾其不得坑人乎。或是该降卒夙欠命债，固当坑，坑后旧怨甫平，新怨又结，始得冥D以泄怨乎。或是作恶如服毒，必待既服入腹，始得中毒以自毙乎。</p>
<p>答，未行事而即诛，乃千百万中之一耳。已行其事而方诛，乃天理人情常法耳。</p>
<p>问，谓神能护法，则何至被某帝灭s许多寺乎，谓神不护法，则时有显应降魔之事迹。岂护与不护，悉由众生同分业力之浅深而行止乎。</p>
<p>答，此事不可死执。盖法运通塞，亦如寒暑之互相资成其岁序耳。</p>
<p>问，历代祖师，如莲宗诸祖等，身后须经何人评定，始得举世崇奉以为祖。</p>
<p>答，有大德，人自肯尊。岂崖板要人评定乎。</p>
<p>问，地理学说甚繁，精通此术靡易，地理不<u>一</u>精<u>一</u>，择地犹之未择，<u>一</u>精<u>一</u>择其地，而不<u>一</u>精<u>一</u>择其心，终至变吉为凶，虽得仍同未得，所谓若无心田，亦无福地也。世俗但讲地理，不讲天理，只虑风水有伤，不虑报应不爽，事有拂意，便咎地理之不<u>一</u>精<u>一</u>，虑彼碍此，无事生事，往往酿成恶剧，忘本逐末，比比皆是，较之不讲天理，并不讲地理者，为弊更甚。奉佛之人，为防微杜渐，力矫俗弊计，如遇造坟建屋，是否随缘相宜位置。但依佛理，存天理，不依俗理讲地理。</p>
<p>答，虽不力讲，亦不宜完全不令地师一看。所谓先尽人事也。若长年养瞎眼之地师，皆是不依天理，不明地理之狂妄人。</p>
<p>答崔树萍居士问</p>
<p>问，地藏王菩萨，为奉行佛法之人，在<u>一</u><u>一</u>曹职司幽冥教主，系入六道度众生者。然常人每误为神o，或灵鬼者，诸如此类，不一而足，然则奉行佛法的菩萨，与天仙鬼神，将何由判别耶。</p>
<p>答，神o乃业报所感，可云职司。地藏菩萨，以弘誓大愿，在幽冥度脱众生，何可云职司乎。世人不识凡圣，一概视作神鬼，亦无怪其然。譬如小儿，只识其家之人，余一切人，彼皆完全不知，当谓一切人，皆不如彼父母<u>一</u>之 尊贵矣。既知断惑证真，了生脱死者，方为小乘圣人。破无明，证法性者，方可谓之大乘菩萨。而未断烦恼，仗宿福力，得为神o，尚与天人地位相去悬远。况已证法身之大菩萨乎。不知佛法，纵判也不能了知。已知佛法，用不着判。</p>
<p>问，感应篇，谁人著作。对于他教典籍，以何法辨别之。</p>
<p>答，感应篇通行本，有太上二字，谓为老子所作。亦有谓本抱朴子而广之。然不必究其为何人所作，只取其书所说之益。所谓不以人废言也。圣人立法，固不必定取圣人所说为法，只取其益世道人心为事。虫文鸟书，大开文字之端，敢以虫鸟不足重，而不用其文字乎。举此一事，可以息彼妄论是非者之无益繁词。此种繁词，尚不如春禽昼啼，秋虫夜呜之有天然风味也。</p>
<p>问，何谓五部六册。</p>
<p>答，此外道妄著之书，分五部类，而有六册。故名五部六册。此种书，何须问之。问此，如不以五经四书为是，而欲研究里巷赤子所唱俚曲。枉费心神，了无所益。</p>
<p>问，萍任律师处文牍，职司撰稿。固随时注意，免种恶因，然为人申抑白冤，每遇有犯罪证据充分，委提刑诉时，虽出诸委托者之意旨，然因我作稿而坐罪，于心究有未安。而今之操律务者，就沪上言，已八百余人，少存良心者，固不乏人，然多有不仅无此不安之心，甚至卑鄙不堪，直接间接蒙其祸害者，不胜屈指。敢乞开示，斯亦挽救人心之一端耳。</p>
<p>答，此种事，要常常存天地鬼神佛菩萨悉知悉见吾人之心，自可不造恶业。否则本为排难解纷立此法，实为敲诈良善，奖励奸宄之据，可畏之至。倘有别种生计，固当脱离此范围，为最上一著也。</p>
<p>答幻修学人问</p>
<p>问，专修持名，愿得念佛三昧，期生净土，云何用功。</p>
<p>答，以深信愿念佛。念佛三昧，亦不易得。然须常发此心。所谓取法乎上，仅得其中耳。</p>
<p>问，有云出声念追顶持，有云金刚持，有云默持，有云记数，有云随息等。欲得一心不乱，可是专持一法否。</p>
<p>答，追顶易受病。大声，小声，金刚，默念，随自己精神调停而用。何可死执一法，以致受病乎。随息不如静听。以随得不好，也会受病。静听，不会受病。</p>
<p>问，时而金刚，时而默持，时而记数，时而随息等，不知于一心有碍否。</p>
<p>答，一心在念。不在念的声音。何可云碍。记数，亦只可动时记。静坐时，只可默念。不可掐珠。掐珠必受伤。</p>
<p>问，学人现在于静坐时，出声持四字洪名，摄心切念，以心口分明，清楚执持，用耳谛听之法，稍觉轻安，欲修一心不乱，专行此法，可能达到否。</p>
<p>答，此法甚好。静坐宜默持。出声亦可。一心不乱，在心专注与恳切耳。</p>
<p>问，随息一法，尊钞颇极提倡，但未说明如何念法。宝王论云，此法大有恃怙，亦只云称佛名号，随之于息，仍未详如何念法。惟饬终津梁云，随息念佛，用呼不用吸，一呼，或一句，或二字均可。学人疑吸息不念，岂非间断，每每试炼一呼一句，颇觉吃力，且念得不甚清楚。惟有随吸时，念阿弥，随呼时，念陀佛，既不间断，且能清楚，又不吃力，不知如此念法，可否。抑或吸时，不能用否。</p>
<p>答，吸息不念，此中何可云间断。一呼念一句，吸则不念。呼吸俱念，必伤气。若只念二字，则一呼一吸念佛一句，则无碍。</p>
<p>问，都摄六根，净念相继，云何行持。</p>
<p>答，念佛的宗旨，是生真信，（即信）发切愿，（即愿）专持佛号。（即行）信愿行三，为念佛宗旨。念佛用功最妙的方法，是都摄六根，净念相继。都摄六根者，即是念佛之心，专注于佛名号，即摄意根。口须念得清清楚楚，即摄舌根。耳须听得清清楚楚，即摄耳根。此三根摄于佛号，则眼决不会乱视。念佛时眼宜垂帘，即放下眼皮，不可睁大。眼既摄矣，则鼻也不会乱嗅，则鼻亦摄矣。身须恭敬，则身亦摄矣。六根既摄而不散，则心无妄念，唯佛是念，方为净念。六根不摄，虽则念佛，心中仍然妄想纷飞，难得实益。若能都摄六根而念，是名净念相继。能常常净念相继，则一心不乱，与念佛三昧，均可渐得矣。祈注意。但祈都摄六根，净念相继，则业消智朗，心地开通。何愁不解经义乎哉。祈勉力。</p>
<p>答周文珊居士问</p>
<p>R有所询各节列左，敬求示答，功德无量。</p>
<p>（一）老法师念佛，是发何大志愿。</p>
<p>答，愿生西方，见佛闻法，证无生忍。回入娑婆，普度众生。</p>
<p>（二）人身求了脱到何处去。</p>
<p>答，到极乐世界去。</p>
<p>（三）佛云众生皆有如来智慧，是包括信愿行在内否。</p>
<p>答，如来智慧，无法不包。在众生分上，只是理性而已。切勿错认。</p>
<p>（四）娑婆众生妄想，是我见乎，非我见乎。</p>
<p>答，妄想包括一切凡情。我见乃其最甚者。</p>
<p>答俞大锡居士问</p>
<p>谨将平时疑义，开列十四条于左，伏乞诲正。</p>
<p>（一）修行人止恶行善，是分内事，允当加勉。惟功课及二六时中，过现未三心憧憧往来，总不能除。心业未净，于往生有无妨碍。</p>
<p>答，功课宜专不宜繁。专易摄心。繁难归一。往生在信愿真切。倘无真信切愿，纵心能清净，亦难往生。不可不知。</p>
<p>（二）古德云，爱不重不生娑婆，爱之宜除，固是理所必然。乃儿孙之间，利害之际，总不能漠然忘情，将何道以御之。</p>
<p>答，爱儿孙，要爱之以道。令彼诸恶莫作，众善奉行，戒杀护生，信愿念佛。则爱便为净业助行矣。此又御害获利之大根据。</p>
<p>（三）紫柏老人云，梦中作得主，则临终作得主，是梦境甚关紧要。乃上床 欲睡，亦曾默念，至梦时，仍是纷乱与念佛无关，甚且有吃荤之时，或即觉，或不即觉，诚为可恨可愧。将何法以挽回之。</p>
<p>答，欲梦境相应，当于日间力求相应。若醒时常相应，梦中自可相应矣。</p>
<p>（四）修行有得好境界者，或梦到西方，或面见弥陀，或闻异香，或见莲花。湘省王季果居士常有见到。乃念佛十年，并无瑞相发现，设临终亦如此，岂非难到极乐。究竟可否听其自然，不生希望。</p>
<p>答，但求心与佛合。不须致力于见境界。心与佛相应，有真信愿，决定往生。心若希求境界，或未相应，有境界现，或致著魔。</p>
<p>（五）年龄衰老，不能夜分即起，可否B一日之长，尽心竭力以用功。至须诚敬之处，心不可见，多拜以表之，十大愿王礼敬为第一，其利益何如。</p>
<p>答，年老体健，多拜固好。否则但一切时一切处，常存敬畏。亦即意业礼敬。</p>
<p>（六）念佛时跏趺对像坐，念耳听，手数珠，心想无量光佛，以冀三密相应，乃昏散仍不能免。将从容以待其纯熟，抑有何法以资都摄。</p>
<p>答，跏趺坐念，不宜掐珠。掐珠则心难静息，或致受病。宜按钟计数，一刻钟念若干佛，即与掐珠同。都摄六根，净念相继，乃最妙之制心法。</p>
<p>（七）好善似出性成。祗以力不从心，不能财施，亦无可法施，惟遇人劝导念佛吃素，兼前五年上午功课，下午出门，拾遗弃字纸。近来<u>一</u>精<u>一</u>力较弱，功课亦增，不及专诚出外去拾，惟于行路时注意检取，究于念佛有无妨碍。</p>
<p>答，念佛人宜修一切善行，然须分出主伴正助。倘主伴倒置，则其利甚少。若能令伴助主，如一人垂拱，百辟布政，何妨碍之可云。</p>
<p>（八）观经三福三心，素所谨守，惟稍纵即逝，未免有不实践处，每自怨自艾，所以常念忏悔文，究竟其罪愆可否消除。</p>
<p>答，罪愆消除，不可笼侗说。若罪愆净尽，非圆成佛道不可。吾人之消除多少，惟其诚之浅深上见之。</p>
<p>（九）年老人即健亦不足恃，身后办法，宜先预备，拟不开吊，殓时完全用布，只穿海青一件，其五衣卧具，安在傍边，按佛制此不随殓，今皆随殓，可不拘，戴僧帽，穿僧鞋，一切均用素，做七请僧念经。</p>
<p>答，当将光文钞临终种种诫饬，预与儿孙谈说，必须照此而行。庶不致儿孙破坏正念。</p>
<p>（十）念佛自知不得力，欲加课非但无力，且无时间，如长此以往，恐生西少把握，而此志又决计欲生，究用何法，能万分可靠。</p>
<p>答，得生与否，全由信愿之有无。何得妄说f谈，不以古人所说者为指南。</p>
<p>（十一）此间龙华先天两教盛行，劝阻之则牢不可破，说此教亦可生西，究竟可作助因否，如果可行，将从而学之，以为又径之径。</p>
<p>答，汝归依佛法，修持净业，尚听外道魔话，而欲学之。何不知好歹，一至于此。</p>
<p>（十二）念佛时心多散乱，或说是年龄关系，如年老心散，不能收束，则老年人决不能往生矣，究竟是否由于年龄，抑功夫未到家之故。</p>
<p>答，汝之不一心，由于心无正见。无正见，故无真信切愿。有真信切愿，未能一心，亦可往生。无真信切愿，纵能一心，亦难往生。以往生由仗佛力故也。</p>
<p>（十三）此间道友中，有一人甚肯用功，受戒长斋，惟家为巨富，于功德事不肯舍财，于念佛生西，有无窒碍。</p>
<p>答，此种看财虏，其心地污浊卑鄙，尚欲令子孙长富贵。恐贪财之心，转而得饿鬼之报。而念佛之善根，乃在未来劫中，方可受用耳。</p>
<p>（十四）一人终日念佛，与公同半日念佛，利益孰优。（此地佛会、至礼拜三、集众念佛半日、）</p>
<p>答，公同念佛，是提倡边事。随分随力修持，固不关与众及独行。然欲真修，宜少张罗，庶有实益。</p>
<p>以上十四条，多是大锡切己弊病，故不惮冒昧，远道请示，切求分条指导，即于原纸加批，不啻烹之炉v矣，弟子俞大锡再叩。</p>
<p>祈熟阅文钞，群疑自释。沪地人事繁，故不详书。</p>
<p>答王颂平居士问（问词略）</p>
<p>（一）净土既是唯心所造，当云唯心，不当又言净土。又言所造。既是唯心所造之净土，何得祗是唯心，别无净土之外境乎。唯心净土者，以清净心，念佛求生净土。及至临终，由己之净心，感佛接引往生西方。如此方是唯心净土。若无净土则止可言唯心。何得无中生有，添一净土，又添一所造乎。本无有净土，造个什么。邪见人阻人修持，自唱高调。不知自己所说之话，完全相反。欲破人修持，实为自破，而自陈其邪知谬见也。</p>
<p>（二）毒恶与慈善不相敌。人若心无毒恶，蛇虎亦可为伴。即未到此地位，若常念佛念经之善人，决不被此等所害。以心存慈善，可以化彼毒恶。况修行之人，常有善神卫护。</p>
<p>（三）未到真穷惑尽之地，自然身心世界是实有的。既到真穷惑尽之地，则在彼分上都无。在未得此道之人分上是有。不可混凡圣理事而含糊妄说。众生心之本体，即是真如实相。奈以从未悟故，虽终日承此真如之力，而永劫不知真如所在。其言无明本无根绪，但以众生未悟，又欲示知非本自有。故曰真如不守自性，而起无明。实则非初无而后有也。作此说者，欲人易识本体耳。譬如矿与金混，非初系纯金，后始生矿。须知金在矿中，金仍非矿。炼矿出金，矿不杂金。吾人当于破无明处著力。不当于世界有无，真如无明之生灭名词上，妄生议论。观自在菩萨行深般若波罗蜜多，故能照见五蕴皆空。身心世界，即五蕴耳。吾人未到得深般若之地位，宜其是实有的。世界虚幻，凡夫颇疑为妄。若凡情净尽，则山河大地，均不相碍。故古德云，若能直下亡情，山壁由之直度。</p>
<p>答缘净居士问</p>
<p>问，念佛行人，首宜以严持五戒为急务，庶念佛易得心净，临终亦稳往生。但在家二众，处于佛法颓衰之地，难得高僧为之如法受戒。幸梵网经曾开异方便，许以在佛像前，至诚忏悔七日，如见好相，即可自誓受戒。而地持经亦如此说，且无见好相明文，比梵网更为便易。尔时弟子疑之，不知究遵何经为是，后阅灵峰宗论，内曾阐明梵网为未发心地持为已发心而设之理。今弟子等信愿念佛，求生净土，可算已发心得依地持受戒否。即我师文钞上教某女士自誓受戒，亦无见好相明文，亦是因其已发心得依地持，不必拘见好相否。但某女士贞操冰洁，弟子等业深障重，可否参照而行，又是一疑义，故不揣冒昧，再为普通在家念佛行人请求判示，以便遵行。</p>
<p>答，佛法广大犹如大海，随人根性而为受持。若欲受戒，有可受处，固宜以师僧受。若无其人，则向佛忏悔自誓受。所云见好相，谈何容易。恐今人无此善根，或因不明心地，以躁妄心求，则著魔者多，得益者少矣。今之稍有行持者，动言见种种境界。此境界，皆是妄心所感。若是圣境界现，虽他人不得而知，而其人当必大有心行转变之徵。若仍然照旧，则非圣境，乃魔境也。不可不知。凡一切人，皆当诸恶莫作，众善奉行。此乃三世诸佛之略戒经，人人皆宜持，人人不可犯。持则有功德，犯则有罪过。持之及极，便可了生脱死，超凡入圣，乃至成佛。彼发心受戒，无师可授。当志诚恳切佛前忏悔一七日，于佛前自誓受戒即已。固无须云好相。亦无须云已发心未发心。今之时机，非佛世之时机。然为往生西方受戒，当须真实受持。若徒求其名，则成戏弄，罪过实非浅鲜。</p>
<p>问，行人若不受戒，则永弃佛海，失大利益，如发心不真，颟顸受戒，犯之又一重戒罪，是受之恐致违犯，不受又失大益，似乎进退两难。弟子对此，颇有愚见，以为如果发心真实，自必惧罪情深，必少违犯，不妨立即受戒。否则<u>一</u>习<u>一</u> 气太重，或因一时心感，贪一戒名，昧然受之，将来必易触犯，反不如依律秉持二三年后，果无违犯，再行受戒未晚，斯则既得戒益又不致徒增戒罪，似乎有益无害。此法弟子曾试之，劝人吃素，颇有效验。因近数年几遇发心修行，即劝其先持六斋，及戒杀，减少肉食，兼作众生一体血肉不净等观，不数年间，因之而吃长素者，不下十余人，今对于戒法，未知可否照此办理。又有一辈行人，颇明罪福因缘，虽未受戒，而能照律秉持，孳孳念佛，求生净土，若后往生，与已受戒念佛往生者，品位有无高下。若有，则与六祖心地无非自性戒，本来无一物，何处著尘埃之义，似乎相违。如无，而律又言如法受戒者，方发戒体，且得天神拥护，又显与未受戒者，大有区别。弟子未明斯义，故特录求指示。况前拟先秉持，而后受戒，如果不同，设此学戒期内有命终者，岂不失大利益，是此一疑义，尤不得不早求解决也。</p>
<p>答，既欲受戒，固宜真实。既不真实，又何须受。利益由真实持戒得。非有受戒之名，便得利益也。汝之疑，可谓无谓之极。凡修行在心地上论，不在形迹上论。未受戒而持戒，是为真实修行人。岂真实人，行真实行，反庸劣乎。然佛菩萨极力劝人受戒，谓受之必持。非为今之挂名受戒者发也。挂名受戒，以受戒人毁佛禁戒，罪加一等。汝之所问，皆是死执迹相，妄兴议论。如此所说，皆名戏论。受戒发戒体，乃宿根深厚之人，非今之悠悠挂号者事。不受戒而能持戒，乃少数人，非多数人，故不得用此以难彼。此系特别性质，彼乃通途教道，何得崖板相比。直是本无一事，妄起风波，可叹孰甚。利益在迹相上论，不究心地实情，则举世之人，皆好假冒修道之人矣。</p>
<p>问，小女现年廿二岁，矢志不嫁，吃素念佛，业已数年。今春其母亡过，伊哀思笃切，数日不进饮食。后经弟子嘱其为母念佛，以期莲品转高，伊自后对灵念佛，寒暑无间。惟其念佛至纯一时，往往见十方光明，内现佛像。曾记今夏文佛诞期，伊闭坐佛堂念佛，一日，亲觉神游净土，脚踏地软如毡，天花时坠，见佛及二大士掠虚而过，观音菩萨并对之微笑，以手执柳枝洒甘露水于其额，并见无数或坐或立修行之士，相均美好有光，后因送饭伊吃，此境即失。弟子思伊所见，虽多与经论相合，然伊前曾依同善社法静坐二年，（现对同善社坐法业已停止数年）当时亦见有光明境界。今此念佛所见不知是否净土境相，抑仍系前之坐功幻影，故特求我师判示。又此女对佛及观音诞期，及祖母父母与己生辰，多持一日夜不食清斋，弟子因阅诸经论，并无赞叹不食之文，即所立八关斋法，亦只制过午不食，弟子因此令其改持八关斋，不知持日，定要依法在佛像前受过否。又弟子阅经不多，不知竟日夜不食，与过午不食，有优劣否。再家慈长斋念佛，亦已数年，静中亦往往见有光明形像，如果不著此，亦得为善境界否。尚乞我师统一判示。</p>
<p>答，令爱宿根颇深。立此志愿，实堪钦敬。所言境界，或是圣境，然不可以此为是。但取一心，勿慕见境。果到一心，境不见亦无碍。未到一心，或所见不真，或见之生欢喜，皆足误事。近人多一用功便有境界，此实多半是魔境。即令是圣境，若心地不明，理路不清，一生取著，便致误事。不可不知。所言清斋，经中未说，梁傅大士（弥勒示现居士身）每行之，亦非不可行。若勉强硬饿，则固不必行。若安然无损，自在如法，亦非不可。又今人只可按常行道修。不可特立异相。以杜好名显异惑众等弊。</p>
<p>问，弟子研究佛学，自阅楞严圆觉起信等诸大乘经论后，颇知天地万物，及一切净秽刹土，皆依一真幻现，对于心净感净土，心浊感浊土等义，颇能谛信确切。故虽阅宗乘语录，不但于净土不至生疑，且适足以坚其信愿，此后似不至为禅净性相遮扬之语所惑。惟对于经论所说，佛界不增不减，众生界亦不增不减之语，时起疑情。盖就性体而论，诸佛众生，体本相即，诚无差别增减可言。至发为众生界，虽属纭纭众多，然就幻形而观，似不无数可言，既有数量，则诸佛应世，均度若干众生成佛。佛性譬海水，众生譬波泡，泡破归海，言水无增减则可，而此泡相显有数量，又何说无增减。或谓无增减者，为因一泡已平，一泡又起故尔。如此则诸佛发愿度生，似为徒劳，且于众生成佛不至再迷之理，亦为有违。若谓泡破不复起，而此性海众生，泡虽多，则一佛已度无量数，况后复有多佛应世，则所有众生，不但日见减少，且终有度尽之一日，果尔又不第与经论无增减之言相违，而于众生界最初究从何起之旨，（经云无明无始、若众生界有终、则无明即有始矣、）亦透不过去。此又圆觉金刚藏菩萨曾有请问，佛答对佛界则引矿已成金，不重为矿为喻，以明佛不再迷之理。至对众生本起无明，则云以轮回心生轮回见，意谓非亲证圆觉，不能测度，此事并可如是分别，非为正问，而起信义记亦引鸟飞虚空之喻，以显众生无量，故不可说有增减，究亦难使人决然无疑。（众生显有头数、何云无量、如真无量、除非一众生能化多众生，果此亦可免佛界不再起众生界之疑、然一众生一灵识、此理又说不过去矣、）然此义深远，佛尚因众生迷故，难以畅说，即说而众生不知如故。弟子何人，何敢以凡夫知见，测度此事。惟敝处学佛士绅，以弟子学佛比伊辈颇早，意谓能解此理，多有质问者，弟子当虽援引经论以答，伊辈总不满意，且疑佛学说理，亦有不圆而堕信心者，故特录此一段，思求我师指示此理，可否另用譬喻，略为阐明。一免弟子再起此惑，二令有以酬答彼等质问也，则幸甚。</p>
<p>答，佛界众生界，两俱不增不减，此是据理而论。汝何得据幻迹而论。不观金刚经度尽一切众生，不见一众生得灭度者。若以迹论，佛语便成矛盾。若知直显理体，则如示醉人迷人，谓屋转方移者，谓屋本不转，方本不移也。又何得以醉人之屋转，迷人之方移为是。而以不醉不迷者所言为非乎。如汝所说，俱属戏论。彼醉人迷人未悟之先，断不能死心信其不转不移，以亲见故。及至一悟，方知是妄非真。汝将以彼为准乎，抑以此为准乎。了此则何须辨论。汝作海波泡说，皆在迹上执著。以佛欲人知自己全体是佛，由迷而有众生之相。即此众生之相，全体属妄。屋转方移，汝执著于转移。可谓舍本逐末，将见常转常移而不息矣。佛为出矿之金，众生佛性，为在矿之金。在矿之金，绝未成金。不过明人知其有金，而始加烹炼令出，以得受用耳。佛恐众生不肯承当，故注重于发明本体。以既知本体，断不肯自轻而不修耳。若知从体上论，则无须疑。若舍体言迹，且请阁下另求大通家为之论判。光之庸僧，无此智慧辩才也。</p>
<p>批念佛居士书</p>
<p>（顶格写者、均系印公批答之语、其低一格写者、则为永嘉念佛居士之原书、）</p>
<p>奉读慈谕，极谆切，极方便，数载泣歧，一朝知正。今后当一心念佛，普为众生回向净土。其余期图，若俗若真，皆已放下，唯此一著，确可安身立命，自利利他，上慰悲愿，而报鸿恩。乞赐加被，常行<u>一</u>精<u>一</u>进。兹拟来月或八月再事禁语，默持观音圣号，日期长短，随力随缘。所有关中礼念仪式，及诸疑问，谨陈于后，即请诲迪，祗遵为感。心常存于修持，关与不关，皆无甚紧要。然须圆通，不可死执，或致心有不安，反为无益。观音慈悲广大，决定有感即应。但不可过于急躁求应。譬如种谷，今日下种，今日即望收谷，便成痴人。而菩萨固有一举念，即蒙加被者。但不可作此种崖板观念期望，则有大益矣。入关第一天</p>
<p>早起念十气佛，盥漱毕，礼十方常住三宝，各一拜，本师释迦牟尼佛三拜，西方教主四十八拜，净土经论三拜，观音三十二拜，势至海众各三拜，地藏莲宗诸祖（现在师僧）各一拜，念供养咒廿一遍，念莲大师西方愿文一遍，念观音赞一遍，继续专念圣号，于其中间，除眠食外，兼于近午过午，近晚正晚，礼观音三十二拜。仪节以简为妙。以后各天</p>
<p>早起念十气佛，盥漱毕，礼观音三十二拜，继续专念圣号，于其中间，除眠食外，兼于近午过午，近晚正晚，礼观音三十二拜，如第一天。完满一天</p>
<p>早起及近晚各仪如前，正晚圣号念毕，念西方愿文一遍，礼西方教主四十八拜，观音三十二拜，势至海众各三拜。</p>
<p>又莲大师愿文中，专念阿弥陀佛万德洪名句，自应j为专念观世音菩萨万德洪名，余句尚须j易否。宜酌量。</p>
<p>愿文中首段，今于佛前翘勤五体，念至此句时，祗须一礼便起，或须伏至以下某句才起。久伏或致伤气。不可不知。</p>
<p>通行观音赞云，观音大士，悉号圆通，十二大愿誓弘深，十二大愿四字，恐系误引药师如来因缘，应改何语。</p>
<p>十二大愿无出处。改为慈悲誓愿最弘深。亦可。</p>
<p>临卧如不成寐，祗管忆念圣号，以治之，抑须暂停圣号，静心以治之。静心念圣号。</p>
<p>欲念起时，须作已死想，抑作将死想，关中尚有应须注意之事，统祈指示。</p>
<p>事岂能尽指出，唯志诚恭敬，不急躁求灵应。但取心与圣号相应。不求感通，自获感通。否则或至著魔。</p>
<p>平日屡梦，在屋内飞行念佛，惟被椽瓦盖住，不能冲升，又一日在某寺见一帧水墨画观音像，身眼巨大，至今尚觉怖畏，以上二缘，未知是何罪障。</p>
<p>此梦系好境界。但尚未至业力大消，故仍有碍。见像怖畏，亦无碍。然不得常存念在心。</p>
<p>又恩师尝谓行人所见之境，有一分不可说一分一，亦不可说九九，过说亦罪过，少说亦不可。又谓此种境界，向知识说，为证明邪正是非，则无过，若不为证明，唯欲自炫亦有过。若向一切人说，则有过，除求知识证明外，俱说不得云云，然则行人见有境界，或因心想不周，或因文字疏拙，以致少说多说，亦有妨碍否。弟子曾蒙恩师三次示梦，当向某友等宣说，虽非欲自炫，亦非为证明，实为令其启信，不知仍属有过否。</p>
<p>梦境尚无大关系。禅定中之境，切须慎重。修行人每每犯未得为得之病。</p>
<p>居家处世，见人有不如法，既无威德，足资制<u>一</u>服 ，又不善劝谕，使令感悟，祗好忍耐随任，忆念观音，以祈慈佑得乎，并恳开示幸甚。</p>
<p>诚之所至，金石为开。即彼不得益，自己却得大益。修持偈</p>
<p>敦伦尽分闲邪存诚诸恶莫作众善奉行戒杀护生吃素念佛回向往生 极乐世界以此自行复以化他是名佛子所应行者若能如是功德无量</p>
<p>复蔡吉堂居士书</p>
<p>光四月二十六日，由扬州回申，见所寄桂圆及香，谢谢。观音大士颂稿，虽寄来，尚须详校，方可付排。恐今年不能出书。慈幼院随缘以办，能多亦好，少亦无碍。即不能助，空册寄回，亦无所碍。光于一切事皆任缘，断不以多少有无，起分别计度心也。真达师令附笔问好。尤惜<u>一</u><u>一</u>居士，尚未动身，不久当南去。所住地址尚未定，待彼为光开出时，当为寄来。当此天灾人祸，相继降作，宜发诚心念佛，以祈覆庇，庶不负此好时光。否则如入大海，既无导师，又无指南。欲不沈溺，何可得乎。</p>
<p>复葛启文居士书</p>
<p>大家宿业，感此恶果。汝在护国寺能诵经礼忏，实为大幸。此时除念佛念观世音求加被外，别无良法。且莫妄想得好事，果能志诚恳切诵经礼忏，自己也得莫大利益。若只图了事，则欲佛菩萨加被，便难如登天矣。除志诚念佛念观音，及志诚恳切诵经礼忏外，别无第二方法。祈慧察。</p>
<p>致心净和尚书</p>
<p>今日有从如皋来，代崔宗净之信，所说之钟，大小适宜与否。如其适宜当向<u>一</u>党<u>一</u> 部买。尚有钟架，若非朽腐，亦当同买，以免另做。亦可即击，以察音声。大鼓若有人发心即已，否则令彼募造。然须合中，不宜太大。当示其尺寸大略，以便彼定做。钟鼓之费，均须彼自己出钱。不须法云寺补助。当以此话说在前，庶不至或有难以应付之虞。</p>
<p>复李觐丹居士书</p>
<p>接手书，知阁下卫道之心，极其真切。而彼欲为千古第一高人之地狱种<u>一</u>子，极可怜悯也。起信论之伪，非倡于梁任公。乃任公承欧<u>一</u><u>一</u>竟无之魔说，而据为定论，以显己之博学，而能甄别真伪也。欧<u>一</u><u>一</u>竟无乃大我慢魔种。借弘法之名，以求名求利。其以楞严起信为伪造者，乃欲迷无知无识之士大夫，以冀奉己为大法王也。其人借通相宗以傲慢古今。凡台贤诸古德所说，与彼魔见不合，则斥云放屁。而一般聪明人，以彼通相宗，群奉之以为善知识。相宗以二无我为主。彼唯怀一我见，绝无相宗无我气分。而魔媚之人，尚各相信，可哀也。未受戒，不应著坏色五条之缦衣。此衣五条，不分块。（五衣、五条、每条一长一短、）亦非海青，海青即大袖之袍子也。今日法门无人，任意妄为。故凡受五戒者，皆著五衣，乃违佛制。而僧俗悉各相安，亦可慨也。</p>
<p>复叶福备居士书</p>
<p>昨日当家师以汝书<u>一</u>交<u>一</u> 光。光阅之，知强盗来抢汝物，一无所失。对房老太婆，抢一箱及诸衣物。此即三宝加被之明证。但当勉力念佛及念观世音圣号。何可妄生怖畏，欲移他处。你看那里是安乐处。幸此处淡薄，尚无大祸。若在富庵，恐更危险。苏州景德路合法纸店郭振声，民十九年陪彼本家一老头来归依。光为彼说，现在是一个患难世道，当至诚念佛并念观音圣号。即可逢凶化吉，遇难成祥。次年腊月去上海，上海战事起，不能回苏。至二十一年春还打仗，不能不回来。火车路断，坐小火轮，绕嘉回苏。来去常被强盗抢。振声怕抢，心中默念观音圣号。不久强盗来，一船人通抢个<u>一</u>精<u>一</u>光。振声大胖子，穿的皮袍子，在人众中，强盗并不问他。可知念南无观世音菩萨，决定能蒙菩萨加被，不致或有意外之祸。汝信光看过，放在桌子抽屉中。今欲复汝，遍寻无有。因思此系菩萨示汝一心念佛念菩萨防祸保身之兆。汝果至诚，强盗见汝，或看不见，或看见是别种东西，不至于汝有所损伤也。现在无论何人，都要念阿弥陀佛及念观世音菩萨为靠山。但一心常念，不必怖畏。祈慧察。</p>
<p>复康寄遥居士书</p>
<p>念佛会章程，甚好。但青年妇女，令彼安住家中念佛，勿来预会。以现在人情过坏，兼有兵士。恐或途中有不如法，则彼人及念佛会皆无光彩。此为避嫌远祸之要义。杨叔吉已于前月十三下山。现今天下纷乱，陕地更甚。何可无事，萌游行之心。岂非居安觅危乎。千万不可出外。即欲大家游观胜境，须太平无兵灾时方可耳。在家虽繁，不致别有他虑。当此乱时，身纵出外不逢殃祸，一日之中，心仍计虑家眷，岂能清净无事干心乎。希真之死，已属天罚。彼得一进步之信，便欲尽杀一切政界中人。所以未至京即病，至京便死。使此人不死，必致大乱。老天有眼，令彼先死。则不致凭空扰乱也。熊大冥得一极有善根之子。（未半岁、即知拉彼婆及父母令拜佛、若依之拜、则便欢喜、）以预北战，及<u>一</u>胡<u>一</u> 憨之战，其子遂死。彼竟同狂痴，来信告苦。光乃直指天罚。若不j行，其罚尚不止此。汝等既信奉佛法，当以佛心为心，则有益。若大冥希真，所谓枉为佛弟子矣。光目不佳，非常发疾。</p>
<p>复康寄遥居士书二</p>
<p>前寄本校所出书，即欲复说我意。以事须深思遂已。继而思之，游艺之说，不可如是办。且小儿知识甫开，即导之以作戏。恐不在行孝行弟上用心思，而向扮妆生旦净丑上做工夫，则成舍本逐末，弄巧成拙矣。光幼时闻老人云，吾乡三四十年前，各处皆调杂戏。（即平民子弟、及工农等人、于闲时唱者、）但不唱武戏，余与唱戏全同。有请唱者，须自具一切箱妆器具，但去空人。又须具全帖磕头奉请，以不受钱，当上客待。迎来送去，大家以此为乐。后以每调杂戏，必遭旱灾，从此遂止。可见游艺之说，不可即以作戏实之。夫凡夫之情，随物所移。土木形骸，妆饰美妙，即生贪染之心。况幼年子弟，妆作女身。虽云高抬教化，实有诲子弟入轻佻之咎。况欲其妆扮逼真，不下一番心思，岂能令人悦目。光本僧人，何问人教育之事。但以尔我有缘，不得不为尽一番计虑。行孝行弟之道，只可为彼讲说。若令彼做出，则勿道弊端。其旷误工夫，何可胜计。士子专<u>一</u>习<u>一</u> 举业，尚不能变化气质。以好顽之机，令其扮戏，遂欲变化气质，恐变坏者多，而变好者少也。勿借圣人游艺之语，为子弟开一轻佻之端。数年前有游学生数十住法雨寺，夜亦做戏。教员一边坐视，彼便妆和尚，接香客，实侮僧。光闻之，不胜痛惜。堂堂学校，令生徒作此无益之事。不意汝皈依佛法，发心培植人材，亦极赞此事。光固不怕人谓固执不通，实为不取而特言之。至于学生著作，虽不妨浅近。而屁打马鸡等说，究何所益。徒令明眼人痛心耳。纵纸不用钱，亦不宜印此种废话。然此光之知见，是则依之。否则亦作屁话置之。汝自行汝之教育规章，光岂能必使汝勿行乎。文钞熊大冥有一千元，当作二千部，闻已寄九百于陕汴两处，祈打听大冥回秦否。彼若回秦，余千部当寄彼，令其分送秦地信心人。祈即示回音，以便令上海书馆寄也。现今时局，尚恐大变。当令家眷及一切有缘者，戒杀护生，吃素念佛及念观世音。庶可逢凶化吉，遇难成祥。否则刀兵一至，其惨殆有不忍言者。</p>
<p>复康寄遥居士书三</p>
<p>六月之书，已收到。以行踪不定，故不复。R接手书而已，余皆未到。现今兵衅大作，民不聊生。当此时际，固宜一心念佛，以求出离。并以劝有缘。</p>
<p>复康寄遥居士书四</p>
<p>接手书，知汝与秦中人皆在做梦。秦地民不聊生，而欲开道场，宏法化，请谛闲法师，彼岂肯受此艰难乎。何云不得不恳请，用此曲折作么。某某师（其人断断请不得、）会说大话，毫无真行持。请此种法师去宏法，欲人皆学空套子大话乎。抑欲真修实践乎。光前已与汝说过，将谓我屈抑贤哲乎。至于令光示人，光常处海上，绝无一人与光往来。知谁是发菩提心，欲普利一切之人乎。此事实为难中之难。若求吃饭穿衣僧，则诚有之。彼尚不愿到北方苦寒地方穿衣吃饭去，况曰宏法利生乎哉。秦中之僧，亦如秦中之儒。将何整理而使其一一皆依儒释圣人之道而行也。可胜浩叹乎哉。捐册公函，已于昨日寄回矣。</p>
<p>复刘观善居士书一</p>
<p>接手书，知居士道念<u>一</u>精<u>一</u>纯，身安心泰，慰甚。<u>一</u>江<u>一</u> 苏改庙宇事，光早与魏梅荪王幼农二公通函，祈其转旋。魏君将光书持之见韩省长，蒋教育长。蒋君幸是佛教中人，韩君允许撤消。蒋君与幼农商，此系翻案，非各丛林联名具呈不可。幼农遂拉出羊皮巷观音庵妙莲和尚，（此人颇有老成气概）令其联络。妙莲往各处通说，各处皆退缩不敢出头。后与毗卢寺和尚说，毗卢和尚力赞其事。妙莲往芜湖收租，经毗R和尚，又复联络。遂订于二十四日同到金陵呈禀。其文系妙莲托友人作，经梅老改过。又令蒋君阅过。幼农以日期尚早，因寄光看。想此事已经撤消矣。幼农（在十五前接到）谓此事定可解决。但教育会人势力颇大，潜滋暗长，或可为虞。当联络谛公道公二法师，具函内务部，或可永免后患。光得书即与谛公书，过四五日方报云，有病不能握管。光已先与庄思缄居士书，祈其至南京斡旋，向内务部疏通。想不至以光人微而不理也。（罗鬯生居士来山、言思缄往杭将回京、与彼同行、南京尚须住一日、以故光即与庄书、罗十九下山、大约二一十四日、思缄可到南京矣、）</p>
<p>复刘观善居士书二</p>
<p>接手书，知贵恙已愈，慰甚。<u>一</u>江<u>一</u> 苏一事，全在梅荪竹庄幼农三人之力。而庄思缄居士又适逢其会。光致书祈其见省长为之疏通，故得全潮悉落。若谓光之功，乃不过致书诸君，祈其斡旋而已，何足挂齿。若以此为功，则是冒他人之功，以为己功也。令戚丧子折孙，约人情亦不能不感恸。至于悲悼若狂则是知有子孙，而不知有身，何迷执一至于此。试思子孙受祖父之恩，则粉骨碎身亦不能报。子孙有丧祖父而悲痛若狂者乎。若是知伦理之子孙，则亦稍具哀忱，略陈仪礼，尚可慰悦祖父之灵。若是从小骄惯放僻奢侈之子孙，则日夕愿祖父之速死，以期得随意嫖赌逍遥，无人管束耳。果得祖父真死，则心中欢喜有不能以言语形容者。从R将祖父力持之家业，悉用于造地狱极重恶业之事上。而培德修福之事，则一文钱直等割己身上之肉，宁死亦不肯出。以此丧祖父之家声，贻祖父之羞辱于百千世者多多也。此种<u>一</u>子孙，在乃祖乃父固犹作掌珠看也。推其故，总由己心太重，不知宽大深远之理所致也。可不哀哉。昔范文正公视人犹己。视疏若亲。视天下为一家。视中国若一人。故能自宋初至清末，足一千年，子孙科甲不绝。长洲彭氏力行善事，于清初以来，科甲冠于天下。其家状元有四五人。而同胞兄弟有三鼎甲者。以世世奉佛，奉<u>一</u><u>一</u>骘文，感应篇。其志固长欲利人，而天固长施厚报也。令戚果是通人，当自惭薄德，故得此报。从此努力积德，以期天哀愍我。则当桂子兰孙，相继而生也。现今世道人心，沈溺至极。天灾人祸，亦频数之极。或流布有益世道人心之善书，以期同登觉岸。或拯济遭水遭风之穷民，以期死中得生。与其留资财以供子孙吃喝嫖赌，令人唾骂。何如自己做济人济世之事，为自己培来生福，为子孙作百千世之受用为得也。今夏风灾最惨，会稽道所辖二十县，有十八县报灾。八月初十间，台州又发大水。有处民屋中，水深数尺，河地俱水，船行桥上，其惨状可想而知。道尹黄涵之，名庆澜，笃信佛法，长斋念佛。前年台州灾，大为捐赈。今年灾更甚。以捐款维艰，灾民可愍，拟欲然指筹赈，或可感发人心。救得一人，功尚无量，况多人乎。令光代为劝募。光自愧薄德，言谁肯听。因令戚之忧思，动光心之恻隐。倘彼怜悯儿孙中年夭折，为彼行赈济事，以荐其灵魂。为己培福德，缘以邀夫兰桂。或荐父母宗亲。或祈家门清泰。但令出自诚心，断无不得福报者。现今之人，多多借公济私，以故人难取信。若论黄涵之之为人，可谓官长中无二无三者。彼在宁波，每年施药，当过二万元。况其施送善书，及种种善举乎。彼之为官，乃以家资贴用者。非K民误国以肥家者比也。张瑞曾与彼为施送善书之友。瑞曾于扬州立一借钱利平民之局，（不要利只<u>一</u>交<u>一</u> 本）函祈涵之于宁波开办，涵之即开办。凡做小生意无本钱者，皆可无所忧虑矣。即此一事，可知其概。阁下亲知中富家甚多。若张黄等彼固生于富贵，不知贫穷之苦。倘肯发悉为天地之子女之心，以行救济。则固无家门不幸，丧子折孙，及子孙败坏家声，令祖父含恨九泉之事矣。倘肯发心，当直<u>一</u>交<u>一</u> 宁波道署道尹黄涵之收，光固绝不干涉也。光贫无卓锥，前年两次拨刻文钞洋五百元赈饥。去年几处亦用百元。今夏以友人施文钞洋百元，拨送黄道尹赈灾。用别人之财，聊尽我之心而已。</p>
<p>复刘观善居士书三</p>
<p>节届中秋，天高气爽。想居士心月孤圆，亦如天上之月，光明皎洁，无境不照。欣慰欣慰。<u>一</u>江<u>一</u> 苏谋庙一事，已经撤销。此事魏梅荪斡旋之力居多。而王幼农亦复颇费心力。其妙处尚在蒋竹庄教。</p>
<p>法幢和尚传略</p>
<p>师讳行帜，号法幢，别号二雪。家章安，姓林氏，原名增志，字可任。其先出宋进士正仲公，十五传以文学赠东阁大学士得昭公，即师考。未脱襁褓，昭公见背。师孝友天植，性嗜学，十六游庠，二十三乙卯举于乡。读书兴善寺，契禅衲，信出世法。二十七，母旌表节孝，夫人，<u>一</u>江<u>一</u> 氏殁，师哀毁不欲生。思借佛法以报劬劳，因请诸法宝诵之，如宿<u>一</u>习<u>一</u> 。自此所行，皆放生掩骼诸善事。三十三迁馆头陀山密印寺，即唐一宿觉道场也。日与受业师僧摩马聘君往来讲<u>一</u>习<u>一</u> ，益知有向上事。僧摩曾见博山无异禅师，寺古殿将倾，适龙过山砦，草木尽拔，荡然如新筑，师于时即有j造之意。三十五戊辰成进士，高等擢某经第一，初筮楚蒲圻令。御史黄宗昌见僧摩刻有宗门三关语，因问师，儒亦有三关乎。师曰有。问初关，师曰不知为不知，是知也。二关，师曰吾有知乎哉，无知也。三关，师曰吾无行而不与二三子者，是丘也。黄公豁然，结契甚厚。师尝于官驿触溺器有省，偈曰，奇哉藤溺器，通身黑漆漆，陡然勘破时，雪消地上湿。凡为政以德教为先，至诚格天，感甘露屡降，巡按宋贤异之。为贺相公逢圣李大宰长庚同章进御。随传旨科道不必尽由考选，馆员必须先历推知，时议佥云他日膺盛典者，必林蒲圻也。于是有楚蒲记瑞之刻。蒲民建甘露生祠，两分楚闱。建中隐园于署，朔望讲学，邻邑生徒来听如市。时有讲学法羽之刻，任满擢翰林编修。会东宫出阁选讲读，师与焉。进易师卦讲章，城猩县常管六曹章奏，召对记注诰敕撰文纂修会典六子格言，晋经筵讲官，转詹事府右春坊右中允兼侍读学士，复晋少詹事分校，癸未会闱，甲申李贼犯阙，师蒙国难，酷刑几毙，抗节不屈，贼败乃间关南旋。时明藩隆武起闽，坚以内阁大学士起师。既而隆武迁粤，师知天意有归，遂就吕峰过遵耆宿剃染。时丙戌冬月师五十四岁也。大清一统，徵用天下遗老，师独不奉檄。有司迫就道，师欲自<u>一</u>杀。遵曰，子读书不达其道，夫当国破时，清师仗义人关，一战灭贼，为烈皇报仇，诚有德于大明者也。子如不事二姓之主，往请巢由之志，未必不许也。师即以僧服赴，果遂所愿。自是切磋厉行，究心生死大事。一夜 闻钟声，碍膺顿释。有偈曰，此夜钟声恰异常，一椎打破臭皮囊，百单八下如雷吼，情与无情何处藏。遂旋密印以了夙愿，改创祖庭，事多玄感，具载重兴碑记中。师向留意宗乘，每得悟处，略不自肯，至是切慕遍参。偶昆<u>一</u><u>一</u>余孔谦参雪窦云和尚归，述窦语曰，法幢禅者，若要参方，还是我费兄当，师闻之曰，真善知识语，吾有以见雪窦矣。遂之四明上雪窦，礼拜次，窦曰，只如老僧不在，礼拜是，不礼拜是，师欲进语，窦震威一喝，师不觉汗下，顿见雪窦用处。至晚窦蓦筑一拳曰，作么生，师曰，合取两片皮。窦又筑一拳，师曰，再犯不容。窦复掌师曰，不受和尚谩。次日窦举香严，我有一机偈徵师，师曰，此处不消疑得，窦曰，毕竟作么，师出礼三拜而退，即呈偈曰，瞬目当机换话头，何如祗用老拳酬，祖禅会得休轻信，一~初飞遍界秋。一日茶次，语及当事，赠真觉再来额，窦曰，上座还承当得么，师曰，承当不是好手，窦曰，古人遂知是般事，便休唤甚么作是，师曰，尽力道不出，窦休出。师之武林，窦送以偈曰，乳<u>一</u>峰刚两月，独步去钱塘，一句超方外，全机绝覆藏，临济正法眼，灭s瞎驴旁，只者破沙盆，待将为举扬。至圣果山，扫马居士墓，盖师不忘所自，遍谒诸方，还雪窦受具，典藏钥，一日窦落堂，忽打师一棒曰，道道，师曰，剜肉作疮，窦曰，s只道得一半，师曰，连者一半也不消得，自后箭锋相柱，脱落无余，中书君莫能殚述。癸巳春辞还东瓯，窦大书卷首曰，亲吃老拳，嘱以偈曰，别我春风里，临行一句亲，杖头宣大意，足底播芳尘，往复乃无事，纵横已绝伦，到家严面目，所以接嘉宾，窦之于师，犹应庵华之于密庵杰焉，甲午窦应密印之请，晋师西堂，解制后窦还乳<u>一</u>峰，师复上省觐，适四明绅衿请住鄞之大梅保福寺，师以汉尉旧隐，且慕常禅师高风，遂欣然赴之。窦题其顶相，有青出于蓝谁似你，大梅峰顶看风雷之句。八百余年荒庭，师不惮与诸禅衲披霜立雪，本分提持，近远趋跄，渐成丛席。是以费隐容和尚有法门领袖荷人望，八万松杉记笑颜。牧云门和尚有峨峨大白祖灯传，众角虽多一麟足等赠。到天童，木陈牒蜕星胧座，见其提倡，大击节称叹，为序大梅录，举风穴慈明祖孙东山照觉父子相证，以为直令千秋振响，三尊宿又不啻妙喜之极口应庵矣。师住梅凡六年，以院事付日休寤首座，遂赴东瓯请，庚子冬开炉密印，较梅尤盛。丙午应括苍净觉请，复以密印付多子无西堂。丁未夏季示微疾，舟还陀峰，八月十五日对众说偈曰，七十五年f打{，总无奇特出常伦，而今撒手悬崖去，一任诸方说幻真，寂然而逝。师生于万历二十一年癸巳，没于康熙六年丁未，世寿七十五，僧腊二十三。</p>
<p>复方家范居士书</p>
<p>欲生净土，须先认清宗旨。普通修持，无不以开悟为希冀。而开悟一事，亦非易易。若知净土宗旨，决不预期开悟。若不注重信愿，开悟亦难了脱。若能一心念佛。不悟亦可往生，汝信中谓纵具厌秽之情，未识自性奚若，是志在开悟也。开悟而有信愿，是为禅净双修，最为高上。然世绝少真开悟者。何谓真开悟，即所谓明心见性。乃于自心中彻底明了，非只会说而已。会说不名开悟，且勿误会。真到明心见性地位，尚须信愿念佛，求生西方。世人凡求开悟者，皆不注重于信愿求生。而欲以此依稀彷分悟了生死，则是自误误人。固不如老实念佛者为稳当也。光老矣，不能为汝详说。今且为汝寄书二包，汝息心读之，当可备知净土宗旨。若或不能于此各书生信，又去求明心见性，求现身成佛，光也不怪汝。但恐尘沙劫又尘沙劫，仍在轮回六道中。然欲了生死，必须敦伦尽分，闲邪存诚，诸恶莫作，众善奉行，以为世间贤人善人。若伦常有亏，三业多愆，欲于临终蒙佛接引，以与佛气分相反，何有无感之应。凡遇有缘，皆当以此告之。今为寄净土五经，净土十要，净土圣贤录，了凡四训，印光文钞，嘉言录，历史感应统纪，观音颂，饬终津梁，念佛恳辞，初机先导合编各一部。至于受戒，当依文钞与徐福贤书，在佛前自誓以受。今为汝取法名为慧范。谓以佛智慧所说之净土法门，自行化他，以为世范。祈顾名思义而实行之，则幸甚幸甚。（七月十六）以后不许再来信。亦不许介绍人皈依。即向弘化社请经书，亦不许顺便与光书。以无力应酬故也。</p>
<p>复圆拙大师书</p>
<p>接手书，不胜嗟叹。世人只知效迹，不究其是非利害。往往作福之事，反造大业。俗人且勿论，即僧人亦多如是。世所流通之西方公据，前刻法会图，后刻弥陀经，往生咒，后刻九品莲台，各坐一佛。傍刻，令人点。点完之后，将此经烧之。友人欲重订而广印。光谓点完必烧，经佛亦随之而烧。以点得乌黎巴皂，亦不好受恃。因商其办法，不刻经像，但列九品莲台，并以备记数。其订正排印，皆光经理。何得云有大报恩塔之事乎。因往库房求其附本，果有其事，而其页数至二十而止。此塔之页数，乃另起一二。足知以后欲契合俗情，乃后所增，足见俗情之难转也。王大有所售之印度香，其盒四面共五十馀尊佛。光不许人买此香，并与彼店经理说其利害，双挂号寄。祈其必覆，，然竟不覆。吾人无权，将奈彼何。血盆经，寿生经，乃劣僧伪造以求利。令不知佛法之人，谓佛经都是劣僧伪造。无知之善信，非破血湖，还寿生不可。即为全国最有名之丛林，亦无一刹不许作此佛事者。以此是利源，而不计及为灭佛法之祸本也。现在书不能寄，一友以与李慧澄论焚经事，钞附信中。李据别人说有功德。开首即以有功德起，而说其罪过。切勿误会，谓光直许其有功德也。法门垂晚，说讹太多。若常与人诤论，或致群起而攻之。则反致无益于人，有害于法与己也。即此几事，可以备知。光老矣，目力精神均不给，祈勿再来信，来决不覆。祈慧察是幸。（十月初二）</p>
<p>与陈燮和居士书</p>
<p>闻士牧将往云南，以老父已八十有二，不能常侍膝下，陪以念佛为歉。光决于九月灭踪，尔我有师弟之谊，不能不再与汝一番叙述也。人生七十古来已稀，况八十二乎。若其已得不生不灭之证，则固不必用光一番络索。若其未得，固当如丧考妣，如救头然，以生真信，发切愿，持阿弥陀佛万德洪名，以求生西方也。现今世乱已极，为有天地已来之破天荒大乱。况当此衰年，朝不保夕，岂可如少年无知。因循过日，以致虚生浪死。虽遇佛法，仍莫由得其巨益乎。幸智育净英等，尚能认真念佛。当于此时立一规约，若至临终，切不可预为着衣洗浴，（详看嘉言录临终所示、此不备书、）及与哭泣。以致搅乱其清澄之心，令失正念。而与佛不相契合，莫由蒙佛接引，依旧轮回此三途六道之中。则所谓落井下石之孝，其为害也，莫能名焉。当看嘉言录示生死事大数章，自可悉知。倘于此时不努力，唯图逸适。则千生万劫，了无出苦之日矣。如其心力衰弱，当令于媳孙女等，轮班助念。此一事有多种利益。一则辅助己之正念。二则曲为彼等种最胜善根。三则开通风气，以期大家效法。四则若至临终，自不致张罗忙乱，破坏正念。临终一关，要紧之极。即平时功夫得力，若遇不知法门之子孙破坏。则便留住此世界，不得往生矣。若知此义，子孙能助念佛号，成就正念，虽平素功夫不甚恰当，亦能往生，是以光于老人，特为致意。切勿谓迂腐，则幸甚幸甚。</p>
<p>与罗铿端陈士牧二居士书</p>
<p>日前接手书，知贵地佛法，将有复兴之象。所作缘起，不能令人感佛恩德。光另作一篇，文颇繁琐，用否任汝，光不强人。若用当做一木榜。请善书者，用恭楷书于八尺双宣纸上。或贴或刻于木榜上，则可久存。或作四块六块，（并文忠公发隐、或作八块、）以备时局不好，收而藏之。林文忠公行舆日课发隐，关系甚大，亦宜如此办法。此文将从前古大人之隐，通为发表，非止文忠公一人也。公乃闽人，有此一文，拘墟之士，便不敢妄加诽谤。所说林<u>一</u><u>一</u>寺，照灵岩章程，万做不到。勿道别人来做不到，即令灵岩当家妙真师来，也做不到。汝等少阅历，故不知其难。光以五十余年之阅历，故为汝等直言之。念佛堂对联，明莲池大师之联好极，绝未见人用过。光屡为人抄令挂之，由大师之德，感人必深。令光写字，乃不知光一向不写大字。近来目力衰极，非手眼二镜并用，不能看字写字。本欲早为寄信，以纸昨日方来，今仍寄回。以后无要事，切勿来信，以无目力精神答覆也。弘化社，前之三人，皆由时局大变，亦变得很合时宜，均已去了，光不过问。德森师住上海太平寺候校，大约今年恐不能了。他回来时，随他料理。所要之书，当可寄到。现在只照本一法，半赠全赠皆没有。此次仍作送，以后均以照本办。今寄童蒙须知，观音慈林集二本，以毒乳杀儿之广告，欲汝等为一切人说也。祈慧察是幸。（八月十二）</p>
<p>主极乐六八大愿之慈尊，绝限量寿命光明，不离当处。</p>
<p>过娑婆万兆佛邦之净土，妙庄严楼台池沼，原是吾乡。（明莲池大师撰）</p>
<p>复智牧居士书</p>
<p>接手书，不胜欣慰。一切众生，皆有佛性。若无人提倡，则善根无由发现。如种<u>一</u>子在地，不有时雨，则莫由发生滋长。汝父固宿有善根者，故一拨便转。从前之谬执，随之消灭。将来之往生，必可希冀。今为取法名为德和。以y者，和也。若不知自心固有之明德，则不能上和诸佛之宏誓大愿，而决志忆念，以至心佛相应，如水乳和。亦不能下发起一切同人深信切愿，而一心执持弥陀万德洪名，以期现生出此娑婆，登彼莲邦，如母子和，永无背戾也。倘能悉心详看文钞，再看净土三经，普贤行愿品，净土十要，净土圣贤录等。则其自利利人之道，即可知其纲要。再加以恳切至诚，谆谆然与家属乡<u>一</u>党<u>一</u> 亲戚朋友说之，则其益大矣。以此功德，回向往生，则必高登上品。汝父多生之善根，由R得其实益。汝之事亲之道，已得其大者。尚祈多方劝喻，令其信心增长，则其利溥矣。祈为洞察是幸。└拘闹ィ具有善根，一闻即信。且欲皈依。今为取法名心馥。以本有之真心，极其清净，亦极其香馥。由种种妄念，相续而起。则便成污秽景象，失其香洁之本体矣。彼既发心修持，又当以此心香，熏其丈夫与其儿女。俾彼各各去其污秽之心念，复其本体之香洁。而女人家第一功德，在孝翁姑，相夫教子。既为佛弟子，而不知孝亲相夫教子。则于自己本分之责任未尽，人或由此指斥其非，便不能令人相观而善也。若能笃尽己分，再加修持净业。远近见闻，皆生景慕。所谓以言教者讼，以身教者从。匹夫匹妇若善，亦可移风易俗。若不善亦可移风易俗。今之学界不知此义，动以男子之职业，令女人<u>一</u>习<u>一</u> 学。而不知以相夫教子为训。是学为乱，非学为治也。吾常曰，教子为治国平天下之根本。而教女尤为切要。盖以人之少时，日在母侧。受贤母<u>一</u>之 熏陶，未有不成贤人者。故于此Z缕言之，宜令亲友女人悉知之，则幸甚。</p>
<p>复丁福保居士书一</p>
<p>接手书，并大词典样，不胜欣慰。阁下此书一出，令彼研究佛学者易于入门，直同指迷途者令得正路，其功德何可称量。但须过细考察，祈勿以讹传讹。一切经下所叙古昔及外国光皆不知。但其叙事，多有错谬。如明成祖作世祖，成祖永乐十八年刻大藏经，历廿一年，至正统五年方圆工，此明北藏也。南藏乃太祖时刻，但以未有题跋，不可考其年月。决非成祖时刻也。成祖虽有两京各刻并刻石之语，实止刻一北藏板耳。何以知之，以南藏规矩，函卷皆不次第，岂一人刻经，南藏另立一规矩乎。又北藏续者，南或未有，南藏续者，北或未有，可知是太祖洪武时刻无疑也。其石刻，并未施行。法珍尼刻藏事，人属元朝，藏属梵本。前藏藏下明，康熙二十三年，雍正六年，而我国清藏于雍正十三年开工，乾隆三年圆工，何全不提起。又京西石经山，晋琬公法师刻石经，贮封石洞，虑末法经灭净尽，企有大士乘愿开洞，印经以遍流布。自晋至明末，尚有人刻而贮之。外用铁l封其洞口，但能在外看，不能入其中。其石板皆实堆满洞，有好多洞。紫柏憨山文集，皆载其事。又词典二字，通而言之，一大藏教，皆可名为词典。局而论之，唯专发明名相等书，可以当之。如教乘法数，大明三藏法数之类。若宗门语录，乃以机锋转语，专阐向上一着之法，尚不可以名之为教，何可以名为词典。自马祖后诸大禅师，皆有语录，云门稍后，何在前者不名词典，而独以云门为词典。又云门说法如云雨，绝不喜人记录，故香林远，双泉宽，各以纸为衣，偷而录之，即今所传者是也。阁下叙之不甚清白，不知者，或当做云门自己私记，则成自禁而行之矣。祖庭事苑，乃载宗家言行之书，如林间录，宗门武库之类，亦不合名为二次改良之词典。以此二书，系记宗家直指人心之言句及事实耳。此第二篇序，似宜将宗改作教。叙如来说经，诸祖传宏，遍传中外，其中名相法数非读破全藏不易了知。因R有著教乘法数，大明三藏法数者，乃此书之本源也。光目力甚衰，加以精神不给。初始至山，以舟中受风，十余日，颇不安适。自后虽好，日间或复书，或校书，略无少暇。六祖坛经，只看王柳刘三碑，余皆未看。阁下志期利人，以一书为诸经之总注，当多须三二年之考察研究力，俾阅者决了无疑，则其功德大矣。倘唯欲速以出书，断难无讹。通家则无所碍，初机便致不知所以。光宿业深重，不能为阁下稍效微力。但一念愚诚，唯恐举世之人，或有不蒙其益者，故为琐屑言之也。</p>
<p>复丁福保居士书二</p>
<p>昨接佛学之基础，并手书，不胜欣忭。知阁下唯企人各各皆修万丈高楼而速即成功，永无倾覆也。生脏者，食未化之部位。熟脏者，食已化之部位。故子在母腹，居于生脏之下，熟脏之上。阁下深通医道，剖腹图等悉曾熟悉，其部位自当知之，光但知其名义而已。佛学基础，排得颇的确。但光之芜语，列于琼林，气类不伦，不胜感愧。禅和尚序甚好，足可发人信仰，何须光之芜评也。</p>
<p>复丁福保居士书三</p>
<p>昨接所惠佛学小词典一部，阅之不胜感激。（不过翻翻而已、一排亦未卒业、）孙继之居士发此大心，导利初机，功德无量。但其字过小，看久则必致坏目。此书久研佛学者，看不看皆无不可。窃恐素有信心，未曾入门，一见此书，便倚之为重城为泰山，势非目不受伤，不肯稍置。阁下与孙君，同以利人之心，由R而坏人之目，虽结法缘，恐亦贻来生目婴痼疾之祸。印光生即病目，今则惜人之目，甚于己目。每见聪敏少年，多皆近视，问之，则曰看小书所致。窃谓书肆书贾，唯以稀奇f异为求巨利，不问与人有利有害，瞒心昧理，力求获利之道，此种人何堪与语，只好任他去了。阁下孙君发大菩提心，亦效彼等之式，殊为光所不取。又以心<u>一</u>交<u>一</u> 有旧，故不得不陈其愚诚。以期于一切同伦，肉眼法眼，同皆明朗。则阁下与孙君，当获五眼圆明之报，永绝目昏之忧矣。此书再版，当宜改式。大词典一部，万勿用此坏目字法，则印光受赐多矣。拣魔辨异录式，与南京扬州大小同。但内有双行，老人看之便觉吃力，印光通改作单行，企其得益而不受损也。春间所惠佛学指南，叱令酌订，光勉承雅命，擅自久许未及详阅。因蔚如居士有友人于日本藏中抄出十一面神咒经疏，以传之既久，颇有错讹。因去岁彼依日藏所刻，随自意三昧寄光，光详阅之，心不自安，遂妄行修治，随即寄去。彼深加赞许，拟即重刻，又令作序详陈所以。其序，阅下当于时事新报已垂青盼矣。因是之故，又令修十一面疏，其字甚小，光但看十余纸尚未动笔，而目大受伤，廿余日中不敢稍用。至今佛学指南及十一面疏概未寓目。恐阁下待久，或致责让，故述其由。近来人事应酬外，尚有七百余页书未校，故不能速副雅怀。扬州刻工，托拉延缓。本期四月，即去料理，今拟七月初去，早则无益。</p>
<p>复丁福保居士书四</p>
<p>顷接来书，知阁下既已博学，而又不耻下问。光实无知无识，不妨以己之所知者贡之。接大明重刻万册大藏缘起，第一篇陆光祖序云，昔有女子崔法珍，断臂募刻藏经，三十年始就绪，当时檀越有破产鬻儿应之者。圣朝道化宏广，越前朝远甚，岂无胜心豪杰乎。不能倡而成之，而诿以为难，是丈夫之志，不如一女子也。第二篇冯梦祯序云，宋元间，除京板外，如平<u>一</u>江<u>一</u> 之碛砂，吴兴之某寺，越之某寺等，俱有藏板，不啻七八副，法道之盛，此其一端。迨国朝仅有两京之板。又云，因记碛砂藏板缘起，弘道尼断臂募化，弘道化后，其徒复断臂继之，更三世其愿始满。吾侪丈夫，不能深心荷担大法，镂板流通，反一女子之不若，即生清世佛乘，空手入宝山，岂不愧死。陆云，女子崔法珍者，即冯所谓碛砂寺之弘道尼也。其法珍弘道二名，或一举字，一举号，并非二人。言女子者，优下文丈夫之志不如一女子之势耳。言崔法珍者，古者度牒书名，皆冠以俗姓，故或有并俗姓称之。如马大师，王老师，沈莲池之类，非谓此系在家女人，非尼僧也。下云圣朝道化宏广，越前朝远甚。又按冯序，知人非明朝。何以知其非宋而是元耶。以刻板一法，始于五代冯道九经板，刻数十年始成。至宋虽愈刻愈<u>一</u>精<u>一</u>愈快，照以龙舒净土文之百余页书，于南宋之世，尚刻数月之久。以女子之倡首，三十年完全大藏，当在元朝无疑也。何以知其经属梵本，其第五密藏大师序云，太祖既刻全藏于金陵，太宗复镂善梓于北平，盖圣人弘法之愿，唯期于普，故大藏行世之刻，不厌于再也。后浙之武林，仰承德意更造方册，历岁既久，其刻遂湮，此佛经方册之权与也。古者凡属佛书，皆用梵本。光在京曾见楞严会解，华严疏钞流通本，皆梵册。不但此也，即沈士荣所著之广原教论，亦是梵本。可知古时佛典，概用梵册也。自方册流行以后，人皆图便，遂无论经律论著述，皆用方册，此刻藏缘起，阁下不知有否。今秋已令缮写刻板，明春当可出书，出则当以数册贡之阁下及一二知友，以结法缘，光所知止此，故即以所知贡之。其余事迹，则不得而知也。</p>
<p>刻藏缘起共十八篇，各人各规矩，故有实写者，有空一格者，空二格者，以让抬头。十八篇外，有刻藏校对等规约共八十余页。光照现刻经款十行二十字，实写共成五十页，文系原文，法按现法，故省三十余页纸，庶易于流通耳。佛学大词典，为入佛法之初门，o可迟出三二年，不可欲速而有讹谬。虽阁下慧光普照，如日出遍照寰区，然在浅见寡闻者分上，不妨以浅见寡闻之见识贡之，以将其至诚向慕之愚忱而已。又法珍弘道，决非二人，若是二人，陆何以只说法珍，冯何以只说弘道，此种出格事，何可遗而不举，况欲借此以发起丈夫之殊胜荷法心乎。</p>
<p>复丁福保居士书五</p>
<p>昨接手书，及佛教宗派注，不胜欣慰。光近来事务纷集，无暇详看，只看其总序而已，余皆随便一阅，廿六页第四行小字天册之册，讹作丹。武氏之武，讹作慈。此系排字者之疏略所致。万君久亲函丈，且受其指示，当不至有所刺谬也。安士书承阁下认收书资，并及流通，光当代为国民日向三宝前礼谢矣。安士先生，最初立法，亦未尽善。以训文与彼自立之徵事论心等俱顶格，为主宾不分。阁下命改二号字实为至理名言。但恐行法难调，或不如法。光拟除载事迹之文外，余皆令其低一格，庶无相混。于公四句，去岁滇督发心刻板，光已将帝君及四句事迹录出寄去。唐君虽退，书当刻成，但未寄来，当另钞一分，附于卷首目次之后，并作一小序，以明所以。庶不动原文，而令若文若义皆无所欠，不知阁下以为何如。安士书乃挽回世道人心之要书，虽曰拟印万部，然多多益善，何可自画。又令人出钱有似割人之肉，即现已得六千有奇，纵绝无一人再肯出资，亦差可告慰诸位之婆心耳。万事随缘，不必执定，方为安乐法也。吴艺瑛女士所书之楞严，其夫为之流通。庄闲女士所书之法华，（即庄思之妹）其夫陆稼轩，亦欲与之流通。祈鹤年居士，以其经持来，令光鉴订，并求题跋。因略阅之，见其字迹猷劲清秀，始终一律，但以字体多有文人<u>一</u>习<u>一</u> 气，或用俗，破，帖，变等体，或反以时行正体为非，而改用古体。光以随俗违时，不足为法，作书斥之。令其重写，兼须字迹稍大，庶受持者应赴者皆乐购请。其人见光书颇佩服，次日随其夫来拜见，光命如进士对策书之，则功德大矣。闻其人颇守女训，凡一切游戏场概不一去，而为盛杏荪夫人之所钦敬者。庄吴之书，不知为姊妹行耶，姑┬幸。执为姊姑，孰为妹侄也。倘若二次再书成，光不能不为一题，又恐仍烦阁下为之流通也。近来佛学风气大开，闺阁英贤，亦多奋起，亦聊以解忧国忧民者之焦思耳。</p>
<p>复丁福保居士书六</p>
<p>前惠佛学起信编，其因果报应，足可震聋发Z。因随便与一二友人言之，彼亦欣欣欲观，但以无便人去申为欠。光因拟随顺彼意，祈见字即寄佛学起信编一包来，其包止按邮局分两为准，不论本数多少。开一价单，一本请资几何，待光六月底至申，当即如数缴还，必不致误。</p>
<p>复丁福保居士书七</p>
<p>前奉一函，谅已接到。昨日包玉堂君见访，持阁下手书并佛学撮要一包。此书由浅而深，因果事迹，轮回报应，以及往生西方，了生脱死，直是于暗室中与人一灯，俾身前身后之修因结果，皆可预决，以故为信心人所共好乐而不惜金资以流通也。伍君语删之亦好。凡欲断疑启信，不可用半信半不信，及发挥义理不依实理之语。以此等语，亦能启人信心，亦能开人疑窦故也。第八章，似宜加于其后，则于体裁亦合宜，亦可令人知有此等书可请而阅也。其该删该添者，祈君自裁之。光近来事务多端，日不暇给，祈垂原谅。包君来时，光已劝其在家即俗修真，无须出家。恐出家之后，日与懒惰懈怠僧同处，久而久之，但成一赖佛投生汉矣，未知彼肯依从否。</p>
<p>复丁福保居士书八</p>
<p>R接手书，并佛学起信编十八本，六道轮回录尚未来。每次寄书及信，常常作两次来。六道录光亦不能多看，所看皆无大谬。但此种书，当以发明因果报应为主。若末后所译外国灵学志等亦可证明，外国近亦信有鬼神。既有鬼神，则前生后世，当即不无，而了生脱死，尤为急务。但阅者推不及此，便觉浮泛不亲切矣。以后凡录古事，今事，皆以因果报应，彰灼著明，能令人若闻若见，无不毛骨悚然，生警惧心为主。至于泛论有鬼之语，当让小说家为之缀辑流布也。有谓阁下谋利之说，亦非无因。阁下以宏法利生为己任，不当效书肆，出一新书，便以新书订价，不论纸张工本。阁下所刊诸书，当于工本外微加少分赢余，庶大法流通，而亦不赔本，倘过于工本数倍，则人将功反议为过矣。（如佛学小词典、其价过为定多、）以叨认同志，故敢直言，祈垂原谅。</p>
<p>复丁福保居士书九</p>
<p>光素无学问，兼盲于目，故于古今名人著述，皆未寓目。摩诘之碑未见其文，其上下文意语}，皆不得而知。若不奉答，恐阁下致怪，今且按我盲人本分作摸象之说，以塞其责，是则未必全是，非亦未必全非，祈明眼者裁度而去取之，则幸甚。鼓ずＪφ撸殆指经中每言人入海癖χ谓。不知菩提之行者，殆指禅宗，即众生烦惑示诸佛智体之谓也。意谓入海癖φ撸不识本有家珍，至尊至贵，而能出生无量众宝，向外驰求，何异怀宝迷邦，骑牛觅牛。须知贪_痴之实性，即是佛性。若能彻悟此之佛性，则觅贪_痴了不可得，当体即是真戒真定真慧。亦无真戒真定真慧之相可得。六祖所说大意如是。以此二句，为反显胜妙之文，此光之拍盲瞎摸也，不知阁下以为何如。又禅宗贵在参，不贵在讲。坛经虽有义路，若不开宗眼，不是挽宗作教，即是以迷为悟。故裴公美云，得其旨则疾成佛道，失其旨则速入泥犁。光教亦不通，何况乎宗。但二宗门庭，颇知入路。惜无足，又兼无目，故不能一涉藩篱耳。此经亦能利人，亦能误人。若能于法法头头，揭示直指人心见性成佛之旨。又复不背教义，即谓六祖出世，亦非过誉。否则既不能令人见性，又或致因宗背教，则宗教两益皆失，应公美次句之义，固不如还他本来面目为嘉耳。阁下利人之心甚切，光防误人之心亦甚切，故不得不预白，而以尽知己之区区愚忱而已。</p>
<p>禅宗语句，须另具只眼，若不善会其意，未免依文解义作三世佛怨。若或违背教义，只成离经一字，即同魔说。易则易如反掌，难则难如登天。非宗教具通，双眼圆明之人，固不宜轻易从事注解此经也。</p>
<p>复丁福保居士书十</p>
<p>光赋性愚蓿无所知识。兼以不解世故，不能曲顺人情，以故发愿毕生做一长挂搭僧。幸居士不以无状见弃，凡有所说，纵属狂悖，亦蒙奖誉，感愧无极。语云，苍蝇附骥尾而致千里，光之愚诚，由阁下之力，直令一切信心人，同生敬畏经像之心，庶几灭我罪愆，增彼福慧，推其本源，皆阁下乐道人之善心所成就也，感谢感谢。贵门人万居士，问宝华三昧传，法雨无有其书。贵局既无，则他处亦难搜求，宜问于宝华，则必得之。此人殆菩萨示现非常人也，系慧云馨公之徒，见月体公之师。见月于崇祯十年，在其座下受戒后，即嗣其位，至顺治十年，已在华山作住持，尚不知入院已几年矣。以此可知其为明末人。灵隐晦公所说，即此人也。</p>
<p>顸佛性，笼侗真如，乃斥见道不真者之常谈，何必问其出处。纵指出出处，亦未必即是最初之言，故不如不标出处为得也。菩提达摩传衣钵于中国，凡五代。至六祖唯传法印，衣钵不传，当查六祖坛经，自知其因缘。吾人本有心源，皆被情识遮蔽，不能显现。若能返照回光，直下看此幻妄情识，从何而起。则内不由心，外不由境，两头坐断，中亦不立，所谓情识，化为乌有。情识之障蔽既除，则心源彻底显露矣。此即宗门大彻大悟之景象也。 啵灭也。从刀不从力，从力则非其义。后后逊于前前，亦教家常谈，不能指其最初之语，何人所说，不若不标。大凡一切事，前人创而后人继。虽在后之后，愈<u>一</u>精<u>一</u>愈妙，其功仍不能u于在前之前，以前人系创立故。况佛法中著述前人之创者，多属法身大士，乘愿再来。后人继者，纵其法之<u>一</u>精<u>一</u>严胜于前人，而其入理深谈大纲要旨，何一非前人已发明者。即未发明，亦由前人语}中推出。以故后后胜于前前，实逊于前前也。 光影门头，即指见道不真之象。盖以天月人形譬道，彼只见月光与人影，便以为得，其可乎哉。又即以天月譬道，以月光月影譬道之流露处亦可。月光月影乃月之流露处，但当由光影而仰视天月，不当即天月之光，及水中之月影，便为真月也。惠果事，宋僧传未载。自宋传后，无辑僧传者。明高僧传二本，只就已所知者录其一二，不足以名为接宋僧传之书。今北京道阶法师请人广为搜辑，拟续宋僧传之后以至于今，则其部帙当不下百十卷矣。 密宗以三密加持，能令凡夫现生证圣，其功德力用，不可以心思，不可以言议，故云不思议力用。虽然，此就密宗之本旨说，然须是其人方可。其人谓谁，如金刚智，善无畏等，苟非其人，道不虚行。今之学密宗者，皆得其皮毛。全无金刚戒力，菩提道心。不去持咒以断惑证真，多效现字现象，以问吉凶祸福，前因后果，则与灵鬼作用相同。是之谓败坏密宗，吾恐避罪不暇，说甚即凡成圣也，吾人但以净土法门为一座大须弥山，全身靠倒，庶几不被一切知识所夺，而现生可以了脱矣。否则随风倒浪，了无已时哀哉。 大藏z要，未见其书，想是东人所传。夺人境等四句，乃临济四料简语。夺即泯寂迹象之谓。不夺，即显示理体之谓。人境，即人法境智之谓。生则决定生，去则实不去，为夺境不夺人者，显能生之人，泯所生之境故。去则决定去，生则实不生，为夺人不夺境者，显所生之境，泯能生之人故。去则实不去，生亦实不生，为人境俱夺者，人境两寂故。去则决定去，生亦决定生，为人境俱不夺者，以人境双显故。虽有四句，只是事实有生，理实无生耳。亦是彰照泯寂，彰寂泯照，寂照双泯，寂照双彰之妙旨耳。生必有其人，故谓为人，去必有其境，故谓为境。此理甚深，宜认真念佛庶可亲得。否则便成口头禅，妄谈般若矣。</p>
<p>复丁福保居士书十一</p>
<p>昨接手书，并观世音经，大著词典，不胜感激，谢谢。但以字迹过小，不能详阅，只略阅其序与凡例数l而已。如河伯望洋，不胜浩叹。自惭孤陋寡闻，空在佛门，了无所益，感愧无极。R有恳者，奉化孙玉仙居士，近于佛学颇生信向。以弥勒菩萨示迹奉化，更切志流通其事迹，企启一切人信心。前年刻出锡六环一书，乃其先祖所著。去春来山送光一部，光阅之，其中所说，皆以凡夫知见所测度者，绝不知佛法之所以然，及弥勒之所以然。而且措意措词，直同里俗，谬妄亵渎，动人痛悼。光详陈其弊，谓此书流通，于尊先祖，于佛法，于众生，皆无益而有损，祈勿流通。彼一经光说，遂即劈板，后遂刻弥勒传。此书甚好，彼于春初即寄与光，谓于傅大士道场，得其语录，亦欲刻板。光曾见兴慈法师，令彼皈依弟子所刻之本，其错讹不胜其多，恐是此板，因问是否，彼即将其书寄来，系石印者，比兴法师所刻，错讹更多，因令缓刻。光前年劝兴慈师另刻，彼亦应许，彼若刻，则不刻亦可，刻则照彼此次刻本，庶少错讹。玉仙又谓傅大士碑记，系陈朝徐陵所作，文深义奥，阅者多不解了，令光恳求阁下为详注，则一切阅者，更能发菩提心，庶可现生往生西方，将来预龙华会。光谓注时，必须详看语录，庶知因由及与事迹并其提倡大略。现在所刻，错讹甚多，若不详察，难免或一致误。待兴慈师二次刻出然后再注，一省心力，二无讹谬，庶可引证的确，开人正眼，彼心甚殷，至昨又致书，意欲即成此举，以期与傅大士语录，并弥勒鞴残小Ａ罟庵率楦笙拢祈其为众生故，发菩提心，俾弥勒道奥，人所共知，不胜恳祷，光因将光所酌订之傅大士集，挂号寄来，并将玉仙之书，一并封于信函。谅必满玉仙与光之微愿，而以大笔为弥勒点出光明，令其照天照地于尽未来际也。傅大士道场，僻居山陬，近来绝少高人W止。故其语录，频经抄写刻板，每次必增其错讹，或有赘疣，或有脱落。光见之，不胜痛惜。乃以下劣知见，为之配订。兴慈师重刻，当依此本。然世无善本，光无正知，未必一一皆能如法，其所改正者，当居多半，纵有改讹者，亦只居其少半耳。以世无善本，不能不为酌订。则死守慎重，不敢更换一字之例，则大士一片婆心，将封于错讹脱赘之闲文字中，而无由彰显矣。（此光自不量力行酌订之苦衷也、）按佛祖统纪卷七三纸后幅，天台六祖法华尊者，即徐陵后身。智者当陈朝，弘法京师，徐陵皈依座下，发愿来生弘法故也。传大士语录，一书之中，有三四名。书签封面，皆作集，卷一二作传录，卷三作诗偈，卷四竟无正名。碑文则云附录碑文，余则只有附录二字。光酌立一名，通名博大士集。初二卷旁书传录，三卷诗偈，四卷于碑文则标附碑文，各传则云附某某传。兴慈法师本，已与彼写样子，此系光所存本，故未标示耳。</p>
<p>复丁福保居士书十二</p>
<p>数日前，孟由之弟群铮，拟欲施送阁下所著诸因果书，及龙舒文，并光文钞。但以现世之读书人，绝不以恭敬圣贤经书为事，恐受者仍以读儒书之态度读之，则罪过无量。因致书于光，令作一劝告文，拟刊板印于皮面，庶有知者，不至仍以惯<u>一</u>习<u>一</u> 为事也。光即作一篇寄去，但以学识短浅，殊难令人警省，然必有因此少改故<u>一</u>习<u>一</u> 者。又念书已订好，加印实难，稍不留心，便可涂污。因思阁下若肯于所著诸经书之皮面，皆印此语，固于阅者大有利益，亦以法化人之一端也。今将其文另附呈。然此不过大致而已，倘阁下肯运大手笔，另作悚目惊心之文，则更为美善，固不必定用光文。但期人知敬畏，则人各得益矣。欲得佛法实益，须向恭敬中求，此十方三世不易之常法也。惜今人多于此忽略，因R只有虚研究之名，而不得亲断证之实也。</p>
<p>复丁福保居士书十三</p>
<p>光无知无识，迫不得已，效攒~聚草之法以塞其责，蔚如谬为流通，亦不过暂时而已，久必湮没。蒙阁下录于大著各书中，决可遍及天下后世，真所谓苍蝇附骥尾而致千里，感愧无似。慧命经，前次尊札文略，光未得其意。今接手书，知阁下欲遍拔邪见之根，标其名而引光语破斥之，可谓深慈大悲，至极无加矣，谢谢。光芜钞由阁下过为赞扬，当流通遐方，于初机学佛者，大有裨益。待其已得门径，不妨以为刍狗，即仍为圭臬，亦无不可，以法无优劣，取益在人故也。</p>
<p>复丁福保居士书十四</p>
<p>接手书，谆谆以遍阅大词典为嘱，足徵阁下虚怀无我，犹如大海，普纳众流，了无足之日。光目力类盲，愧不能一效寻行数墨之劳，愧何如之。廿三日，方接到黄君所注之大士碑。窃思此碑文字典故，极难详悉，以故孙玉仙属意于阁下，拟为注出，以发起一切阅者之善根，俾现生得入净土，将来辅助龙华，其利益实非浅。今见黄君之注，凡人所不易知之典，悉一一指出，不但光与玉仙欣慰不已，即弥勒菩萨在常寂光及兜率天，亦当开颜而谓其能畅己出世本怀矣。此文一刻，必遍界流布，永永无已。光以无知，更欲助其流通，因将其中有彼此传写之讹处，及注中发挥不甚显畅处，用号码法标之，另书于纸，以期再为正订。古人著书，不嫌三四易稿，知黄君与阁下心<u>一</u>交<u>一</u> ，断不以光之琐屑见怪，而乐于更订，以期于龙华会上，蒙弥勒世尊推为多闻智慧第一也。所惜者，山川遥阻，不能面晤于著时以尽朋友切琢磨之谊。其所标者，未必尽是，但以光之愚见，只如此耳。譬如野人献芹，童子奉沙，尽其自分，岂必欲人之见用哉。缅维阁下无我，黄君亦当无我，唯欲成就自他善根，当不以光为多事也。若黄君肯另修，则何幸如之，如其不肯，祈即将原稿寄回，即令玉仙刻之可也。 大词典七本，一O二九中层，印坏文成，下<u>一</u>注谓F蜡作印，置之泥土上，不的确。此殆指金泥，乃以蜡印印于F化之金泥上。以金泥未冷，故软而能受印，以虽能受蜡印之印而成文，而其热力，随即化其蜡印，虽则化其蜡印，而印文一一显现，如是则印坏文成，同在一时。若作印于泥土，何能即令印坏。此虽不关紧要，聊表光之愚诚而已。</p>
<p>复丁福保居士书十五</p>
<p>适接手函，不胜惭惶。印光何人，敢当此誉。阁下欲初机易于入道，曲垂方便，光实钦仰不已。至于惠施大衍法财，极为感佩，但印光身不余钱，近以刻板刷印等亦不妨为阁下作功德。今日接蔚如函云，印光文钞，又于商务印书馆重排印。此款必须带来，待排妥，即用此款请光芜钞结缘。又祈邮至普陀数十部，以广阁下法施。又祈阁下交代商务书馆留板，省得二次有要者又复重排。又祈交代，勿用有光纸。仍照蔚如所印纸印。蔚如于廿四日已进京去，祈阁下费心交代。又观音灵感录，第五章第二十二页前幅，梁恭辰一段，观音告梵王咒心十种相貌名义，第一大慈悲心是，乃至第十无上菩提心是。前年佛学指南中作如此句法。以是字置于每句之上。光已详告，今又作如此句法，知阁下事多，绝未一一检点故也。此虽小故，然令通家见之，则见诮。不通家见之，则相效。光固直心直口，常欲以他山之砺石，为荆璧作资成之益也，故又白云。又十二行阿伽罗，罗字，系陀字之讹，乃陀伽陀也。友人以天台山万年寺图见赠，今转赠，以作心游之资耳。</p>
<p>复丁福保居士书十六</p>
<p>适接手书，知阁下志期利人，而又慎重其事。恐或有不当，则于法道有碍，可谓真心护法，真心益物。又以光贫于财，特寄邮票十双，谢谢。末世少真知识，每有无知俗僧，教人念佛，谓念佛一声，<u>一</u><u>一</u>间即有一钱。而愚人见小，谓日念数万佛，即有数万钱，世间生意，辛苦艰险，绝无如此大得利事，遂发心念佛，作积钱计，并不知念佛之所以然。由其心心念念，以至诚心作积钱计，故随心随业现而为钱。张斌之事，的确不是妄造，所可惜者，未遇明眼知识，示其念佛所以耳。倘知其所以，以此恳切之心，发自利利人之愿，则斌将高登九品，果证无生矣，尚何积几仓金钱，以待至冥用哉。至冥君谓凡八斋戒至心念佛一声，亦注一银钱，足见世之以念佛作积钱用者多多矣。不知念佛功德，唯期死有钱用，如以如意宝珠，博贸一衣一食，岂不可惜。虽然，以尚书而因恳求织蒲鞋者，遂得还<u>一</u><u>一</u>赎罪，其发大菩提心念者，其功德则非世间凡夫知见所能测度。故省庵云，暂持圣号，胜于布施百年，一发大心，超过修行历劫，二语皆依经论所说而明，并非杜撰。凡录此等事实，当于其后，原其佛法正理。并阐明凡夫见小，只知念佛积钱，遂随心所感，随业所现，实有金钱几仓，贮于冥间耳。凡念佛者，当发普度众生之大菩提心，则现生诸缘顺适，临终正念往生，从R出凡夫流，预圣贤会，承佛慈力，及己愿轮，回入娑婆，普现色身，度脱众生，岂区区一尚书而蒙恩灭罪哉。如此则令阅者断除下劣知见，开发真实信心。若止录本文，绝不评论，愚人谓念佛乃积冥钱之一法，从R一唱百和，只期做鬼有钱，便失生西公据。智者见之，谓集录之人，绝无正眼。评其所以，则两得，否则两失。世间载籍，皆有与佛法互发明处，由其人未开正眼，故每致乖戾。如纪文达，袁子才，极欲令人深信因果，而自心未明，故每每自语相违。或错认消息，以魔境为佛境，况其他哉。</p>
<p>复丁福保居士书十七</p>
<p>适接手书，并大士集，不胜欣汴。大士碑文，经黄君注出，则大士恩泽，遍沾群萌矣。随即与玉仙书，说其所以，憬阁下之信，一慵娜ァＷ⒊煽板，固不必说，不刊，则彼何汲汲然欲祈阁下<u>一</u>注也。但注成之后，当将原稿由光处转寄，待彼阅过，则刊木板，或排铅板，方可定夺矣。其万君所问，当书之于后。大著大词典，字过小，光目力不能看，偶见一二则，似有可商酌处，亦书之于后。蒙佛接引一段下，所说不错。天亲论，即无量寿经论，亦名往生论。大藏目录，名为无量寿经优波提舍。优波提舍，即论之梵语耳。隔<u>一</u><u>一</u>之迷，<u>一</u><u>一</u>谓色身，即五<u>一</u><u>一</u>也。由此菩萨，未断三界内之见思惑尽。一经受生，犹有所迷，故云隔<u>一</u><u>一</u>之迷。许多大根器人，最初亦与凡夫同一迷悖。或遇逢缘，或一闻开示，立地便悟，直同两世人一样。皆因宿世深植善根，未断烦惑。一经转世，便成迷悖矣。以未死为现<u>一</u><u>一</u>，死而未受生为中<u>一</u><u>一</u>，受生则为后<u>一</u><u>一</u>。此后<u>一</u><u>一</u>且约未死前说，若约受生后说，又名为现<u>一</u><u>一</u>矣。隔<u>一</u><u>一</u>之说，指此。拨置西方弥陀，以为心外取法，此参禅不得意人之通病。唯执有心不知有净土，与净土之教主也。意谓一切唯心，弥陀既在西方，即是心外取法。不知一切唯心，娑婆乃唯心之秽所感，极乐乃唯心之净所感。西方之阿弥陀佛，即吾人自性天真之佛，吾人自性天真之佛，即西方极乐世界之阿弥陀佛。不达唯心，妄生取舍，其过可胜道哉。心外无境，境外无心。以心净则佛土净，心秽则佛土秽，境之善恶，由心之善恶所感。断无有善心净心而感恶境秽境，恶心秽心而感善境净境者。以是之故，故曰心外无境，境外无心也。</p>
<p>复丁福保居士书十八</p>
<p>接手书，知佛学撮要重修排印，广结法缘，不胜欣汴。所寄二十本，未曾接到。初恐包裹另行，或有迟一二日者，故拟书到方奉复耳。至今尚未到，恐邮局失落。然此善书，但有人看，即为得所，亦不必以光未见为憾。然邮局所寄物多，倘皆如此，不几误人<u>一</u>大事乎。当与邮局说明，庶或留心耳。廿二史感应录刻本，阁下已有六七种，其诸史之奇闻异事，当无遗漏。阁下又肯并而排之，流通宇内，俾偏执断见，及唯信史鉴，不信余书所说因果报应者，皆得利益，是为不思议功德。不但于佛法有益，实为修齐治平之大法猷也。愿成书后，特赐一部，以舒愚怀。亦当不辞烦剧，遍向众有缘前宣说也。</p>
<p>复丁福保居士书十九</p>
<p>适接所寄观音灵感录，佛学初阶，不胜感佩。光于戊午年，即受陈锡周纂修山志之请。光拟将大藏观音灵感事迹，一一搜集于志中，以作发明山主本迹实义。奈目昏如故，无由措手。今见阁下所集，不禁为娑婆无怙众生，得蒙依怙之庆。当藏之经厨。倘万一得遂，目力重明，重新修志之愿，当裼弥，以答大士之鸿恩，以慰阁下之苦心，而令严令慈之莲品，当得转陟上上矣。佛学初阶，当相其有信心者送之，以广阁下法施。前所寄八大人觉经，当已收到。其所饬作初阶题词，文词鄙俚，不能发挥，所以不过塞责了事而已。</p>
<p>复丁福保居士书二十</p>
<p>光本是毁谤佛法之地狱种<u>一</u>子，幸承宿善，中道觉悟出家，修持净业，以期脱此苦恼耳。岂料契西，必欲令我入阿鼻地狱，将我之地狱种<u>一</u>子，竟然做成了一个活菩萨。美则美矣，但是阎罗大王，决不许以凡滥圣。必要请我这个假菩萨，到那镬汤炉炭剑树刀山等处显显神通，恐怕就将这付头面送掉了。不但西方不能生，恐怕在阿鼻地狱里常住不出了。你若怜悯我，快将此传焚毁净尽，令彼再不要做这号空套子事，则万幸万幸。</p>
<p>复丁福保居士书廿一</p>
<p>接手书，及三藏法数，不胜欣慰。然光一向要书根印字，以后印书，通须书根印字，以便检查，而防遗失，此法乃保存书之良法也。高僧传尚待三年方刻板，五年始出书，其中错讹甚多，以喻昧庵身有职业，代为纂辑，写排之际，皆未详校。彼再三祈光校，而光直日不暇给。今日来信，言期缓三年，则不足忧。然其所阅书，多属各省府县志及所列种书固不甚多，其中遗佚当不在少。汝于群籍，颇称博览，凡有出格古德传中无者，当为抄出，按订年时，以备刻时随科前后附入。又此集无论。光欲请许止净居士作论。俾与前三集体栽一同。又梁唐宋三集，皆有遗佚，如于古书中见有出格高僧传中无者，亦抄出，附一补遗一编于后。许止净笔高万英，文雄一代。现为光作观音感应颂。正文已成，光令加注，明年三月当可告圆，则大士恩泽，普被寰宇矣。</p>
<p>复周群铮居士书</p>
<p>了清和尚，以手书见示，深感居士为法真心，爱我至意，而不知其为爱之之道，故不得不略陈梗概，以去疑情。佛门汇载，乃欲以振兴法道，开导愚迷，非理致渊深，笔墨超妙如海阔天空，金声玉振，令人一见即能猛省，如暮夜闻钟，顿醒幻梦者，何堪凑入。印光一介庸僧，百无一能，兼以久婴目疾，不能遍阅经论，又以素无闻性，彻过彻忘，方寸之中，了无所有，何能预此嘉会乎哉。数十年来，无事不亲翰墨，蔚如搜其芜稿，为之刻板，已属过分，况今又作以贻时事新报馆乎。语云，无米不能炊饭，光非不要体面，但以无米之故，不能以土石^（禾会）假充佳P，以贻人诮让。至于俗家族第，出家年岁，及所住之处，所作之事，乃大通家有功法道，后人录之以作标榜，发人景仰企慕之心，不得不尔。若光之庸劣，食息之外，了无所知，了无所能，何堪用此一套。用此一套，乃成刻人粪为旃檀，美则美矣，只是臭而不香。亦如以土木作金碧，华则华矣，但唯色而无光。光未出家，即以虚张声势为愧，况今欲从诸上善人，优游于安养世界，岂肯无而为有，以欺世自欺乎哉。一句南无阿弥陀佛，只要念得熟，成佛尚有余裕，不学密法，又有何憾。一日念佛三十万，则是意根舌根俱利。然不可徒羡其所念多，当致力于都摄六根，净念相继而已。又今之泛泛然修行者，多多皆是不修实行，止图虚名。光曾见许多日课十万弥陀者，皆属虚张声势，以自诳诳人耳。此种<u>一</u>习<u>一</u> 气，染之则徒劳无功，小则无而为有，大则以凡滥圣，非徒无功，其罪有不可尽言者。现今僧人虽多，能弘法者甚少，由请法师不易，故致如是。然听经如为修持净业，发明自力他力之所以然，则其利大矣。若止求通达教义，不以净土为事，则断惑证真，恐无此力，带业往生，又以不生信愿，虽有佛力，莫由依仗，则成有因无果之业识茫茫人耳。须知一代所说，皆属自力法门，乃通途教理。净土乃特别法门，全仗佛力。若能现生断惑证真，不仗佛力，亦不为过。不能现在断惑证真，而又不仗佛力，则非愚即狂也。今之大通家，类皆如是，哀哉。学道人事事从实，信札后何得空用百拜字，将以此虚套子为恭敬乎。以后不宜如此，但云顶礼而已。林心莲信，问及李卓吾，此人盖亦似是而非者。观其出家而不受戒，便自说法，及地方人谓为狂悖邪说，则又加冠为儒。以卓吾之学识，何不能推陈儒释心法，而便率尔还俗，则其行为，无有定章，任己意见而为，尚得谓之为明理尽性之君子乎。居士传特为立专传，实为过举。恐林尚不以光言为是，故补书于汝书中。汝久欲出家，不知若何恳切。今见汝在太平寺，盖亦悠悠泛泛之伦。其欲出家，乃图清闲自在耳。若果欲修持，断不至如此宽泛。楞严有何不可研究，但须以净土为主，则一切经皆发明净土利益经也。楞严开首徵心如是难，则知末世众生，犹欲以研究了事者，其为自误误人<u>一</u>大矣。而况二十五圆通，列势至于观音之前，其主持净土也大矣。至于发明五<u>一</u><u>一</u>魔境处，破色受二<u>一</u><u>一</u>之人，尚有著魔之事，足见自力了生死之难，佛力了生死之易，能如是研究，则其利大矣。凡研究时，必须息心静虑，凝神详阅，则如入大宝洲，必有所得。倘如赶路之只图快，恨不得一下看完，则不但经义莫得，久之或反受病，以致伤气吐血等也。善得益者，无往而非益，甘受损者，无往而非损。楞严一经，实为弘净土之妙经。然未知净土法门者，每每因楞严而反藐视净土法门。所谓仁者见仁，智者见智，由己未具正眼，故以己意会经意之所致也。楞严贯摄颇明了，然释文最易明了者莫如指掌。但指掌大关节，多有与文句不合处，是在各人之善会耳。初须将净宗研究到无动惑处，方可泛阅各经论。倘净宗未能了明，一经泛阅经论，难免随经教知识语言转，反将净土置之度外。今人稍于经教有得，即注重于研究。稍于宗意有所发明，便注重于参究。其源总因不知自己是业力凡夫，不能自证解脱耳。极深妙者，即极平常者。譬如一句佛号，本极平常。念至及极，则百千法门，无量妙义，均可悉得。又如树木，本极平常。而生根出芽，成干成枝，出~开华结果，实有不可思议之妙。故知看做平常者，方能实有诸己也。若唯知其深妙，则多分难以措之躬行，只成深妙之说语矣。令友患病，只宜劝其回家将养，万万不可令来普陀。以彼系大派头，食用须<u>一</u>精<u>一</u>，屋宇须华，供役须伶俐。一不如意，便生烦恼，法雨一件亦不能合彼之意。况彼自大自高，绝无信心。虽汝兄开名代祈归依，光至上海绝未一次礼拜过。（光非责彼不敬、由是知彼自大、兼乏信心耳、）何得令至山养病。若不将此种种说明，彼或受汝兄弟二人劝，冒然不思自己是甚么身分性情，法雨是甚么区处，或可即来，便成障碍，仍然不久即去，反成无益有损矣。千万不令来山，以致彼此不安。弘一师只好作自了汉，万不能任事。以心行细微，任事必受伤，受伤则中辍耳，若自己用功，则自适其适矣。买物放生，若依究竟自愍愍他而论，固当埋之不可仍倒于水中，以死物浮水，究非善策。若谓已死，与家人食，并施与贫人，亦无不可。当令食者多多为彼念佛，以此是放生物，否则食之有罪过。若能为彼念佛，则彼此各有利益。以此相劝，亦能诱彼食者少种善根。即非放生物，本属自已办来食料，为其念佛，亦于彼此各有利益。汝崖板如此，谓已说归依念佛者，便吃不得，则是令食肉者概勿念佛也。彼等吃肉之人，只知肉为美味，不知后来自己也做了美味教人杀的吃时心里难受。他既是这样不洞事，任他后来教人杀的吃便了，何必要费尽心思劝他，他要讨到教人吃，你教他不要讨此苦头，他心里反不安乐。尽他去，让他替<u>一</u>人做菜吃，到了那个时候，心肝疼烂也无益。那时他自晓得今日之错，及我与汝之话，不是弄耸他，已迟了也。药是治病之物，有业则药便不奈何。况要死，药岂能回生乎。即无业能志心念佛，病自不生。有病，药亦可用。若专靠药，则富贵人医生家，便皆无病长寿矣。彼食肉者，贪心所使，欲令勿食，当从因果报应及被杀之生苦痛怨结上说，则易于动人。若但辨明是净非净，乃其末事。而且彼既要吃，那论涉及非净之事。前有一大居士，弘法数十年，尚日日食肉，（此人之名、光不说、汝可想而知之、）况泛泛然者乎。汝若真欲利人，宜流通古人极惨凄之成训。若汝所作之一人放生，十家获益，及此非三净说，乃讲家支离琐碎之义。有信心者，尚生善心。无信心者，或更诽谤。十种利益收到，送尽。详细思之，颇有令门外汉起异议处，祈送完勿再印为是。不谓汝所说不是，只为未能得其要领。要领何在，在于结怨联仇，生生世世互相杀戮。汝但至心念佛，为彼屠者及所屠之物作超脱计，则有大利益。若区区然以一文登于各佛报，究有几多人看。汝妻与妹定要用肉待客，此二人一死，定规要变猪羊鸡鸭鱼虾。若不变此种被人杀而食之东西，则天地亦当易位，日月亦当东行。何以故。以如是因感如是果故。祈以光此语令彼看，或尚有可救。否则当常常作人待客之最好食料，不知他心满意足，或痛苦望救而万无可救之机缘耳。世之素食者多强健，肉食者多疾病。以肉食浊恶，易生欲心。素食清净，欲心轻微。愚人不明理，以肉食养人，系欲自他来生后世皆变畜生耳。可不哀哉。汝今之欲求即生西方，此念头也好，然亦只任己之因缘。若特起一种之决烈心，必期于即去，则便成著魔之根，后来之祸，何堪设想。中庸云，君子素其位而行，素患难行乎患难。此行乎患难，汝今当仿而行之，为素疾病烦恼而行乎疾病烦恼。视已为常病之人，则无躁急求愈之心，而一心念佛，方能速愈。见所_所爱之眷属，即作此人乃我做工夫之试金石，偏要宜生_者不生_，宜生爱者不生爱，即所谓转烦恼为菩提，转病苦为安乐也。一心念佛，求速往生，如其一时不能即生，切勿起一念躁急之心，则病苦自能消灭，眷属自能调善，愿深思之。病未大还原，断断不可近女色。现在除提倡因果报应及家庭教育，不可挽救。家庭教育，尤须注重因果报应。刘池诸君，可谓知病知药。然未提及家庭教育，尚未能圆满具足，祈与诸君详言之。如来说法，悉顺人情，不强人以所难。如受优婆塞戒者，或一，或二，或三，或四，或具受之，悉随人意。即如<u>一</u>H<u>一</u>戒，出家则须全断，在家则唯制邪<u>一</u>H<u>一</u>。以男女居室，大伦所关，故不为制。然既受佛戒，必须节欲。若不为宗祀，唯图快乐，虽不犯戒，亦有大过，不过比邪<u>一</u>H<u>一</u>为轻减耳。菩萨处俗既有妻室，虽无欲念，亦当俯顺人情，时行夫妇之事。以凡夫不能无情，若欲绝不与相亲，则或出怨恨，致起毁谤佛法之衅。不但不能增长善根，或致造谤业，堕落恶道。以故先以欲钩牵，后令入佛智，乃曲顺人情，巧设方便之大慈悲也。但当节欲，不必绝欲，一季一亲，庶不致妻有怨望之苦，于汝修持亦无碍，且可以诱令修持净业。当云，若不修行净业，即永与绝<u>一</u>交<u>一</u> ，彼自会勉而行之。至于生子与否，固不须论。以汝兄弟子甚多，岂必自己有子，方为不绝先祖之嗣哉。良以夫妇相处，殆有夙缘。不能使其种善根，忍令致彼堕恶道乎。诗云，妻子好合，如鼓琴瑟。兄弟既翕，和乐且湛。宜尔室家，乐尔妻孥。孔子曰，父母其顺矣乎。汝一意修行，断绝欲事，彼或长时怨望，或致抑郁而死。汝果上品上生，固无大碍。否则于亲有拂意之咎，于妻成怨对之人，亦属大累。校稍开欲事之累，深之多多矣。光为僧人，断不劝人造业。人既以身从汝，当尽夫妇之道。此实修行要义，伦常至情。祈发菩提之心，摄彼不知欲为苦本者，同生无欲之极乐世界，庶可不负夙生有缘，今为夫妇矣。又妻若生子，则为大累，无子则安乐之极。而侄子一群，何一非子。刻实而论，汝之福，校汝兄汝弟为殊胜多矣。但世人多看不到此，遂毕生为儿女作<u>一</u>奴<u>一</u>仆。试一思之，实为大幸。此语虽违情，实至理至情。令友七祖兄弟，乃一父所生。五祖儿孙，皆一曾祖遗胤。二间边屋之<u>一</u>交<u>一</u> 涉三百余元之出纳，便欲经官理论，当必花钱。而诤讼一事，唯逞口辩，彼无理更欲反为有理。使彼起恶心，发恶言，俾旁人世人，谓彼家祖德已衰，故此等子孙同室操戈，阋墙见咏，其辱及先祖罪孰甚焉。家庭之间，屑小事体，当上顾祖恩，破格从宽，不得如同世人一样论。即属世人，尚有举行义务，唯欲人各得所，虽千金不顾惜者，况同一曾祖遗胤乎。且七房各有产业，其家中用度，固不靠此以为过活，何得彼此效尤，各不相下。为争此数十元之故，经官理讼，未必七房一元不花。纵一元不花，无如祖德已丧，其辱甚于破家败产。彼一房自己，尚自给足。以祖业公<u>一</u>产 ，欲为独得，致六房群起不平之心，已是弃祖先于度外，唯欲为子孙谋富耳。夫背祖德，犯众恶，莫道三百余元，即三百万元，亦非子孙之福，乃为子孙招祸以企灭者也。读书明理，何暗昧如此。试观古今凡属济人利物，尊祖敦族者，其子孙莫不居高位，享厚福，世德相承，绵绵不绝。其唯知利己，不顾祖宗国民者，莫不三世而灭绝相续也。何以故。其根本心地已坏，如以毒水灌溉花木稻菽，不唯无益，而又害之。彼既如是，其他六房，何可效尤。而必欲所行相埒，绝不肯高椎夭剑而决定要同彼同厕足于卑污浊秽之中乎。当思先祖若不留此屋，将不复为人乎。又先祖幸有厚遗，若一贫如洗，其将共谁争乎。以此思之，让彼堂兄弟数十元，有何不可。范文正义田为周族人，况同堂乎。范氏从宋初至清末，科甲不绝。乃由文正公厚德，及子孙能世守以修祖德之所致也。令友同房兄弟等，皆是书香子弟。纵佛法甚深道理未闻，此等事想亦曾闻。何不见贤思齐，以培祖德为事乎。祈将光此书遍示令友各房，或可各念祖德，归于旧章。否则劝令友将己之资，为公用之，以期息事。渠无子女，亦当作为子女用之，则有光祖德，有光法道矣。过此以往，非光所知也。</p> </div>
<ul class="pagelist">
  <span class="todown1"><a href='125117_2.html' class='pagedaohang'>【上一篇】<i>:印光大师文钞（十三）</i></a></span><span class="tomenu"><a href="yinguangdashiwenchao_2.html" title="印光大师文钞" class="returnIndex">【回目录】</a>
</span><span class="toup1"><a href='125115_2.html' class='pagedaohang'>【下一篇】<i>：印光大师文钞（十一）</i></a></span>
</ul>
<div class="content01">
  <script src="../../../js/bottom.js" type="text/javascript"></script>
</div>
<div class="kind">
  <h2>推荐阅读</h2>
</div>
<div class="index_list">

<a href="../jingangjing/jingangjing_3.html" target="_blank">金刚经<i>></i></a>

<a href="../jingangjingjieshi/jingangjingjieshi_3.html" target="_blank">金刚经解释<i>></i></a>

<a href="../jingangjingjiangyi/jingangjingjiangyi_3.html" target="_blank">金刚经讲义<i>></i></a>

<a href="../jingangjingshuoshime/jingangjingshuoshime_3.html" target="_blank">金刚经说什么<i>></i></a>

<a href="../jingangjingjizhu/jingangjingjizhu_3.html" target="_blank">金刚经集注<i>></i></a>

<a href="../baihuajingangjingjiangjie/baihuajingangjingjiangjie_3.html" target="_blank">白话金刚经讲解<i>></i></a>

<a href="../miaofalianhuajingquanwen/miaofalianhuajingquanwen_3.html" target="_blank">妙法莲华经全文<i>></i></a>

<a href="../miaofalianhuajingjiangjie/miaofalianhuajingjiangjie_3.html" target="_blank">妙法莲华经讲解<i>></i></a>

<a href="../lianhuajingyiwen/lianhuajingyiwen_3.html" target="_blank">莲华经译文<i>></i></a>

<a href="../miaofalianhuajingqianshi/miaofalianhuajingqianshi_3.html" target="_blank">妙法莲华经浅释<i>></i></a>

</div>
<div class="content01">
  <script src="../../../js/image3.js" type="text/javascript"></script>
</div>
<div class="kind">
  <h2>阅读分类导航</h2>
</div>
<div class="bot"> <a href="../../sidawenxuemingzhu/sidawenxuemingzhu_2.html" targent="_blank">四大文学名著</a><a href="../../tangshi/tangshi_2.html" targent="_blank">唐诗</a><a href="../../songci/songci_2.html" targent="_blank">宋词</a><a href="../../zhuzibaijia/zhuzibaijia_2.html" targent="_blank">诸子百家</a><a href="../../shishu/shishu_2.html" targent="_blank">史书</a><a href="../../gudaiyishu/gudaiyishu_2.html" targent="_blank">古代医书</a><a href="../fujingdaquan_2.html" targent="_blank">佛经大全</a><a href="../../mengxue/mengxue_2.html" targent="_blank">蒙学</a><a href="../../yijingshuji/yijingshuji_2.html" targent="_blank">易经书籍</a><a href="../../gudaibingshu/gudaibingshu_2.html" targent="_blank">古代兵书</a> </div>

<div id="message"><div id="notice" style="color:red">亲爱的网友，祝您阅读快乐！<p style="text-align:center"><input type="button" onclick="location.href='http://m.sbkk8.com/gudai/fujingdaquan/yinguangdashiwenchao/125116.html'" class="btn" value="点击继续访问"><br></p></div></div><script type="text/javascript">$("#message").hide();</script>

<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="../../../book_sbkk8_default.html">电脑版</a></p>
    <p>天涯知识库</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.baidu.com/hm.js?441a619c850df81cb1481f048dd5e631";var s = document.getElementsByTagName("script")[0]; s.parentNode.insertBefore(hm, s);})();</script></span>

<script>
$(function(){
  $("#myindex_1").live("click",function(){
	  $("iframe:last").prev().remove();
	  $("iframe:last").before('<div style="background:rgba(0,0,0,0.1);position:absolute;top:0px;right:0px;width:20px;text-align:center;color:#ffffff;font-size:12px;line-height:20px;font-family:Arial;height:20px;z-index:2147483647;">X</div>')
	  
  });		
  $("body").append("<a id='myindex_1' href='125116_2.html#'></a>");;
  $("#myindex_1").click();
}) 	
</script>
</body>
</html>