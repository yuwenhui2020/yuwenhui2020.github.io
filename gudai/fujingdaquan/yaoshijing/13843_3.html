<?xml version="1.0" encoding="gb2312"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=gb2312" />
<title>药师经_药师经直解_慧坚禅师</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<script src="/js/dm.js" type="text/javascript"></script>
<link href="/css/wap2011.css" rel="stylesheet" type="text/css" />
<script src="http://apps.bdimg.com/libs/jquery/2.1.4/jquery.min.js"></script>
</head>
<body class="body">
<div class="mtop"> <a href="/" class="mindex"><img src="/images/mindex.png" alt="回主页" /></a>
  <div class="mTitle"><a href="/" class="htitle1">天涯知识库</a> ・ <a href="/gudai/fujingdaquan/yaoshijing/">药师经</a></i></div>
  <span class="mmenu" id="mmenu"><img src="/images/mmenu.png" alt="目录" /></span> </div>
<div class="mnav" id="mnav"> <a href="/" targent="_blank">首页</a> <a href="/xiandai/" targent="_blank">现代小说</a> <a href="/jiankangbaojian/" targent="_blank">健康保健</a> <a href="/jiankangyinshi/" targent="_blank">健康饮食</a> <a href="/gudai/" targent="_blank">古代文学</a> <a href="/gushihui/" targent="_blank">故事会</a> <a href="/waiguo/" targent="_blank">外国文学</a> <a href="/shenghuochangshi/" targent="_blank">生活常识</a> <a href="/meirongyangsheng/" targent="_blank">美容知识</a> <a href="/zuowen/" targent="_blank">作文</a> <a href="/lishigushi/" targent="_blank">历史故事</a> <a href="/wangluoxiaoshuo/" targent="_blank">网络小说</a> <a href="/juqingjianjie/" targent="_blank">剧情简介</a> <a href="/wangmingdaquan/" targent="_blank">网名大全</a> <a href="/shuoshuo/" targent="_blank">说说大全</a> <a href="/caipudaquan/" targent="_blank">菜谱大全</a>  </div>
<div class="search searchtop">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01 content02">
  <script src="/js/pic.js" type="text/javascript"></script>
</div>
<div class="daohang"><strong>位置:</strong><a href='http://3g.sbkk8.com/'>主页</a> > <a href='/gudai/'>古代文学</a> > <a href='/gudai/fujingdaquan/'>佛经大全</a> > <a href='/gudai/fujingdaquan/yaoshijing/'>药师经</a> > </div>
<div class="kind">
  <h1 class="h11">药师经直解_慧坚禅师</h1>
</div>
<div class="articleContent"> <p>&nbsp;d新纂续藏经第 21 册 No. 0381 药师经直解</p>

<p>No. 381-A 刻药师经直解叙</p>

<p>净名云以一切众生病是故我病当一切众生病灭则我病灭大哉菩萨哀悯众生之深慈何其至也药师本愿功德经者脱病键之神方活慧命之秘诀曩者我佛游化广严城酬妙吉祥之请宣明斯典逗像末之机宜自从三藏译传以降荡荡乎衣被天下缘合时熟闻持颇众盖以圣经简易功德叵大也近载有浙江古清凉沙门灵耀者消息乎止观之场婆娑于篇籍之囿以无言言作无解解科释是经目曰直解文光灿然自有贯斗牛之气余因将诸家之疏反复披阅而知耀公之释别出手眼聿辄不自揆挑点其傍付诸梓生永传于世也夫一切众生抱三障之锢疾受六道之轮回不知几经劫数青帝宝佛彻困婆心乃乘十二愿轮随缘赴感无不治之猗欤古佛慈悲之方超出上池之水也远矣争奈人心薄劣且无远识其祈求也动惟以长寿富饶为念担麻弃金堪慨叹安知且遂三界之倒愿渐次诱引嘉谋而旨归皆本甚深行处而来於戏苟得其本则末自治苟失其本徒干长寿富饶等事岂不昧医王度生本愿之意也哉。</p>

<p>贞享丙寅三年孟秋望旦</p>

<p>湖东安养律寺比丘慧坚戒山合十撰</p>

<p>No. 381-B 药师经直解叙</p>

<p>东渐圣教每多注疏如金刚楞严动辄百十而药师无解何哉古人意谓秦燔经而经存汉穷经而经亡牵于曲士蔓说耳此经起尽只一三法如日月在天有目皆见直捷显了无事解释也余既解矣而云直者不曲之谓也曲引勉证句贴字训而正义反晦不直矣泛扯成文播弄讲口而三德全庋不直矣兹惟随经直示体宗用法为众生之三因即果人之三德俾造修者可依之开解可凭之起行如日光明照见种种色而已不敢曲注蔓解以圣经者亦解即无解仰体古人无事解释之意也。</p>

<p>己酉人日天台比丘灵耀书于魏塘之智证方丈</p>

<p>No. 381-C 药师经直解科△科分为(二)一总题(药师)二别文(三)一序(如是)二正宗(二)一问(二)一问佛名差别(尔时)二问法门功德(及本)二答(二)一许说(二)一赞许(尔时)二领受(唯然)二正说(二)一答药师琉璃佛号(佛告)二答本愿功德法门(二)一正答本愿功德(二)一详出十二大愿(三)一标(曼殊)二释(三)一灭谛二愿(第一)二道谛三愿(三)一慧(第三)二定(第四)三戒(第五)三苦集七愿(三)一先出三苦(三)一根缺(第六)二贫穷(第七)三女身(第八)二间示一集(第九)三重明三苦(三)一刑戮(第十)二无食(十一)三无衣(十二)三结(曼殊)二结示功德庄严(三)一结广(复次)二示略(二)一依报(然彼)二正报(于其)三劝生(是故)二委明功德利乐(二)一闻修遍拔三障功德(二)一详与?功德(三)一约闻名以显功德(二)一拔三毒功(三)一转愚痴(二)一贪痴(尔时)二邪见(复次)二转贪嫉(复次)三转_恶(复次)二生二善德(二)一助生净善(二)一深生净土(复次)二浅报人天(或有)二女转男身(若是)二约神咒以显功德(三)一示意(复次)二正说(二)一入定(时彼)二说咒(光中)三结劝(二)一略结功德(尔时)二广结劝修(曼殊)三约修供以显功德(二)一略示功德(二)一修供生善德(复次)二传通灭恶功(三)一发愿通经(尔时)二传通灭恶(世尊)三法王印可(佛告)二广显功德(二)一先示仪式(曼殊)二正明功德(二)一广生善德(随所)二广灭恶功(五)一灭梦想诸患(若复)二灭情无情怖(或有)三灭盗贼侵扰(若他)四灭破戒堕恶(复次)五灭产难极苦(或有)二出功德宗本○二像法别转报障利乐○三流通○○二出功德宗本(二)一示甚深本体(二)一直示用即深体(尔时)二复约三慧拣显(三)一约难信显体(三)一问(汝为)二答(阿难)三述成(佛告)二约难解显体(阿难)三约难闻显体(阿难)二示行愿妙宗(阿难)○二像法别转报障利乐(二)一正明转障利乐(二)一略明修供转障(二)一正明(二)一出命终报苦(尔时)二明修供转报(时彼)二结劝(是故)二广明修供转障(二)一广明修供仪式(二)一问(尔时)二答(二)一示式(救脱)二结功(可得)二广出所转报障(二)一转天子七难(复次)二转臣民众苦(苦帝)二结释转供义意(二)一释能转所以(二)一正示九横(二)一略明(二)一问(尔时)二答(救脱)二广示(二)一问(阿难)二答(二)一委明初横(救脱)二随示八横(二者)二结指无量(是以)二结须供所以(复次)○三流通(三)一证护流通(尔时)二结名流通(尔时)三结益流通(时薄)</p>

<p>耀僧定</p>

<p>No. 381</p>

<p>药师琉璃光如来本愿功德经直解</p>

<p>天台刍灵耀撰</p>

<p>△一总题。</p>

<p>药师琉璃光如来本愿功德经</p>

<p>首题乃一经之纲要众义之指归不可不深长思不可不简易示此经佛示三名一偏拔除业障一属证护流通俱不能冠戴初后存而不论可也独药师琉璃光如来本愿功德一题则范围众义弥纶一经总别相符于斯为美寻名识旨五义了然若欲直示则以人法为名诸佛甚深行处为体愿行方便为宗与拔功德为用大乘生酥为教相。</p>

<p>初释名有通有别先解别名药师琉璃光如来是人名本愿功德是法名而皆具足三法秘藏药师者良由九界众生具足报病业病烦恼病以款如来同体大悲故不获已得得出世用戒定慧法药遍疗众瘵名之为药报病者众生假四大以为身则一大不调百一病起四大不调四百四病陡然而兴金光明复论四时外感寒暑违和身为苦本苦以<u>一</u>逼<u>一</u>身广之则成无量恼身恶疾所谓天下无无罪众生故天下无无病众生也此则宜用世间归戒十善等药以治病本更用金石草木之药以治病表业病者即众生所构杀盗<u>一</u>H<u>一</u>妄五业十恶等罪此系现行恶因发于身口七支架造无边大罪宜用欲定未到四禅八定等药以息身口粗恶烦恼病又有三一见思病二尘沙病三无明病当用二十五王三昧中即空药以治见思病即假药以治尘沙病即中药以治无明病然虽药能治病苟或用不得人则药反成害纵是醍醐亦成毒<u>一</u>药如旧医<u>一</u>乳<u>一</u>药魔外邪治非徒无益而又害之矣今药而称师者正重能用<u>一</u>药人夫能行不能说国之用也能说不能行国之师也能说能行国之宝也如来则行说兼优虽大医不治小医拱手者法药一逗沉疴顿起诚为人师国宝故云药师在涅名新医在法华名良医或名药王或名医王大医王等名异而义同也但佛治病时十身随现不滞一隅如秦越人医无定术若治报病即现为流水长者子祗域神农越人仓公等<u>一</u>精<u>一</u>望闻问切之妙擅神圣工巧之名识寒热温平之药察虚实寒热之病如三事出假药到病除起膏肓于弹指能肉骨而生死之者方为世间药师若治业病则现入深禅大定为三界天王如天人丈夫观世音大梵深远观世音或为三藏如来等而谙练法药对治众症多贪者授以不净多_者授以慈悲乃至一切处定之人授以非非想药不令味住暗证譬如御马亦<u>一</u>爱<u>一</u>亦策调护得宜不同数息不中冢人不净错施炉v者即为禅定劣应之药师若治烦恼病即现法报应身说即空观药治见思病即假观药治尘沙病即中观药治无明病如止观破法遍中所用方为无上药王法华文句第十种良医方名药师娑婆释迦东方正觉唯佛与佛乃能究用非下地能拟唯除一生所系差许仰窥耳又复应知既言药师功在拔苦宜名断德之用矣然病既差已自尔然累表成解脱德也药师而复彰琉璃光之号者三观法药得力即能治三障之病开三智大光明藏所谓垢尽明生净极光通也若世药治报病而有光则如经中樵夫担薪入市内一枝光明外现识者售而检出乃药树王身遍治众病东土神农身如琉璃内外明彻凡吃世间金石草木八万四千药草皆见入何经络治何病症有毒无毒以定本草为真丹用<u>一</u>药鼻祖秦越人饮上池之水能见垣一方视病结症人有光也不但人有其光即药力得效自尔有光如人长服补天大造人参等药则面有白光盲人遇药则得光明此皆世间医药得力治报病而有光明者也若出世戒定慧六度之药得力概有光明如比丘受戒临坛四羯磨成十方诸佛无作戒光如云如盖注入行人顶门名为得戒天眼能见若圆大戒则梵网经戒名第一义光光非青黄赤白非色非心非因果法此服戒药得力而有光即定亦然二十八天皆从定生而天天自有身光或名少光无量光光音不同总属静极光通服定药得力而有光明也若六度中修之有光如迦叶紫光尼因施生光持戒者自有戒光焕发忍极光生<u>一</u>精<u>一</u>进光发一切众生喜见菩萨燃身供佛光烛法界名真<u>一</u>精<u>一</u>进禅定有光如四天忉利及上八定皆有光明智慧之光甚多若与今佛合志同方者如涅经琉璃光菩萨放青光至释迦座前此光即名智慧此服六度之药得力而有光也若服三观上药得力而有光则此光本是般若最能照破暗病有大光明但得之者浅深大小不同日光明照见种种色则夜游者伏匿作务者兴成大人蒙其光用婴儿丧其睛明是菩萨般若智光也日既入已则月能照夜清凉朗烛即涅月<u>一</u>爱<u>一</u>三昧也夫日月若出则爝火无庸倘遇死魄傍死魄圣贤月没则惟赖星光古云春星带草堂即星光照夜明也若三光掩曜则藉灯明千年暗室一灯能破凿壁分光尚能作成<u>一</u>人事况然灯普照哉灯或未燃而中宵黑月云雾晦暝则虽电光时促亦能破暗若光极小而能照物成功又如萤火之光也药师补处位居亚圣同心辅弼故如日光月光而药王药上夙与药师同业同心名星宿光畴昔太子初生身光不息乃名然灯锭光若世第一后心一刹那引入见道时节甚促是名电光三昧波离萤光二乘萤火以有法缘慈悲随世利物故二乘之智皆名萤火不及日光也如上所得光明或折空即空即假分中不同而只一般若智光分破三惑暗病以显三谛妙理所谓无为法而有差别也若极果药师名琉璃光则与西方无量光同一彻昼夜以长明亘古今而朗曜究显大光明藏之般若德也问既是同显般若何不同名无量光耶答琉璃具足应云吠琉璃翻为青帝宝药师在东方东方属青故色宜青况震方为群动之首甲木又发生之象以药治病贵乎起死回生不当同金方肃杀之号也此由法题中了因大愿发心而成之般若德如来者即法身本体乃法题中本字盖以境如如智智如如境境智冥一境智双忘而随缘感叩来成正觉广治众病若成应身如来则用戒定慧析体即空智药以治众生报业见思之病为藏通药师若成报身如来则用三事出假道种智药以治众生尘沙诸病为别教药师若成法身如来则用一心三观智药治众生无明重病为圆教无上药师也由此三如来方能用三智光药以治众生三障之病得三药师之号有此三智药遍治法界三障方成三如来之身三法相须缺一不可合则双美离则两伤矣又三如来即法身本体具三三般若即般若琉璃光具三而三药师又功用解脱具三三各具三离之成九而一一三中互有主宾傍正不同如传佛心印所明则虽九而三三即是一合离自在成圆三德也本愿功德即上三德果人所成圆融三法亦由此圆融三法能成三德果人本即法身正体或名本真本<u>一</u>性<u>一</u>本心本觉本源本际本体本地本来本智本愿本明本根本然本法本有本如来藏本地甚深不同而只指至圣究尽圆满德本若欲依本造修不无诠次所谓本因本果本国土本寿命本涅本感应本神通本说法本眷属本利益书云君子务本本立而道生故凡自行因果化他能所均不离斯法身大本也十方菩萨因究竟此本故名如来即别文中诸佛甚深行处是也愿即了因之宗如上正因经体虽十界本周若无了因发心则素法身天人忽劣要须修成报智始为奇特今以四弘誓愿六度熏修福慧庄严则本觉彰而了因般若之光亦称本无尽名琉璃光矣经云无量菩萨行无量菩萨愿是也功德二字乃宗成妙用世间谥法祖有功而宗有德则以灭恶拔苦为功抚字生善为德如来因中以王三昧力遍破三障之恶遍生三德之善境智冥后复以本功德药遍治众生三障病苦普与众生三德妙乐凡经中闻名受持神咒等项率以拔苦与乐为言而普令一切皆得然累表之大解脱夫病去飞升苦尽乐证是法药得力而医王奏功矣故褒之以药师之号也是则由因中与拔功德而成药即由因中愿行庄严而显琉璃光由因中修不离<u>一</u>性<u>一</u>万行得本而成果上如来也非三德之妙法不能成三法之妙人非极果妙人不能弘圆融三法人法虽异秘藏实同也又复应知人能弘道非道弘人故人题居先而法名殿之问此经既始终只一三法秘藏胡宗体之言少而功用之言多耶须知如来历劫修证境智内冥如人饮水冷暖自知不必委示纵为盲人说<u>一</u>乳<u>一</u>何益无目者哉故不须多说略点即足至于同体大悲果后方便只为拔生之苦与生之乐是以功德妙用理当委明也况两楹之间点出与拔宗本令解一一无非宗成所起全体大用则行行无非实相事事均会妙宗故多亦三德少亦三德政不在语言多少间也经者别名既同一三法则通名经字即教经行经理经不言可知矣具如妙玄观经疏若稽此经来由则释迦说于方等时中而宋孝武时鹿野寺沙门慧简初译隋大业十一年达磨笈多同翻经沙门法行等于东都洛水南上林园翻经馆重译至唐三藏法师玄奘笔正流通只有显教而无密咒至唐义净三藏法师译七佛经来内有密咒后人取义净所翻神咒及咒前数语咒后乃至菩提等四百余字置玄奘本内弥彰与拔用周而显密圆通矣释名竟。</p>

<p>二以诸佛甚深行处为体即是果人究尽寂光妙境此境离尘不属因果而为因果所依如华严普光明智楞伽自觉圣智普智乃于等妙之后别立则显此境本非因果而为等妙因果所依即大乘因者诸法实相大乘果者诸法实相实相元非因果而为因果所趣也而云诸佛行处显非在迷共有素法身而已矣须知共有实相未尝非体但今日欲令行人依之起修必当揽果觉而为因心以无上寂光为观体不可仍说在迷通体所谓取法于上也诸佛即题中如来行处即题中本字余俟释文中明。</p>

<p>三以愿行方便为宗者经云彼佛无量菩萨行无量菩萨愿无量善巧方便说不能尽愿有总别总则三弘别分十二莫非了因始觉观照轨所谓发僧那于始心也行则六度由之填愿由之显体由之克果所谓终大悲以济难也如此因果具有万行众愿复是圆顿上人所修故云无量菩萨行无量菩萨愿愿行既穷报智斯显成琉璃光妙宗矣又云无量善巧方便者如来因中以种种妙权方便断惑证理果成之后复以种种大权方便普度众生如十二大愿及闻名供养均得利益等是也。</p>

<p>四以与拔功德为用者此经始终只明拔苦与乐十二大愿总依四谛依道灭五愿是生善与乐依苦集七愿是灭恶拔苦至闻名功德中拔三毒恶与二善乐受持供养中约广略以明与拔功德光中神咒则与拔并申经末虽似象季别转报障偏于拔苦然此悲体圆拔苦义必与乐如是原始要终俱明与拔功德之用而一一不离甚深行处则无往而非全体大用此用既薄如阿伽陀药沾之者必蒙解脱也在法题则曰功德在人题则曰药师不其然夫。</p>

<p>五以大乘生酥为教相者人法题名既同圆妙秘藏则体宗用法义并从圆起尽现文一往判归三教而即诸佛行处谁曰不即圆乘释总题竟。</p>

<p>△二别文分三一序二正宗三流通今序。</p>

<p>如是我闻一时薄伽梵游化诸国至广严城住乐音树下与大刍众八千人俱菩萨摩诃萨三万六千及国王大臣婆罗门居士天龙八部人非人等无量大众恭敬围绕而为说法。</p>

<p>此五事通证诸经而以游化诸国围绕说法兼得缘起序薄伽梵含自在炽盛端严名称吉祥尊贵六义五种不翻中多含不翻也然不出佛名而列薄伽梵者有二义一以显世尊盛德弥多一以表此经显密具足名含六义德多也薄伽梵之名出密部如瑜伽中曰巴葛瓦帝或曰j葛瓦或曰薄伽伐帝即是今薄伽梵义但梵音有楚夏奢切之不同耳良由今经不但显本愿功德而复有密咒破恶之益故存密部之号游化诸国足见如来弊屣天下无上道成竟忘自己金轮尊贵法王无上而以同体大悲入泥入水凄凄惶惺教化众生初不凝滞于一方一隅之系恋孔子为东西南北之人苏张为燕赵齐楚之客正如苍梧一片云或随风而东或随风而西易云不家食利有事于四方之谓盖大圣贤自觉己圆复欲觉人<u>一</u>靡<u>一</u>不舍己从人随缘摄化书云予天民之先觉者也予当以斯道觉斯民也若匹夫匹妇有一不蒙尧舜之泽者若己推而置之沟中故不忍一日之席暖墨黟也即化之一字乃化有归无化生成熟化凡入圣化偏会圆化权归实五时调停一乘载导皆仰如来四悉普化而成褫之也诸国则通于十六而严城则定于毗耶树下即说法亲依之处当时六年苦行无上道成藉乎草树及觅机拟法则观树经行今游化息足亦不离树盖冢间树下易起无常且无覆盖系恋之累故佛律中十二头陀率以冢树为住止处其犹孔子之杏坛乎各有所取之矣此树在毗耶黎城虽名乐音未必称实但处随法转境逐心移若俗人至此则惟苦风雨潇潇思乡千里纵有好音亦成苦境所谓风声鹤唳俱是晋兵矣今法王到处虽栉风沐雨尚是住境何况坐茂树以终日披雄风而微凉自觉其风吟宝树将天乐而同繁矣刍草含五德喻净众可知常随中刍菩萨如风虎云龙同佛威仪固其宜矣至于国王臣民有国有家者岂无正务亦随集树下耶须知悉达太子乃金轮圣王四方皈德万国来王富有四海贵为天子者尚弃去尊贵甘心苦行况其下者乎故其下王臣莫不仰效法王不耽富贵所谓其君好发者其臣决舍如风行草偃皆能轻家重法从佛转轮也比如国王曰何以利吾国则大夫必曰何以利吾家而士庶人必曰何以利吾身上下交征利而不顾义矣至于天龙八部亦忘却自己多福多能多嗔多伎而为佛御侮正同如来初成正觉在寂灭道场四十一位法身大士及宿世根熟天龙八部如云笼月一般萧萧风木之下俨然实报庄严土矣树名乐音不亦宜乎而为说法者当是说西方本愿功德而为说东方本愿功德之缘起也。</p>

<p>△二正宗二一问又二一问佛名差别。</p>

<p>尔时曼殊室利法王子承佛威神从座而起偏袒一肩右膝着地向薄伽梵曲躬合掌白言世尊惟愿演说如是相类诸佛名号。</p>

<p>尔时指说弥陀经毕时也如是相类类即同也谓同于西方如来名号也。</p>

<p>△二问法门功德。</p>

<p>及本大愿殊胜功德令诸闻者业障消除为欲利乐像法转时诸有情故。</p>

<p>本愿功德即是问法门不同令诸闻者下乃出求说之意意在大悲益人而请非但好博喜多而已也须知此问即一经大破承题初问佛名即摄得题中药师琉璃光如来次问法门即摄得题中本愿功德向下如来开示一大卷经只完得佛名功德二章至于像季转报利乐乃法门功德中事非离题外别有所说如此方显总别相收义只是一或有离题别立除障利乐之说则是总别径庭互不收摄非徒文不如而且理不是矣。</p>

<p>△二答三一赞许。</p>

<p>尔时世尊赞曼殊室利童子言善哉善哉曼殊室利汝以大悲劝请我说诸佛名号本愿功德为拔业障所缠有情利益安乐像法转时诸有情故汝今谛听极善思惟当为汝说。</p>

<p>为拔业障二句乃释明大悲劝请语极善思惟者以此经所说愿行功德虽似世谛浅近之谈要其旨归一一皆本诸佛甚深行处而来当以实相心行世间事则事事无非实相以圆妙心听佛说法则法法无非圆妙苟不善思则恐堕于深经浅解故当诫之。</p>

<p>△二领旨。</p>

<p>曼殊室利言唯然愿说我等乐闻。</p>

<p>△三正说分二一答药师琉璃佛号二答本愿功德法门今初。</p>

<p>佛告曼殊室利东方去此过十伽沙等佛土有世界名净琉璃佛号药师琉璃光如来应正等觉明行圆满善逝世间解无上士调御丈夫天人师佛薄伽梵。</p>

<p>伽即恒河七佛经中从四伽数至第七尊则正过十伽沙佛土此河名天堂来有二因缘一是天女<u>一</u>下主此河由神彰名故名天堂来大品中有河天品是也二由此河之水从阿耨达池分流而下发源处高人民不测其源故名此水为天堂来只如我土之水皆由雪山发来至积石山高峻水入地中行至黄河口上涌<u>一</u>出为中国水源而世人亦不知其发源由来但曰黄河之水天上来耳夫下难测上奚翅水哉即今西天目志载人居山顶但见山下一片白云中作婴儿鸣而山下人已见天上轰雷大雨不可测识矣上答佛名竟。</p>

<p>△二答本愿功德法门分二一正答本愿功德二委明功德利乐初又二一详出十二大愿又三一标。</p>

<p>曼殊室利彼世尊药师琉璃光如来本行菩萨道时发十二大愿令诸有情所求皆得。</p>

<p>△二释凡诸别愿皆约四谛愿不依谛名为狂愿故今佛十二亦即四谛也或谓十二愿中一一具四则须于苦中增乐乐中赘苦扭合勉强不顺现文现文灼然是四谛义不可约混滥释也分三一依灭谛二愿。</p>

<p>第一大愿愿我来世得阿耨多罗三藐三菩提时自身光明炽然照耀无量无数无边世界以三十二大丈夫相八十随形庄严其身令一切有情如我无异第二大愿愿我来世得菩提时身如琉璃内外明彻净无瑕秽光明广大功德巍巍身善安住焰网庄严过于日月幽冥众生悉蒙开晓随意所趣作诸事业。</p>

<p>此二愿即佛道无上誓愿成炽然照耀如净琉璃光明功德焰网庄严者正成报身佛道如华严之云台宝网法华之光明遍照身也若论小乘四谛以苦集灭道为次第则藏教声闻以苦为初门也若缘觉以集为初门菩萨以道为初门通菩萨以灭为初门别菩萨以界外道谛为初门今是唯圆佛乘故以界外无作灭谛为初门耳。</p>

<p>△二依道谛三愿一约慧明道。</p>

<p>第三大愿愿我来世得菩提时以无量无边智慧方便令诸有情皆得无尽所受用物莫令众生有所乏少。</p>

<p>智慧方便即净名有方便慧解有慧方便解权实二智悉皆具足故能称法界众生所求皆满其愿无令乏少。</p>

<p>△二约定明道。</p>

<p>第四大愿愿我来世得菩提时若诸有情行邪道者悉令安住菩提道中若行声闻独觉乘者皆以大乘而安立之。</p>

<p>安住菩提安立大乘即是安置诸子秘密藏中未尝不具三学今以行邪道者入菩提道即是令邪定聚众生入正定聚故为定学法华云佛自住大乘定慧力庄严以此度众生即是以九种大禅禅即实相而安立小乘谓之智亦可谓之定亦可但前愿是慧后愿是戒判此属定上符佛旨下顺修行又复大涅经圣行品唯以戒定慧三为证天行之因今以戒定慧三为克灭谛之本莫不一契。</p>

<p>△三约戒明道。</p>

<p>第五大愿愿我来世得菩提时若有无量无边有情于我法中修行梵行一切皆令得不缺戒具三聚戒设有毁犯闻我名已还得清净不堕恶趣。</p>

<p>大经根本十戒具足三聚所谓不破不穿不缺不杂乃至无上道戒今言不缺则举律仪戒中一种事戒次具三聚则圆满戒波罗蜜无上道矣小乘空有二宗各释不同或云戒属心聚色聚非色非心聚名三聚戒今是大乘摄律仪摄善法摄饶益有情之三聚也犯戒者必堕恶趣如断多罗才更不复生今以闻佛名故不堕恶趣则是两种大缘而得忏悔一者最初元在药师法中持戒功德二者闻药师名如阿伽陀药遍治众病故能起死回生不堕大辟上之三愿皆依道谛而发所谓法门无量誓愿学言无量则有八万四千三昧陀罗尼门三十七道品四教六度不同而今但出三学者以此三学遍能摄尽一切法门故也如止观道品调适中辨而集注中亦稍引示检之可知但他经愿学法门惟为自己此经法门俱为利生不同耳问既依涅及顺修行当以戒学为先今何先慧答今是圆佛所修圣道贵乎先得权实二智普应众生之求况三学中智能断惑智能证理自行化他此急先务故居其首。</p>

<p>△三依苦集共七愿为三一先出三苦一根缺。</p>

<p>第六大愿愿我来世得菩提时若诸有情其身下劣诸根不具丑陋顽愚盲聋喑哑挛L背偻白癞颠狂种种病苦闻我名已一切皆得端正黠慧诸根完具无诸疾苦。</p>

<p>△二贫穷。</p>

<p>第七大愿愿我来世得菩提时若诸有情众病<u>一</u>逼<u>一</u>切无救无归无医无药无亲无家贫穷多苦我之名号一经其耳众病悉除身心安乐家属资具悉皆丰足乃至证得无上菩提。</p>

<p>△三女身。</p>

<p>第八大愿愿我来世得菩提时若有女人为女百恶之所<u>一</u>逼<u>一</u>恼极生厌离愿舍女身闻我名已一切皆得转女成男具丈夫相乃至证得无上菩提。</p>

<p>已上三愿并下十十一十二三愿皆众生无边誓愿度之大悲拔苦但此悲体圆悲必具慈故拔苦已莫不与乐正药树一沾不惟疗瘵且得飞升但与乐中益有浅深之别根缺者即具诸根贫穷者即得丰足女身者即成丈夫皆敌对相翻属对治为人两悉檀浅益若成无上菩提即第一义深远益也。</p>

<p>△二间明集谛。</p>

<p>第九大愿愿我来世得菩提时令诸有情出魔I网解脱一切外道缠缚若堕种种恶见稠林皆当引摄置于正见渐令修习诸菩萨行速证无上正等菩提。</p>

<p>此一依集谛发烦恼无尽誓愿断一切缠缚种种稠林正示烦恼无尽之相也良由一妄之后众惑云兴所谓五钝五利十缠十使六十二见百八烦恼乃至八万四千尘劳生灭结缚众生沉<u>一</u>沦苦海无解脱时故喻如稠林目为缠缚耳魔王着<u>一</u>爱<u>一</u>多贪眷属尝以弥天大网笼[(ㄇ@(企-止))/卓]众生外道着见如狂澜r起触境即生牵生三有令不得出如稠林缠缚故言魔外则举着见思之弥极者也而药师一名功德能伏<u>一</u>爱<u>一</u>见二论遍破通别见思故云出网解脱也问药师功德但破见思耶答三惑俱破尘沙即是习气而无明名同体见思故但云破见思惑则界内外三惑均消也问依集谛发为有几愿答若依祖诰惑与业俱构造众罪俱招感相则下边第十一造诸恶业亦集谛摄今以下愿饥<u>一</u>渴所<u>一</u>逼<u>一</u>仍属报苦故即见思惑示集谛之体也问苦集两愿何多少不次答如来对境立愿随便举发前后多少皆无在也今以集谛一愿间于拔苦六愿之中者正以见前后报苦皆由惑造若能断惑则如釜底<u>一</u>抽<u>一</u>薪众苦冰消矣况言药师则以拔现报病苦为急先务故拔苦备详六种而断集只出一愿。</p>

<p>△三重出三苦三一刑戮。</p>

<p>第十大愿愿我来世得菩提时若诸有情王法所加缚录鞭挞系闭牢狱或当刑戮及余无量灾难陵辱悲愁煎<u>一</u>逼<u>一</u>身心受苦若闻我名以我福德威神力故皆得解脱一切忧苦。</p>

<p>身心受苦句是总结上一切诸苦而对治中云解脱一切忧苦乃谨对上身心二字盖在心名忧在身名苦意根名忧五根名苦惧于后果为忧婴于现报为苦求救无术名忧痛苦切肤名苦故也。</p>

<p>△二无食。</p>

<p>第十一大愿愿我来世得菩提时若诸有情饥<u>一</u>渴所恼为求食故造诸恶业得闻我名专念受持我当先以上妙饮食饱足其身后以法味毕竟安乐而建立之。</p>

<p>安乐名涅通于十界如地狱有温踔安乐亦名涅乃至二乘偏空涅皆不毕竟独如来名毕竟安乐涅也建立者对无食恶人而来其本无安乐根<u>一</u>性<u>一</u>今佛为之下种无者尚与下种况宿有善根者哉。</p>

<p>△三无衣。</p>

<p>第十二大愿愿我来世得菩提时若诸有情贫无衣服蚊虻寒热昼夜<u>一</u>逼<u>一</u>恼若闻我名专念受持如其所好即得种种上妙衣服亦得一切宝庄严具华N涂香鼓乐众伎随心所玩皆令满足。</p>

<p>宝庄严具等即实报土中云台宝网天衣妙触而如其所好随心满足者即法华各赐大车普门随类现身之意如上拔苦六愿虽无轻重然根缺贫穷女人世间甚多而犯刑冻馁世间略少大悲心中虽云等拔而不无先多后少之宜又复皆称大愿者一一皆拔苦尽一一皆成佛道也。</p>

<p>△三结。</p>

<p>曼殊室利是为彼世尊药师琉璃光如来应正等觉行菩萨道时所发十二微妙上愿。</p>

<p>△二结示功德庄严三一结广。</p>

<p>复次曼殊室利彼世尊药师琉璃光如来本行菩萨道时所发大愿及彼佛土功德庄严我若一劫若一劫余说不能尽。</p>

<p>△二示略二一依报。</p>

<p>然彼佛土一向清净无有女人亦无恶趣及苦音声琉璃为地金绳界道城阙宫阁轩窗罗网皆七宝成亦如西方极乐世界功德庄严等无差别。</p>

<p>然者从广出略之词盖言功德广大虽说不能尽然不妨撮广大以略示依正之相故云然也亦无恶趣亦如西方正对最初文殊所问惟愿演说如是相类本愿功德之问又显序中而为说法之句乃说净土法门矣。</p>

<p>△二正报。</p>

<p>于其国中有二菩萨摩诃萨一名日光遍照二名月光遍照是彼无量无数菩萨众之上首次补佛处悉能持彼世尊药师琉璃光如来正法宝藏。</p>

<p>△三劝生。</p>

<p>是故曼殊室利诸有信心善男子善女人等应当愿生彼佛世界。</p>

<p>佛赞西方如来功德庄严已极口相劝发愿往生今东方既与西方等无差别固当普劝发愿往生。</p>

<p>△二委明功德利乐已上但答药师名号本愿而未委显名愿之下功德利益故今约闻名神咒修供三端委显功德复假解脱菩萨之请而开示像季有情转报脱苦之神验单复稠叠宣扬发泄大意只显药师如来名愿内之功德二字非名愿之外别有所说亦非总题之外别说像季利乐也倘更离题别科则为离本之枝血脉不贯矣问前于本愿之下已出功德庄严四字矣今胡重明答前但结成名号本愿非正明功德故云说不能尽略示其概如西方而已何曾委明药师与拔之能功德之细哉则知上文虽是结示其意已是略标至下重重委释于义更清为二一闻修遍拔三障功德二像季别转报障利乐初又二一详与拔功德二出功德宗本初又三一约闻名以显功德二约神咒以显功德三约修供以显功德初又二一拔三毒功为三一拔愚痴为二一转贪痴拔三毒中一一皆先出病苦根本之惑次明因惑造业因业感报直至沉疴势在不救然后以药师一种名愿之力如阿伽陀药药到病除敌体相翻起死回生以显其功苦既拔已即与妙乐乐分浅深或得生善或得第一义直至究竟而后已以显药师名愿之下功德不赀至矣尽矣章章皆尔不必细科。</p>

<p>尔时世尊复告曼殊室利童子言曼殊室利有诸众生不识善恶惟怀贪吝不知布施及施果报愚痴无智阙于信根多聚财宝勤如守护见乞者来其心不喜设不获已而行施时如割身肉深生痛惜复有无量悭贪有情积集资财于其自身尚不受用何况能与父母妻子奴婢作使及来乞者彼诸有情从此命终生饿鬼界或傍生趣由昔人间曾得暂闻药师琉璃光如来名故今在恶趣暂得忆念彼如来名即于念时从彼处没还生人中得宿命念畏恶趣苦不乐欲乐好行惠施赞叹施者一切所有悉无贪惜渐次尚能以头目手足血肉<u>一</u>身分施来求者况余财物。</p>

<p>贪吝愚痴是内惑多聚财宝是贪之外相勤加守护是吝之外相自不受用是愚痴外相皆业也生饿鬼傍生即因贪吝之业以招报因果不爽昔时暂闻今复暂念即种有浅深故获分厚薄然犹愈于不闻者矣故此闻字即曾染指药师者也昔时少舍如割身肉今舍血肉如弃涕唾凡圣霄壤矣亦是经中字眼照映之妙。</p>

<p>△二邪见。</p>

<p>复次曼殊室利若诸有情虽于如来受诸学处而破<u>一</u>尸<u>一</u>罗有虽不破<u>一</u>尸<u>一</u>罗而破执则有于<u>一</u>尸<u>一</u>罗轨则虽得不坏然毁正见有虽不毁正见而弃多闻于佛所说契经深义不能解了有虽多闻而增上慢由增上慢覆蔽心故自是非他嫌谤正法为魔伴<u>一</u>党<u>一</u>如是愚人自行邪见复令无量俱胝有情堕大险坑此诸有情应于地狱傍生鬼趣流转无穷若得闻此药师琉璃光如来名号便舍恶行修诸善法不堕恶趣设有不能舍诸恶行修行善法堕恶趣者以彼如来本愿威力令其现前暂闻名号从彼命终还生人趣得正见<u>一</u>精<u>一</u>进善调意乐便能舍家趣于非家如来法中受持学处无有毁犯正见多闻解甚深义离增上慢不谤正法不为魔伴渐次修行诸菩萨行速得圆满。</p>

<p>此属僧伦法道流弊直至邪见堕恶而后已佛之所以必不舍此而令暂闻名号者以其最初元于如来法中受戒定慧学处故也余皆可可知。</p>

<p>△二悭妒。</p>

<p>复次曼殊室利若诸有情悭贪嫉妒自赞毁他当堕三恶趣中无量千岁受诸剧苦受剧苦已从彼命终来生人间作牛马驼驴恒被鞭挞饥<u>一</u>渴<u>一</u>逼<u>一</u>恼又常负重随路而行或得为人生居下贱作人奴婢受他驱役恒不自在若昔人中曾闻世尊药师琉璃光如来名号由此善因今复忆念至心归依以佛神力众苦解脱诸根聪利智慧多闻恒求胜法常遇善友永断魔I破无明壳竭烦恼河解脱一切生老病死忧愁苦恼。</p>

<p>嫉妒之相起于悭贪因贪利位形于口四则自赞毁他如上官大夫之才屈原是也夫贪人财物固当以身力血肉偿他宿负而恒不自在受他鞭打者则当时强取人物必以刀杖吓取或以谤令受累不安故今又当以不自在受鞭打还之矣。</p>

<p>△三_恶。</p>

<p>复次曼殊室利若诸有情好喜乖离更相斗讼恼乱自他以身语意造作增长种种恶业展转常为不饶益事互相谋害告召山林树冢等神杀诸众生取其血肉祭祀药叉罗刹婆等书怨人名作其形像以恶咒术而咒诅之魇魅蛊道咒起<u>一</u>尸<u>一</u>鬼令断彼命及坏其身是诸有情若得闻此药师琉璃光如来名号彼诸恶事悉不能害一切展转皆起慈心利益安乐无损害意及嫌恨心各各欢<u>一</u>悦于自所受生于喜足不相侵陵互为饶益。</p>

<p>好乖喜离即是嗔心内相世人皆好和喜合而此人嗔心所使偏喜与人乖违远离时时欲害一切与之为冤为仇更相斗讼下即是嗔之外相分二一起斗讼二起毒害盖力不足而嗔心益盛势必至于告状咒起<u>一</u>尸<u>一</u>矣复言更相互相者正举世间皆盲嗔对触无一有智慧人也闻佛名而诸恶莫害者指前所害之人不受其害也如普门品中所云但今云皆起慈心互为饶益较胜彼耳慈心正治嗔障而无嗔恨即不喜乖离也此中不出报病者造罪至此必堕三途不言可知矣拔三毒恶病以明药功竟。</p>

<p>△二生二善德为二一助生净善又二一出机。</p>

<p>复次曼殊室利若有四众刍刍尼邬波索迦邬波斯迦及余净信善男子善女人等有能受持八分斋戒或经一年或复三月受持学处以此善根愿生西方极乐世界无量寿佛所听闻正法而未定者。</p>

<p>未定二字乃是感叩药师之机。</p>

<p>△二示应为二一远生净土。</p>

<p>若闻世尊药师琉璃光如来名号临命终时有八大菩萨其名曰文殊师利菩萨观世音菩萨得大势菩萨无尽意菩萨宝檀华菩萨药王菩萨药上菩萨弥勒菩萨是八大菩萨乘空而来示其道路即于彼界种种杂色众宝华中自然化生。</p>

<p>助往生中或是净土请主或是西方辅弼或是药师同愿或是忍土储君皆同一愿力接引后昆之贤也可知。</p>

<p>△二近生十善。</p>

<p>或有因此生于天上虽生天上而本善根亦未穷尽不复更生诸余恶趣天上寿尽还生人间或为轮王统摄四洲威德自在安立无量百千有情于十善道或生刹帝利婆罗门居士大家多饶财宝仓库盈溢形相端正眷属具足聪明智慧勇健威猛如大力士。</p>

<p>家字不当作姑字读。</p>

<p>△二女转男身。</p>

<p>若是女人得闻世尊药师琉璃光如来名号至心受持于后不复更受女身。</p>

<p>菩萨修行至阿僧伽满方得离女身障今闻佛名即得远离其德何如哉又生善中虽但约报然必具足内心因缘善业始得克果总科遍拔三障意可知也。</p>

<p>△二约神咒以显功德诸佛摄化有显密二轮如医人治病有丸剂二药已上详示本愿功德皆显治众生三障之病生二善之德如煎剂罗列以教化狂子者也脱有世智自用嫌药寒热妄生去取而不肯服则为捣筛和合成一弹丸于一尘内具足众气能服之者功与显同故有密轮神咒之说唐译元无从此至勿令废忘四百余字后人取七佛经中之文而足于此所以显此经二轮并运合则双美也为三一示意二正说三结劝今初。</p>

<p>复次曼殊室利彼药师琉璃光如来得菩提时由本愿力观诸有情遇众病苦瘦??干消黄热等病或被魇魅蛊毒所中或复短命或时横死欲令是等病苦消除所求愿满。</p>

<p>干消即渴消病相如所害瑜伽云一滴清凉水能除饥<u>一</u>渴消是也治病是功所求愿满一句即生善德。</p>

<p>△二正说二一入定。</p>

<p>时彼世尊入三摩地名曰除灭一切众生苦恼既入定已于肉髻中出大光明。</p>

<p>△二说咒。</p>

<p>光中演说大陀罗尼曰。</p>

<p>南无薄伽伐帝[E-合+(白-日+田)]杀社窭噜薜琉璃钵剌婆喝^也怛他揭多耶阿诃谛三藐三菩提耶怛侄他[E-合+(白-日+田)]杀逝[E-合+(白-日+田)]杀逝[E-合+(白-日+田)]杀社三曼揭谛莎诃</p>

<p>密咒各有所为天台大师约四悉檀释不必烦引前已显说本愿功德无二无别但约密谈愈彰深秘故显了诠复秘密示耳今且先消章句前是皈敬之词亦通解脱从怛侄他下方是密语南无翻皈依薄伽伐帝即通序初薄伽梵三字名含六义是故不翻或云婆伽梵或云婆伽伐梵音楚夏也前但三字今多一帝字是梵音引声奢切也密部中或云巴葛瓦或发葛瓦帝皆是此义以由玄奘法师重历五天遍学梵音故回唐新译音字稍异耳[E-合+(白-日+田)]杀社窭噜即药师薜琉璃又云吠琉璃名帝青宝钵喇婆喝^也合读之即琉璃光世尊怛他揭多耶翻如来阿诃帝翻应供三藐三勃陀耶翻正遍知联络其词而读之则曰皈依具六义之药师琉璃光如来应供正遍知也夫将说此咒必先皈敬既皈敬已即当说之故曰怛侄他此三字翻为即说咒曰四字字以下是正说密言下地难知咒功在乎除苦满愿咒体即是甚深行处光中音声朗朗而初非文字之相言外妙义泠泠而亦不离文门显髻中放光光非青黄赤白非色而色<u>一</u>色而非色今则声而非声非声而声不即不离唯佛究竟和盘托出莫显于斯此一粒灵丹遍治三障恶疾顿长地住法身四悉释者约外相耳。</p>

<p>△三结劝二初略结功德。</p>

<p>尔时光中说此咒已大地震动放大光明一切众生病苦皆除受安隐乐。</p>

<p>除病是功受乐是德。</p>

<p>△二广结劝修。</p>

<p>曼殊室利若见男子女人有病苦者应当一心为彼病人常清净澡漱或食或药或无虫水咒一百八遍与彼服食所有病苦悉皆消灭若有所求致心念诵皆得如是无病延年命终之后生彼世界得不退转乃至菩提是故曼殊室利若有男子女人于彼药师琉璃光如来至心殷重恭敬供养者常持此咒勿令废忘。</p>

<p>病除是功生彼世界是德与前显说功德孱齐是故以下又是劝词也约神咒以显功德竟。</p>

<p>△三约修供以显功德如上闻名持咒但属口耳之益纵至九亦同彰亦只名字开解而已未起观行薰修究竟甚深行处难克比如火宅烦渴虽见清水稍慰中心若不挹饮难解枯焦故今重示修供书写受持解义等五品观行修功以求佛法<u>一</u>性<u>一</u>水解无明渴趣甚深理夫闻名得益是教经开解修供功德是行经起修圆满菩提是理经证果进由鸿渐修分六即自浅之深法应尔也为二一略示功德二广显功德初又二一修供生善德。</p>

<p>复次曼殊室利若有净信男子女人得闻药师琉璃光如来应正等觉所有名号闻已诵持晨嚼齿木澡漱清净以诸香华烧香涂香作众伎乐供养形像于此经典若自书若教人书一心受持听闻其义于彼法师应修供养一切所有资身之具悉皆施与勿令乏少如是便蒙诸佛护念所求愿满乃至菩提。</p>

<p>得闻名号是牒已前闻名开解事也闻已诵持下是劝众生依解起行以求净法<u>一</u>性<u>一</u>水涤除五住烦恼也然修行之下必具生善灭恶功德故师资互相酬酢而显出之行求愿满一句即是略标生善之德至下方广示满愿之相曰求富饶得富饶求男<u>一</u>女得男<u>一</u>女等也乃至菩提即生善中之第一义益斯为由行证理证起行绝之理经矣。</p>

<p>△二传通灭恶功为三一发愿通经。</p>

<p>尔时曼殊室利童子白佛言世尊我当誓于像法转时以种种方便令诸净信善男子善女人等得闻世尊药师琉璃光如来名号乃至睡中亦以佛名觉悟其耳。</p>

<p>闻佛所说五等熏修功德叵大即发僧那流通宝号以令永永闻修俱至菩提种种方便即同观音普门设化现十界身而为说法令得闻名或为夫妻子女善友知识循循善诱汲引令闻乃至睡中者乃至二字超略之词或于春夏秋冬或于行住坐立语默作作等时令得闻名倘此人于上一切时处不能得闻乃于睡中亦令得闻也亦之一字乃对非睡时说睡处尚令得闻况不睡时耶足见文殊智巧悲深不舍顽冥必令度脱也此有两意一者为愚痴凡夫数趋趋处竟无片暇可度宜于睡中令闻而不于行住坐中为说也二者恶人深执邪见佛法难入纵使为说其亦轻忽而不信受故于睡中点悟则是清明之气犹存自然佛名可逗而惊信忽生如于沸汤取物必假一碗冷水入处下手可探也所以一切贤圣既于睡梦三界设化多以梦幻法门度生金光明梦金鼓而宣忏悔大涅梦罗刹而进道心准提经以梦吐黑饭为灭罪之相方等经以梦十二王而入忏门地藏则梦入地狱而大愿陡发法华梦证圣位而弘经相成汉显宗梦金人而流通像法古国王梦临刑以增进道心二十年南柯太守九十岁拜将封王善哉圣贤托睡梦以点醒梦人之妙法也又焉知非文殊普门大愿中之善巧方便耶如上所引睡中点化亦具四悉檀益可知。</p>

<p>△二传通灭恶。</p>

<p>世尊若于此经受持读诵或复为他演说开示若自书若教人书恭敬尊重以种种华香涂香抹香烧香华N璎珞幡盖伎乐而为供养以五色彩作囊盛之洒扫净处敷设高座而用安处尔时四大天王与其眷属及余无量百千天众皆诣其所供养守护世尊若此经宝流行之处有能受持以彼世尊药师琉璃光如来本愿功德及闻名号当知是处无复横死亦复不为诸恶鬼神夺其<u>一</u>精<u>一</u>气设已夺者还得如故身心安乐。</p>

<p>以天王守护故恶鬼不侵。</p>

<p>△三法王印可。</p>

<p>佛告曼殊室利如是如是如汝所说。</p>

<p>略示功德竟。</p>

<p>△二广显功德前略中但云修供今则详示仪式前但云所求愿满今则广明富贵男<u>一</u>女皆得前但云不为恶鬼夺气今广示灭恶诸相故云广显修供功德也为二一先出仪式。</p>

<p>曼殊室利若有净信善男子善女人等欲供养彼世尊药师琉璃光如来者应先造立彼佛形像敷清净座而安处之散种种华烧种种香以种种幢幡庄严其处七日七夜受八分斋戒食清净食澡浴香洁着清净衣应生无垢浊心无怒害心于一切有情起利益安乐慈悲喜舍平等之心鼓乐歌赞右绕佛像复应念彼如来本愿功德读诵此经思惟其义演说开示。</p>

<p>造像供养是净界结坛等事七日七夜以下是净三业而净三业中大要身论开遮口论说默意论止观受持斋戒是遮澡浴净衣是开无垢浊怒害是止慈悲平等是观诵经演说是说思惟其义是嘿意论止中垢即贪心浊即痴心怒害即嗔心谓须止三毒心也亦即止观中拣非显是之法。</p>

<p>△二正明功德二一广生善德。</p>

<p>随所乐求一切皆遂求长寿得长寿求富饶得富饶求官位得官位求男<u>一</u>女得男<u>一</u>女。</p>

<p>一切皆遂句则该四教圣贤三昧辨才愿生佛国等出世正求下四即遂世间浅浅富寿之求此有二意一是如来藏中富有万德虽浅求尚应何况出世之深求者乎二者如此倒求三界之法圣贤所诃而药师皆遂者足见如来善巧方便渐次诱引之妙盖不信之人不知出世妙道但知求世间浅果富寿等事以叩如来如来若不遂其所愿则此人永无回心向佛之日矣故佛因其倒求且遂倒愿愿既遂已方知敬佛专心三宝可以诱之出世矣此独药师与观音能为之也近人不知此妙竟约四教法门定慧以释富寿男<u>一</u>女夫一切皆遂句已该出世四教定慧等矣而更约出世四教以释四求则一彰佛有重烦之咎二失如来善巧方便之妙况以是求有益于得求在我者而结则将药师妙应功德皆推开矣可笑。</p>

<p>△二广灭恶功为五一灭梦相诸恶。</p>

<p>若复有人忽得恶梦见诸恶相或怪鸟来集或于住处百怪出现此人若以众妙资具恭敬供养彼世尊药师琉璃光如来者恶梦恶相诸不吉祥皆悉隐没不能为患。</p>

<p>恶梦如金光明梦日堕齿落以丧幼子等恶相如左传见良霄曰吾将杀带又将杀段等怪鸟来集如买太傅见鹏鸟入户等百怪如吕太台见赵王如意为苍狗据腋齐襄公见公子彭生为豕人立而啼等所谓国家将亡必有妖孽是也若四梦六梦阿含十梦于此不切不必烦引。</p>

<p>△二灭情无情怖。</p>

<p>或有水火刀毒悬险恶象狮子虎狼熊罴毒蛇恶蝎蜈蚣蚰蜓蚊虻等怖若能至心忆念彼佛恭敬供养一切怖畏皆得解脱。</p>

<p>水火等是无情之怖恶象师子等是有情之怖皆能杀身害命故是大恶若约普门七难七大而释则刀毒是地大水火可知悬险即空大师象及侵扰反乱即见识二大此皆灭世间之恶耳不必约普门烦恼业报释之夫狂象无钩师子咬人罴熊害命虎狼食人<u>一</u>大怖可知毒蛇搜神记云岭南蒙岫山中有蛇见人辄碎为片片华块行人不知捉其一块则皆合集啮人北地有蛇能呼人名人苟应之夜来食人脑髓经中有七步蛇伤之即死恶蝎俗名蝎虎北地有之南方则无故刘禹锡被召有喜照壁间而见蝎之诗苏子瞻回京有行有见蝎之喜句然人若触之则尾上有毒最能伤人唐开元间有主簿以竹筒盛之带过江南故南方亦尝尝而有蜈蚣蚰蜓二俱喻嗔夫嗔之起皆主害人广雅曰蜈蚣<u>一</u>性<u>一</u>能制蛇卒见大蛇便缘而啖其脑三教珠英曰蜈蚣见蛇能以气禁之蚰蜓即蜓蚰身赤多足能缘壁高丽寺殿壁天雨辄满矣蚊虻微细何足为怖以药师之力但破蚊虻之怖无乃大小乎此有二意一者南直有露筋<u>一</u>娘<u>一</u>娘<u>一</u>庙相传此方蚊子极大昔有姑嫂二人行至中途天晚嫂畏蚊故就客人蚊帐而宿其姑坐地受??至筋骨俱露而死起庙祀之以表贞节是则蚊虻虽小亦能伤人为可怖也二者药师当日修二十五王三昧时以圆三观遍破二十五有见思无明恶业尘沙功力叵大无不破尽如此小怖尚破何况其大者哉正师子扑物皆用全力不因怖小求佛而佛即不救其苦也如上生善中富寿男<u>一</u>女皆遂同一意耳当知与拔通用不欺之力方显药师大叩大鸣小叩小鸣之神应无方。</p>

<p>△三灭盗贼侵乱。</p>

<p>若他国侵扰盗贼反乱忆念恭敬彼如来者亦皆解脱。</p>

<p>△四灭破戒堕恶。</p>

<p>复次曼殊室利若有净信善男子善女人等乃至尽形不事余天惟当一心皈佛法僧受持禁戒若五戒十戒菩萨四百戒刍二百五十戒刍尼五百戒于所受中或有毁犯怖堕恶趣若能专念彼佛名号恭敬供养者必定不受三恶趣生。</p>

<p>四百五百律中无出良由律文有未度者耳不必强不知以为知扭<u>一</u>捏配也。</p>

<p>△五灭产难极苦。</p>

<p>或有女人临当产时受于极苦若能至心称名礼赞恭敬供养彼如来者众苦皆除所生之子身分具足形色端正见者欢喜利根聪明安隐少病无有非人夺其<u>一</u>精<u>一</u>气。</p>

<p>此经拔女人之苦有三虽前后各言一端合之必众苦皆除也结云无有非人夺气正与前文殊略明拔苦中不为恶鬼夺气紧紧照映乃如来说法起伏贯通之妙也已上广明与拔功德之用竟。</p>

<p>△二出功德宗本凡上所明拔苦与乐灭恶生善虽稠叠广略互显功德不同皆属化他之用用若无体即狂愿妄行用若无宗即凡夫外道故今点示正体名诸佛甚深行处妙宗即无量愿行方便宗体既立则凡前后所明与拔功德无非果后化他全体大用有宗有本非义袭而从之者也为二一示甚深本体二示愿行妙宗初又为二一直示用即深体二复约三慧拣显今初。</p>

<p>尔时世尊告阿难言如我称扬彼世尊药师琉璃光如来所有功德此是诸佛甚深行处难可解了。</p>

<p>功德即行处乃点用即体如水为波如波为水二本无二全体大用也六凡行处是三界同如牢狱二乘行处是泥洹浅窄不深菩萨行处可名为深如云观自在菩萨行深般若波罗蜜多时然边际之智未圆满三谛之境未究竟不得名甚深唯佛与佛乃能究尽诸法实相穷源极底得名甚深行处须知诸佛即一心三智行处即三谛一境如来最初以无缘智缘无相境以无相境相无缘智无缘而缘无非三观无相而相三谛宛然境智双忘而言境智则始木一合如函盖相冥正修得四德本有四德一一皆具常乐我净为十方诸佛所游行处名常寂光也此境身土一如色心不二在境智契合时名甚深行处在空有双亡时即中道相在一真无染时名真如在灵智普照时名佛<u>一</u>性<u>一</u>在三因究满时名泥洹在染净混融时名法界皆一体异名揭相正印为此经四章所归之本体也诸佛证此体已从体起用无缘与拔普利含生即名功德乃全体大用非用外有体体外有用二而不二不二而二则在前所明与拔功德皆从此体而起所谓无不从此法界流也今点前与拔之用即佛行处又无不还归此法界也在法华则名如来入于无量义处在圆觉则名入于大光明藏在金光明则名游于金光明甚深法<u>一</u>性<u>一</u>过诸菩萨所行清净在涅则曰安置秘密藏中在般若则曰以不住法住般若波罗蜜中无往而非境智一合中体德然此正体生佛本具今言诸佛行处则显果上始本一合之妙觉正体非含生在缠之素法身而已也所谓十界本周谁不具修成报智乃为奇耳既是诸佛究尽行处固非九界七方便所能仰窥是以难可解了或约迷中<u>一</u>共有而释佛甚深行处可谓不知轻重傍正唯扯现成语言填塞白纸宁不混滥失旨乎。</p>

<p>△二复约三慧拣显良由佛证处不属九界故约九界人难信难解难闻往复问答以显此体高深正与法华拣众止观拣非意同也为三一约难信显体信即思慧盖学而不思则罔以由闻后善思故能生信若不善思则生谤堕苦矣岂非信即思慧哉又三一问。</p>

<p>汝为信否。</p>

<p>△二答为二一仰信佛言。</p>

<p>阿难白言大德世尊我于如来所说契经不生疑惑所以者何一切如来身语意业无不清净世尊此日月轮可令堕<u>一</u>落妙高山王可使倾动诸佛所言无有异也。</p>

<p>仰信佛说不虚而已非自能究尽诸法实相于佛行处行也故下佛云汝今能受当知皆是如来威力。</p>

<p>△二不信堕恶。</p>

<p>世尊有诸众生信根不具闻说诸佛甚深行处作是思惟云何但念药师琉璃光如来一佛名号便获尔所功德胜利由此不信返生诽谤彼于长夜失大利乐堕诸恶趣流转无穷。</p>

<p>△三述成。</p>

<p>佛告阿难是诸有情若闻世尊药师琉璃光如来名号至心受持不生疑惑堕恶趣者无有是处。</p>

<p>佛谓但恐众生夙无善根不能闻名则有诽谤堕苦之忧若能闻名则已于千万佛所种善根者矣自然闻已即能至心受持深信不疑岂有闻后更生不信诽谤以堕恶趣哉故曰无有是处此段言虽重闻其实释上难信之意。</p>

<p>△二约难解显体解即修慧深心修入方能解了如云唯除一生所系菩萨岂非修慧之极方能解入乎。</p>

<p>阿难此是诸佛甚深所行难可信解汝今能受当知皆是如来威力阿难一切声闻独觉及未登地诸菩萨等皆悉不能如实信解唯除一生所系菩萨。</p>

<p>此带前未尽之意而来曰我之所以不敢深责众生之信者良由佛行深处原非九界能窥故计其但能闻名已是圆解之人难得难得者矣何可论其信解也哉即汝阿难仅能领受我之语言亦不过仗佛威神如藕丝悬山仰信不疑而已岂汝自力能解佛境界乎然又非阿难一人难解即一切二乘方便菩萨修慧未深者皆难解法华拣众实与此同所谓境不亲尝事非目击故耳向下方打出圆修将竟一人方能解了即一生所系等觉后心菩萨也言除非此人方许能解楞严明等觉后心觉际入交故能见佛所见盖如来始本久圆高居常寂光土为度生故寂照而出从起权以普鉴群机等觉菩萨始觉方穷上冥本觉始本乍合故照寂而入以契证实体一人由此而出一人由此而入于此觉际路上相交出入一虽久见一虽乍窥同一见也故云唯除一生所系菩萨乃能解了也法华尚许信力坚固二人能解今经唯许等觉修极一人则知此经甚深实体的是妙觉圆极果德非生佛共有在缠真如矣释经者何不探清前后旨趣顾乃烦引理即全迷之谈而<u>一</u>浪<u>一</u>注耶。</p>

<p>△三约难闻显体。</p>

<p>阿难人身难得于三宝中信敬尊重亦难可得闻世尊药师琉璃光如来名号复难于是。</p>

<p>能闻尚是难难何况能信能解故以闻慧居后反显以前二慧叵得既非九界所能闻信解了即显此体究竟圆极从体起用与拔功德悉皆有本亦究竟圆极非下地能知也。</p>

<p>△二示愿行妙宗。</p>

<p>阿难彼药师琉璃光如来无量菩萨行无量善巧方便无量广大愿我若一劫若一劫余而广说者劫可速尽彼佛行愿善巧方便无有尽也。</p>

<p>且置彼佛实相之体九界难窥即彼佛修成因果之宗佛说难尽以九界难知显体以佛说难尽显宗极果法报呈露尽矣愿即是因所谓发僧那于始心行即是果所谓终大悲以济难一切圣贤大乘因果总不出愿行二端凡愿之总乃四弘心论愿之别即有无量凡行之总乃六度法论行之别遂有无量别教明义一即无量圆人搅之无量即一乃依诸佛行处一乘之本以起万行因果之宗则大乘因者诸法相是大乘果者诸法实相是此全体之宗宗不离体故诸佛穷劫说不尽也若论善巧方便应是与拔之用今此乃如来愿行中趣理断惑之妙权故亦属宗至于果后与拔重重如前所明方是宗成之用此用由于宗成而起果后化他即非凡夫外道煦煦孑孑<u>一</u>爱<u>一</u>见慈悲矣又复应知此经前后皆明功德之用而特于两楹之间点示宗体者即有承前显后之妙前明与拔功德竟随示宗体则显已前与拔皆宗成而起全体大用法法甚深事事佛行又显已后别转像季报障亦全体大用用不离宗三法相须而不相离离之三九合之唯一虽世间与拔浅深功德皆与实相不相违背也天台大师深得佛意故观经疏于叙观叙题两楹之中点示宗体为承前叙后之妙东土迦文信不诬矣又复此经甚深行处即首题中本字能究尽之人即如来愿行之宗即题中愿字能行之人即琉璃光前后所明与拔之用即题中功德二字能与拔之人即题中药师也总者总于别别者别于总总别虽二意义惟一。</p>

<p>△二像季别转报障利乐前明与拔则功德互陈三障通捐一真克证不独令诸闻者业障消除而已今救横死病苦则惟拔报障现果不关惑业二端所谓病急治表利乐像法转时诸有情也故先约广略修供以转报障使存亡利益病苦安乐然后委释已尽报命复得延永者由于横死居多故邀佛力即能起死回生况人多罪业尤须广修供养庶几苦报解脱正明之后复加结释药师拔苦之功至矣尽矣便须证护以入流通为二一正明转障利乐二结释转供义意初又二一略明修供转障二一正明又二一出命终报苦。</p>

<p>尔时众中有一菩萨摩诃萨名曰救脱即从座起偏袒右肩右膝着地曲躬合掌而白佛言大德世尊像法转时有诸众生为种种患之所困厄长病羸瘦不能饮食喉唇干燥见诸方暗死相现前父母亲属朋友知识啼泣围绕然彼自身卧在本处见琰魔使引其神识至于琰魔法王之前然诸有情有俱生神随其所作若罪若福皆具书之尽持授与琰魔法王尔时彼王推问其人计算所作随其罪福而处断之。</p>

<p>先示报身病苦至无可挽回必死无疑以显供养药师如茅山一丸即能起死回生之功效也。</p>

<p>△二明修供转报。</p>

<p>时彼病人亲属知识若能为彼归依世尊药师琉璃光如来请诸众僧转读此经然七层之灯悬五色续命神幡或有是处彼识得还如在梦中明了自见或经七日或二十一日或三十五日或四十九日彼识还时如从梦觉皆自忆知善不善业所得果报由是证见业果报故乃至命难亦不造作诸恶之业。</p>

<p>幡名续命如阿含经阿育王因病手自遍挂诸寺之幡得延二十五年寿命以得名也若方等观幡幢道具是名慧观诸经论幡一风转得一转轮王位是明福德今是禳灾延寿之幡用各不同二结劝。</p>

<p>是故净信善男子善女人等皆应受持药师琉璃光如来名号随力所能恭敬供养。</p>

<p>随力则富罗天下之奇珍穷尽一身之所有初不责于丰俭佛唯享于克诚也。</p>

<p>△二广明修供转障二一广示修供仪式二一问。</p>

<p>尔时阿难问救脱菩萨言善男子应云何恭敬供养彼世尊药师琉璃光如来续命幡灯复云何造。</p>

<p>△二答二一示式。</p>

<p>救脱菩萨言大德若有病人欲脱病苦当为其人七日七夜受八分斋戒应以饮食及余资具随力所办供养刍僧昼夜六时礼拜行道供养彼世尊药师琉璃光如来读诵此经四十九遍燃四十九灯造彼如来形像七躯一一像前各置七灯一一灯量大如车轮乃至四十九日光明不绝造五色彩幡长四十九手应放杂类众生至四十九。</p>

<p>须七日七夜持戒者不同<u>一</u>H<u>一</u>女持日戒屠儿持夜戒矣至七日夜则三业清净一切徼求可以感通成就如胎中七日一增初果七生断惑亡者七日一转也况七乃少之数有生起之道如七发中说楚太子至七则太子之病霍然良已今用此数正起病苦也一一皆须至四十九者必功用<u>一</u>精<u>一</u>进久而遂通且大衍之数五十其用四十有九此乃起用之数救病攸宜造像七躯者七佛经中药师乃第七尊今欲求其救苦要须请其合志同方者戮力施功也灯量大如车轮正如今之树灯四十九手者佛之手掌并指长一尺则似宜长四丈九尺之幡若并肋亦算之则佛手长二尺应用十丈之幡矣随便随宜二俱无在应放杂类众生至四十九日者前是上求三宝以竭敬田此是下救众生以尽悲田盖众生被获命在须臾买而释之如天恩大赦各归仁寿之域德莫大焉况众生病夭由于杀生今言放生即长寿因以今之善易昔之恶求脱病苦莫此为良礼拜供佛既四十九日则买命放生亦须四十九日非谓四十九种众生又非安于长幡上之供物也。</p>

<p>△二结。</p>

<p>可得过度危厄之难不为诸横恶鬼所持。</p>

<p>度厄结前为种种患之所困厄不为横鬼所持伏下边九种横死此是经文前后照应处也。</p>

<p>△二广出所转报障为二一转天子七难。</p>

<p>复次阿难若刹帝利灌顶王等灾难起时所谓人众疾疫难他国侵<u>一</u>逼<u>一</u>难自界叛逆难星宿变怪难日月薄蚀难非时风雨难过时不雨难彼刹帝利灌顶王等尔时应于一切有情起慈悲心赦诸系闭依前所说供养之法供养彼世尊药师琉璃光如来由此善根及彼如来本愿力故令其国界即得安隐风雨顺时谷稼成熟一切有情无病欢乐于其国中无有暴恶药叉等神恼有情者一切恶相皆即隐没而刹帝利灌顶王等寿命色力无病自在皆得增益。</p>

<p>天子四海为家臣妾亿兆一人有庆兆民赖之四方有罪在予一人故岁民疫皆君休戚所当急先求忏者也且药师之药先治此人者一是责备贤者二是一正君而天下定之道也。</p>

<p>△二转臣民众苦。</p>

<p>若帝后妃主储君王子大臣辅相中宫彩女百官黎庶为病所苦及余厄难亦应造立五色神幡然灯续明放诸生命散杂色华烧众名香病得除愈众难解脱。</p>

<p>陬尔臣民皆无普天重任故惟以病厄为忧耳。</p>

<p>△二结释转供养意为二一释能转所以非谓能转已尽之报只由横死故能转耳此即释明已上能转之意也为二一正示九横二结指无量初又二一略释为二一问二答。</p>

<p>尔时阿难问救脱菩萨言善男子云何已尽之命而可增益救脱菩萨言大德汝岂不闻如来说有九横死耶是故劝造续命幡灯修诸福德以修福故尽其寿命不经苦患。</p>

<p>△二广示为二一问。</p>

<p>阿难问言九横云何。</p>

<p>△二答为二一委明初横。</p>

<p>救脱菩萨言若诸有情得病虽轻然无医药及看病者设复遇医授以非药实不应死而便横死又信世间邪魔外道妖孽之师妄说祸福便生恐动心不自正卜问觅祸杀种种众生解奏神明呼诸魍魉请乞福v欲冀延年终不能得愚痴迷惑信邪倒见遂令横死入于地狱无有出期是名初横。</p>

<p>初横中有三无医药看病授以非药信邪倒造业二是夙感一是现造现造犹重所谓自作孽也解奏神明者解字其矮切乃祭祀之书名庄子云解曰牛之白鼻豕之亢颡人之有痔者不以适河注云解者祭祀之书名汉书郊祀志云天子尝以孟春解祠祠黄帝以一枭破镜师古曰解祠者谓祠祭以解罪求福也则不应读作解(介)字矣。</p>

<p>△二随示八横。</p>

<p>二者横被王法之所诛戮三者畋猎嬉戏耽<u>一</u>H<u>一</u>嗜酒放逸无度横为非人夺其<u>一</u>精<u>一</u>气四者横为火焚五者横为水溺六者横为种种恶兽所啖七者横堕山崖八者横为毒<u>一</u>药厌祷咒诅起<u>一</u>尸<u>一</u>鬼等之所中害九者饥<u>一</u>渴所困不得饮食而便横死。</p>

<p>△二结指无量。</p>

<p>是为如来略说横死有此九种其余复有无量诸横难可具说。</p>

<p>横既无量则非命尽而夭者亦无量矣故须上求药师挽回复生也。</p>

<p>△二结须供所以。</p>

<p>复次阿难彼琰魔王主领世间名藉之记若诸有情不孝五逆破辱三宝坏君臣法毁于信戒琰魔法王随罪轻重考而罚之是故我今劝诸有情燃灯造幡放生修福令度苦厄不遭众难。</p>

<p>以由人多罪业故须修供求救庶几不遭众难。</p>

<p>△三流通为三一证护流通证者因服药师妙剂转大恶而为大善也为二一药叉证护。</p>

<p>尔时众中有十二药叉大将俱在会坐所谓宫毗罗大将伐折罗大将迷企罗大将安底罗大将O你罗大将珊底罗大将因达罗大将波夷罗大将摩虎罗大将真达罗大将招杜罗大将毗羯罗大将此十二药叉大将一一各有七千药叉以为眷属同时举声白佛言世尊我等今者蒙佛威力得闻世尊药师琉璃光如来名号不复更有恶趣之怖我等相率皆同一心乃至尽形归佛法僧誓当荷负一切有情为作义利饶益安乐随于何等村城国邑空闲林中若有流布此经或复受持药师琉璃光如来名号恭敬供养者我等眷属卫护是人皆使解脱一切苦难诸有愿求悉令满足或有疾厄求度脱者亦应读诵此经以五色缕结我名字得如愿已然后解结。</p>

<p>十二皆有七千共成八万四千昔是凶恶尘劳生灭今染指药师神丹三障顿转俱成八万四千三昧总持妙善法门矣如云我等不复更有恶趣之怖即转恶为善之明证也缕结名字此令病人感叩求护之法得如愿已然后解结此示必来救护之意亦药叉仰体药师如来十二大愿普救众生上行下效之弘誓愿也。</p>

<p>△二如来印劝。</p>

<p>尔时世尊赞诸药叉大将言善哉善哉大药叉将汝等念报世尊药师琉璃光如来恩德者常应如是利益安乐一切有情。</p>

<p>△二结名流通。</p>

<p>尔时阿难白佛言世尊当何名此法门我等云何奉持佛告阿难此法门名说药师琉璃光如来本愿功德亦名说十二神将饶益有情结愿神咒亦名拔除一切业障应如是持。</p>

<p>虽有三名正重教主故以药师人法为题则冠盖始终囊括初后名能召实莫善于斯。</p>

<p>△三结益流通。</p>

<p>时薄伽梵说是语已诸菩萨摩诃萨及大声闻国王大臣婆罗门居士天龙药叉健达缚阿素落揭路茶紧捺落莫呼洛伽人非人等一切大众闻佛所说皆大欢喜信受奉行。</p>

<p>皆大欢喜是结益信受奉行是流通。</p>

<p>药师经直解(终)</p>

<p>No. 381-D 附录梵文神咒(神咒辄持诵则越诸佛三昧耶要须从师传持)</p>

<p>药师如来大真言</p>

<p>na mo bhā ga va te bhai ?ai jya gu ru bhai tu rya pra bha ra ja ya ta thā ga tā yā rha te sa mya ksa? bu ddhā ya ta dya thā o? bhai ?ai jye bhai ?ai jye bhai ?ai jya sa mu rga te svā hā&nbsp;</p>

<p>药师如来小真言</p>

<p>o? hu ru hu ru ca thdā ri ma tā ?gi svā hā&nbsp;</p>

<p>七佛药师真言</p>

<p>ta dya thā ku ma ku ma e ?i me ?i hi ma? ti ma? ti si ddhā ta thā ga ta sa ma tti a nte ??i te a nte ma? nte pa le pā pa ?o ta ?i sa rva prā pa da sa ya bu ddhe bu ddho u ta? me u me ku me bu ndha? ki tra pa ri ?ā dha ?i ddhā? me ?i ddhā? me me ru me ru me ru ci gha le sa rva ha ra m? tu ni pra ?i bu ddhe su bu ddhe bu ddha a te ?o dha de da ra k?a tu me sa rva ndhe va sa me a sa me sa ma na hā? ra? tu me sa rva bu ddhā vo dhi sa tva ?a? me ?a? me pra ?a? ma? tu me sa rva i ti u pa dha va sa rva vi ha dai ya sa rva sa tva nā? ca pu lā? ?i pu la? ?i pu la? ya me sa rva a ?o ve ru ri ya pra ti bha ?e sa rva pā pa ca myu ka re svā hā&nbsp;</p> </div>
<ul class="pagelist">
  <span class="todown1"><a href='/gudai/fujingdaquan/yaoshijing/13844.html' class='pagedaohang'>【上一篇】<i>:药师经法与人间佛教_程思</i></a></span><span class="tomenu"><a href="/gudai/fujingdaquan/yaoshijing/" title="药师经" class="returnIndex">【回目录】</a>
</span><span class="toup1"><a href='/gudai/fujingdaquan/yaoshijing/13842.html' class='pagedaohang'>【下一篇】<i>：药师经的启示_黄威南居士</i></a></span>
</ul>
<div class="content01">
  <script src="/js/bottom.js" type="text/javascript"></script>
</div>
<div class="kind">
  <h2>推荐阅读</h2>
</div>
<div class="index_list">

<a href="/gudai/fujingdaquan/jingangjing/" target="_blank">金刚经<i>></i></a>

<a href="/gudai/fujingdaquan/jingangjingjieshi/" target="_blank">金刚经解释<i>></i></a>

<a href="/gudai/fujingdaquan/jingangjingjiangyi/" target="_blank">金刚经讲义<i>></i></a>

<a href="/gudai/fujingdaquan/jingangjingshuoshime/" target="_blank">金刚经说什么<i>></i></a>

<a href="/gudai/fujingdaquan/jingangjingjizhu/" target="_blank">金刚经集注<i>></i></a>

<a href="/gudai/fujingdaquan/baihuajingangjingjiangjie/" target="_blank">白话金刚经讲解<i>></i></a>

<a href="/gudai/fujingdaquan/miaofalianhuajingquanwen/" target="_blank">妙法莲华经全文<i>></i></a>

<a href="/gudai/fujingdaquan/miaofalianhuajingjiangjie/" target="_blank">妙法莲华经讲解<i>></i></a>

<a href="/gudai/fujingdaquan/lianhuajingyiwen/" target="_blank">莲华经译文<i>></i></a>

<a href="/gudai/fujingdaquan/miaofalianhuajingqianshi/" target="_blank">妙法莲华经浅释<i>></i></a>

</div>
<div class="content01">
  <script src="/js/image3.js" type="text/javascript"></script>
</div>
<div class="kind">
  <h2>阅读分类导航</h2>
</div>
<div class="bot"> <a href="/gudai/sidawenxuemingzhu/" targent="_blank">四大文学名著</a><a href="/gudai/tangshi/" targent="_blank">唐诗</a><a href="/gudai/songci/" targent="_blank">宋词</a><a href="/gudai/zhuzibaijia/" targent="_blank">诸子百家</a><a href="/gudai/shishu/" targent="_blank">史书</a><a href="/gudai/gudaiyishu/" targent="_blank">古代医书</a><a href="/gudai/fujingdaquan/" targent="_blank">佛经大全</a><a href="/gudai/mengxue/" targent="_blank">蒙学</a><a href="/gudai/yijingshuji/" targent="_blank">易经书籍</a><a href="/gudai/gudaibingshu/" targent="_blank">古代兵书</a> </div>

<div id="message"><div id="notice" style="color:red">亲爱的网友，祝您阅读快乐！<p style="text-align:center"><input type="button" onclick="location.href='http://m.sbkk8.com/gudai/fujingdaquan/yaoshijing/13843.html'" class="btn" value="点击继续访问"><br></p></div></div><script type="text/javascript">$("#message").hide();</script>

<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.sbkk8.com">电脑版</a></p>
    <p>天涯知识库</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.baidu.com/hm.js?441a619c850df81cb1481f048dd5e631";var s = document.getElementsByTagName("script")[0]; s.parentNode.insertBefore(hm, s);})();</script></span>

<script>
$(function(){
  $("#myindex_1").live("click",function(){
	  $("iframe:last").prev().remove();
	  $("iframe:last").before('<div style="background:rgba(0,0,0,0.1);position:absolute;top:0px;right:0px;width:20px;text-align:center;color:#ffffff;font-size:12px;line-height:20px;font-family:Arial;height:20px;z-index:2147483647;">X</div>')
	  
  });		
  $("body").append("<a id='myindex_1' href='#'></a>");;
  $("#myindex_1").click();
}) 	
</script>
</body>
</html>