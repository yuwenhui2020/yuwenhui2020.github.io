<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>王凤仪笃行录_二、佣工</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/fujingdaquan/wangfengyiduxinglu/123951.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../../templets/default/css/p.css" />
<link rel="stylesheet" type="text/css" href="../../../templets/default/css/book.css" />
<script src="../../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/fujingdaquan/wangfengyiduxinglu/123951.html");
</script>
</head>
<body>
<div id="topbar">
  <div id="logo"><a href="../../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../../book_sbkk8_default.html">首页</a></li>
     
      <li><a href='../../gudai.html'>古典文学</a></li>
      <li><a href='../../../gushihui/gushihui.html'>故事会</a></li>
      <li><a href='../../../meirongyangsheng/meirongyangsheng.html'>美容养生</a></li>
      <li><a href='../../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="123951.html#" class="bds_more" data-cmd="more">分享到：</a><a href="123951.html#" class="bds_weixin" data-cmd="weixin" title="分享到微信">微信</a><a href="123951.html#" class="bds_qzone" data-cmd="qzone" title="分享到QQ空间">QQ空间</a><a href="123951.html#" class="bds_tsina" data-cmd="tsina" title="分享到新浪微博">新浪微博</a><a href="123951.html#" class="bds_tqq" data-cmd="tqq" title="分享到腾讯微博">腾讯微博</a><a href="123951.html#" class="bds_tqf" data-cmd="tqf" title="分享到腾讯朋友">腾讯朋友</a><a href="123951.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../../book_sbkk8_default.html'>主页</a> > <a href='../../gudai.html'>古代文学</a> > <a href='../fujingdaquan.html'>佛经大全</a> > <a href='wangfengyiduxinglu.html'>王凤仪笃行录</a> > </div>
<div class="ad960"><script src="../../../js/ad960sougou.js" type="text/javascript"></script></div>
<div id="maincontent">
  <h1 class="articleH1">二、佣工</h1>
  <div id="content"><span id="ad328_r">
    <script src="../../../js/article.js" type="text/javascript"></script>
    </span><p><strong style="color:#f00; font-size:14px;">二、佣工</strong></p>

<p>心细如发</p>
<p>家父以贫故，十七岁，为人佣工（俗名『扛活』，又名『年造』）。初到时，先考察东家心理及其做法。见其院落清洁，器物各有定所，则知其有整洁之习惯，一举一动，务求其整洁；见其田园，畦径井然，土壤肥沃，粪肥充足，则知其有切实之习惯，无论何时，不能草率。反之，则不好整洁者，整洁则以为误工；草率者，切实则以为迟慢。所谓『做活不由东，累死也无功』者是也。家君初步做活，即知考察东家心理，故所到无不欢迎云。</p>

<p>国华授徒时，常以『主从』二字解释君臣之伦，一主一仆，即有君臣之分。倘臣而不受君命，任性自为，未有不意见横生、冲突屡见者。欲其君臣一体、主仆一家，又乌乎能？若家君者，诚得主仆之道矣。</p>
<p>忍耐过人</p>
<p>县境<u>一</u>团<u>一</u> 山子村，高宅，系石匠，其妇以龌龊著名，因之雇人无应者，或应之皆中途去。家父以家贫故，因佣值较高，乃允为之做秋工三月。他人皆期期[ 期期：吐辞重复，说话不流利。]以为不可。家父曰：『无论如何，必全始终，决不如他人中止也。』至其家，见锅台灶下，污秽异常。而水缸内，常年如未掏一次者，其臭味令人掩鼻。家中幼儿三，屎尿皆在屋内，不外出，且不收拾。工人到屋内食饭，小孩在炕上遗屎，但以衣盖其上，俟工人去，唤狗食之而已，不加揩拭。以故屋内秽气薰人，蝇飞薨薨[ 薨薨：hōng，群的昆虫一起飞的声音。]，食物或酸或臭，气味更不堪下咽也。家父初到三日，未得一饱，及后立志，吃饭时不以目看，不以耳闻，不以鼻嗅，且自谓曰：『我仅佣工三月耳！倘终身得此等妇为妻，将若之何？』因每日自到园中取青菜以佐食，毫无厌烦意，且尽力为之工作。东家逢人辄道曰：『我家月工，真绝无仅有人也。』乡裹闻者，无不佩服其耐心过人，争相雇佣云。</p>

<p>吃苦耐烦，乃事业之根本！故乏耐苦心者，乃人生之大缺点。家父处污秽不堪、臭气逼人之家，而能全始全终，获耐心之名誉，其亦仁者先难而后获之理欤！又谓『如自身得此等妇为妻，将若何』，是真所谓行恕乎！圣人之道，皆本至性，不假外求，于兹益信。</p>
<p>好察迩言一</p>
<p>家父幼时，寡言笑，好沉思。每遇疑难，辄再四索解，得其究竟而后已。因与人夯活，对于『夯活』二字，加意追索，三月始得其意义。谓『做活』二字，必须『做活了』，不可『做死了』。东家方面，因有此做活者，田园中禾稼菜蔬，均得生活滋长，而一家赖以生活矣。自己方面，因得工资，家人亦赖以生活。不特此也。做活之人，须将东家事事物物，竭力尽心，东家必于工资之外，有特殊之辅助。倘遇急难，必不致受困，生计因之而活动，急难因之而解除。主仆之情，无异戚友之亲，一心一德，相爱相助，此之谓『做活了』。常人为人做活，挑剔饮食，工作且不尽力，身为主仆，心似路人，所谓走一处弃一处者是也，此之谓『做死了』。家君自觉悟此理后，凡到某家做活，即立志曰：『不做活了，不能离去此家。』盖得力于『做活』二字之真义也。</p>

<p>顾名思义，正名定分，圣贤之垂训昭昭也！奈世之人<u>一</u>习<u>一</u> 焉不察，居其名而不究其实，以致百事俱废，日形退化。家父自幼未曾读书，不知『好察迩言』之谓何，竟能将『做活』二字，费数月之研究，得其真义，则身体而力行之。其一生得力处，尽在乎此。所谓『致知力行』者是也。</p>
<p>好察迩言二</p>
<p>某年春旱，既入夏，久雨不晴。田中草满，几不能锄。家父为人佣工，率数工人锄田。途人见而谓之曰：『此田真愁煞人矣。』工人有答者曰：『哪儿的话呢！这才是卖工夫的养老儿子呀！』（盖因地荒，卖工夫的方能多得钱，且有人用也。）语毕，大家一笑。家父闻其言，深思之，颇有意味。自此得知凡事皆有好处，能从反面得好处，方能免去苦恼。故每遇人有苦恼事，即由反面取好处，劝人颇多。</p>

<p>『祸兮福所倚，福兮祸所伏。』老子之言也。『安不忘危，治不忘乱。』圣哲之言也。常人不能于福中见祸，故平日则骄惰是尚，恣意妄为，偶遇挫败，则一蹶不振。是即不明祸福相倚之理欤。</p>
<p>仁心仁术</p>
<p>家父佣工于县境<u>一</u>团<u>一</u> 山子南屯李宅。东家以四旬无子，娶一妾，系蒙古人。因附近出煤窑，故煮饭均用炉。其妻王氏甚妒。妾初到，不善用炉，故每日所煮之饭，非生即焦（俗名『<u>一</u>胡<u>一</u> 巴』）。东家每食饭，即动怒，w恐工人食不得饱不能出力做工也，因而毒打其妾者数次，其妻不惟不助，且暗自得意焉。家父知其情，故于每日吃饭时，如所煮之饭不堪食，必较常时多吃。东家共桌而食，问曰：『今日之饭不好，何以食之甚多？』家父曰：『我素喜食此等饭，所以多食。』随劝东家勿动怒，久而自然得法矣。如此者半载，其妾始知用炉之法。东家谓家父曰：『我知汝真良心人也。以后如有何难事，凡做到者，必助汝。』其妾尤感激，盖因多食饭兼劝告，得免于毒打者不知凡几也。</p>

<p>仁心仁术，随在可施。特患人之不用耳。孔子曰：『仁远乎哉？我欲仁，斯仁至矣』。信然！家父为人做活，而能多食生焦之饭，以安东家之心，东家之怒，月余不厌，致令东家J为良心人，真所谓『至诚而不动者，未之有也』。其仁心仁术，可谓随在而施矣。</p>
<p>志在古人</p>
<p>家父佣工于锦县城西十里台。张宅东家系读书人，每于工人在院内外工作时，辄立其旁，讲今古奇观等故事。工人皆不愿听，家父则以为津津有味。听说吴保安弃家赎友、羊角哀舍命全<u>一</u>交<u>一</u> 二事，尤为心服。私行立志曰：『我当效此人。』后为杨善人荫轩办官司，即实行其志也。</p>

<p>家父劝人常言：『今人念书，我能吃书。念书者，念于口头而已，不能行于身上；吃书者，如食物然，必慎思焉、明辨焉、笃行焉。』家父听故事，即立志仿效，身体力行，所谓『吃书者』即此。</p>
<p>志在祖先</p>
<p>家父佣工于张宅，因系戚家，对于高祖父之生前事故，颇知其详。高祖父系读书人，通时文，兼善书法。每当冬腊月间，附近市镇商号大户等，皆来迎接书写门联（即春联），故远近无不知名者。东家对家父侃侃而谈，家父闻之，不胜感叹，私心自问曰：『我之曾祖如此，而我则目不识丁，使死而有知，将何面目见曾祖于地下乎？但我身既不能读书，将来有子嗣，虽贫为乞丐，亦必令其读书识字，以继祖先之绪。』华之读书识字，正基于此。</p>

<p>国华授徒时，常谓人乃祖先之代表，故为子孙者，不可忘祖先，尤宜存光宗耀祖之志。家父闻人谈先人事，即立志继承，是即所谓孝子贤孙之本来面目欤！</p>
<p>立志矫俗一</p>
<p>家父每见常人佣工（俗名『找活』），主仆两方，互相争论，甚有因差钱无几，而事不谐者（俗名『不妥』）。因立志曰：『我当一个不讲价的佣工者。』因之无论到某家佣工，均由东家作价，未曾争论一次。惟工作时，特殊注意其事物，故初年似乎工资较少，而次年则增加甚多。又家父之体格瘦弱，而不魁梧，虽工资较少，且常自足曰：『以瘦弱之身，而能与身体魁梧者比，真幸运极矣。』</p>

<p>君子喻义，小人喻利。家父为人佣工，即重义务而轻权利，真特立独行者。虽不争工价，而次年之工价必增，所谓公道自在人心也。且因身体瘦弱，得如许之工资，对己则知足，融融然而常乐；对人则尽力，孜孜焉而不怠。人之服务社会国家者，不当如是耶！</p>
<p>立志矫俗二</p>
<p>家父在锦县城西十里台佣工，距家一百三十里。每当上工之前二日必到，工满后二日回家。数年中，未曾误工一日，早起晚眠，凡应做之活计，未曾用东家吩咐，宜问者问，宜做者做。尝谓：『他人佣工，视东家之家为他人的；我之佣工，视东家之家为自己的。』</p>

<p>人饥己饥，后稷之所以教稼；人溺[ 溺：陷于困境。]己溺，大禹之所以治水。视人事如己事，未有不尽心力而为者。家父既不误工一日，又能视东家如己家，所以博人欢迎，而为农界之翘楚也。</p>
<p>立志矫俗三</p>
<p>家父佣工于十里台张宅。某日张家族中，为争分财产事，互相诟骂、互相仇杀，几人命。家父尽力劝阻，张宅始免于祸。因思此等争吵，果为谁乎？再四思维，知皆为妻子争也。时当制造肥料之际（俗名『起粪』，由院内起于院外），与一同工者抬粪。倒筐后，即大声曰：『我当作个异样人。』（盖决不为妻子争财产、伤伦常也。）同工者问，笑而不答。</p>

<p>分家析产，伤伦败德。重财产，弃父母，为妻子，薄兄弟者，比比皆是，相<u>一</u>习<u>一</u> 成风，恬不为怪。家父立志为异样人，不争财产，不重妻子，未曾读书竟知尽伦，所谓『生知安行』者也。</p>
<p>立志矫俗四</p>
<p>家父兄弟四人，伯父及三四叔父均好赌。夏秋冬三季力田工作，惟一经过年，新正之月，无论男女，均以赌钱为消遣，因之忘食废寝，失时误事，甚者倾家荡产，流为盗贼。家父因思曰：古人何为留过年，而令人败家废职乎？！乃立志曰：『我终身禁赌，决不随流俗也。』每当过年，新正元旦日，即挑粪培田。（因皆山地故用人挑）人见而讥曰：『何勤苦乃尔？』家父曰：『我是贫苦人，闲居则生病，不得不然耳。』</p>

<p>赌为盗源，<u>一</u>H<u>一</u>为恶首。新正之月，男女聚赌以为消遣，乃伤风败俗之最大者。社会之坏，家庭之败，皆源于此。家父不能治人，而能自治，其特性为何如也？</p>
<p>因讥奋志</p>
<p>家父佣工时，家贫，用度不给，借姑祖母周家衣物，典质于锦县城内。及冬月，即为赎出若干。家父回家，闻说未赎者催赎甚急。家父以为既系至亲，当能原谅，况年关在迩，道路匪人为患，缓至明春，岂不甚善？乃偕伯父，亲身往见周姑祖丈。既至周宅，姑祖丈出言甚冷，语气逼人，言说：『汝王宅子孙数十名，无一可取者。俗语说『一筐木头砍不出个楔子来』，正是为汝等说的。』家父未发一言，次晨鸡呜即起，偕伯父赴锦借钱，将衣物赎出，完璧而还。因自思曰：『彼人也，我亦人也，何贫富相差，令人讥之乃尔？且彼在乡里，甚有名望，我何以不能乎？』思之终年，未曾忘也。当与东家扶犁封田时，田中无他人，向牲畜作问答语。尝曰：『财主是天生的吗？不是，是由勤俭而来的。名望是固有的吗？不是，是由创作而来的。』但周姑祖丈之行为，究不能得其要领，中心怵然不安。次年，乃辞工张宅，而赴姑祖丈家佣工。盖有为也，非偶然也。周姑祖丈知家父之佣工甚有成绩，非常欢迎。又不争工价，故事无不谐者。次年乃佣工于周宅。</p>

<p>受辱市上，韩信独获登坛之拜；纳履圯桥，张良乃为帝王之师。所谓不激不起、不剥不复[不剥不复：剥与复指剥卦与复卦。不剥不复指事物有盛必有衰落，改正错误能够转危为安。与&ldquo;否极泰来&rdquo;义同。]者也。家父因受姑丈之讥，竟能终年不忘，不得其解，特为之佣工，而作彻底之考查。是岂常人之用心乎？《中庸》曰：知耻近乎勇。《论语》曰：匹夫不可夺志。若家父者，既有知耻之勇，又立不夺之志者乎！</p>
<p>即知即行</p>
<p>佣工周宅，本为考查姑祖丈之一切行为，故对于彼之言论行为，默默中皆注意，他人不知也。闻周姑祖丈常讲孝道，有周孝子之名，故乡里无不佩服。平日之昏定晨省、冬<u>一</u>温<u>一</u> 夏[酰q&igra<u>一</u>ve;ng，清凉，寒冷。]等，无不尽力奉行。一旦对外有事，更能绝对服从，无论如何吃亏受辱，堂上一发命令，当时即作罢论。姑祖丈之名誉，即由此而得，其家资稍丰，亦源于此。家父佣工，未及一月，即得其要领矣。因思我之祖父，年近八旬，四子十三孙，尚且自立门户，贫苦无人服侍，真可愧也。乃请假还家，向曾祖父私相说知，非请至家中奉养不可。当时曾祖父，不惟无养老之资，且有债累三百吊（如今之三百元）。家父言：『我既为汝孙，即三千吊，我亦不惧也』曾祖父始允。家父告知家母：『祖父既来我家，当善事之，不可忽也。』家母谨遵命，不敢违。既而返周宅，述接请曾祖父事，周姑祖丈起立赞成曰：『观汝此事，可谓王宅有人矣。』家父闻之，中心稍慰。</p>

<p>子路闻言辄行，大禹闻善则拜。古之圣贤，皆由实行上成功。家父因受姑祖丈之讥诮，竟为之佣工，以资考察。及闻其注重孝道，即毅然返里，接请曾祖父，实行奉养，不计贫困，不畏债累，专以尽子孙天职为旨归。其真有大禹之诚、子路之勇！及周姑祖丈赞成王宅有人，中心稍慰，所谓『有志者事竟成』也。</p>
<p>深明孝道</p>
<p>家父佣工于周姑祖丈家数月，每一闻及讲谈孝道，即沉心研究。姑祖丈之姊，年近六旬，因子为匪，家被剿没，寄食于姑祖丈家。月余，伊家中人，以其贫而且老，甚厌之，每食皆令其在伙房，儿辈且有詈骂者。姑祖丈之姊，暗中挥泪者数次。家父见其情，颇以为不然，但未敢直陈耳。某日早饭后，家父在门外工作，姑祖丈又谈孝道，历述其既往，意甚得也。家父发言曰：『我不佩服你老的孝道。』周姑祖丈厉声曰：『汝何得不佩服，非说明不可。』家父曰：『你老只能孝身，不能孝心，所以不佩服。』姑祖丈更厉声曰：『须与我明白解释，不然，我与你势不两立！众人皆服我，汝何得不服？』家父曰：『姑娘是母亲的心。姑娘不得安全，母亲即不安心，此乃定然之理。汝家姑母，身老家贫，来到汝家，汝母在堂，当如何维持？你老不但不特别维护，而令在伙房吃饭。设老母在堂，于心安乎？况汝儿女辈，詈骂<u>一</u>交<u>一</u> 加，致令老身暗中挥泪，宁为乞丐，亦不在汝家赖衣求食。能孝心者，固如是乎？』周姑祖丈闻言之下汗流浃背。移时，乃作而言曰：『我有此佣工之戚，真德行大矣。我不孝之罪，实不自知也。』当时返屋内，请姊于上房，哭诉其情，愧悔不已。以后饮食起居，均在上房，如奉母然。并由此对家父愈形钦佩，不敢侈谈孝道矣。</p>

<p>曾子养志，曾元养体[曾子养志，曾元养体：司马光《家范》记载，孟子说：&ldquo;先前曾子奉养他的父亲曾皙，每顿饭一定有酒肉；往下撤的时候一定要问，剩下的给谁；曾皙若问还有剩饭吗？曾子一定回答，&lsquo;有。&rsquo;曾皙死了，曾元养曾子，也一定有酒有肉。往下撤的时候，便不问剩下的给谁了；曾子若问还有剩饭吗？便说：&ldquo;没有了。&rdquo;意思是留下预备以后进用。所以曾子不但孝身，而且孝父之志；比较之下，曾元则只是孝身，差距甚大。]，孝心孝身，判别井然。而世俗之人，深思者几人？实行者几人？家父未曾读书，亦未闻人讲孝道之别，而能分开孝心孝身之说，令素称孝子者佩服不已，愧悔无地，非至性之人，得天独厚者，恐决无此见解也！然此亦由其专心致志而来，非偶然得之。</p>
<p>推因知果</p>
<p>家父佣工于周宅时，有同工王老四。家父初到周宅，以身体弱小，常年工资七十吊，而王老四则常年工资一百四十吊，权利相差，恰为一倍。至所做活计，家父与王老四逐日偕作，不少微末。某日，锄田休息，家父指田而言曰：『我所锄之田，与汝之工作相较，有差异乎？』</p>
<p>王老四曰：『无以异也。』家父曰：『既无异议，而汝之工资加我一倍，则我有余而汝有亏矣。』王老四不悉其理，置而不答。家父知其结果必苦，以其权利重而义务轻也。后果然。</p>

<p>义务与权利相等，结果平常；义务轻而权利重者，结果劣败；义务重而权利轻者，结果佳良；纯尽义务不计权利者，乃超世拔俗、圣贤之流也。家父于佣工时，即知义务重而权利轻为有余，义务轻而权利重为有亏。此理乃天道之自然，非常人所能梦见。故孔子曰：『不义而富且贵，于我如浮云。』家父未曾读书，而能洞悉此理，其即所谓生而知之者乎？王老四置而不答也固宜，吾恐世之能答此问者，且不多觏[觏：g&ogra<u>一</u>ve;u，遇见。]也。</p>
<p>语意超俗</p>
<p>家父佣工于周姑祖丈家中。其长子周国元，读书十余载，一方之文学家也。教读为业，每年所得之[ ：xiū,指送给老师的薪金。]金甚多。然与其父分居，孝道阙如[ 阙如：quē r&uacute;。阙：欠缺。如：助辞。]。虽同<u>一</u>居 一院，如异姓然。盖因姑祖母非生身之母耳。家父见其平素行为，中心殊以为不然。一日，因在其家做工，午间，周先生与家父共食，乃言曰：『我在外教读，责任非轻，误人子弟，甚是有罪。』语际，颇形骄慢。家父食而不言。及食毕，乃曰：『先生教读，责任固为甚重，岂我之佣工者，责任甚轻乎？田地者，天下之田地也。农人尽力耕田，则五谷丰登，天下人皆足食；若不尽力工作，则五谷歉收，天下人皆有饥饿之忧，假如我在汝家佣工，怠惰自甘，每晌地少收一石，十晌地则少十石。但汝家人照常食用，我亦不能少吃一顿饭，究之所少者为谁乎？即少天下者也。然则士农工商官，无非为天下做事，亏人即是亏天！谁之责任重，又谁之责任轻乎？』周先生默默无他言，惟首肯而已。</p>

<p>凡人自大方面看，职业无贵贱，责任无轻重，所谓尽天职是也。盖无论何事，推而论之，莫不影响于社会国家。但常人见解，非常狭隘，安能放大眼光如家父耶？</p>
<p>克全孝道</p>
<p>家父迎养曾祖父，不惟无养老之资，且负债三百吊，家父不计其难，毅然为之。是年冬，族祖母魏氏（系曾祖父之四儿妻）控家父于官，谓曾祖父于彼过门时，使用布几块，又典被褥几件，共值钱十余吊，算至现在，本利应为八十余吊，既迎养老人，此债非家父偿还不可。地方官亦判令清偿，盖合谋以行诈欺也。此次事毕，共花钱一百四十吊。祖父亦由家父奉养，私谓家父曰：『这日子怎样过呢？汝一年做活，只赚钱七十吊，而今一场官司，竟花钱一百四十吊！』家父急阻曰：『请父亲不可出此言。我为祖父事，虽死亦无所恨！人欺人，天不欺人。此事正是看我诚意如何耳，请勿多言。』恐祖父闻之，心中难过，将他去。家父始终不提一字，且不令曾祖父知其详也。</p>

<p>迎养祖父于贫困之时，即属常人之所不能；而又因迎养以被呈控，丝毫无怨言。至云『为祖父虽死亦无恨』，真子孙之真面目，固如是乎！常人为妻子则身命不计，为老人则锱铢必较，迷昧天性，为何如乎？</p>
<p>克全悌道</p>
<p>家父兄弟四人，伯父及三叔早已成婚分居矣，惟四叔未成家。祖母临终遗言曰：『他事我无所念，惟汝四弟未成家耳！』家父曰：『其事在我，请勿念。』故祖母没后，对于四叔，一切悉注意。四叔虽与家父同<u>一</u>居 ，而田地等，均经平分。四叔为人佣工，工资由家父放出生利，负完全责任。如买牲畜，得利者，则为四叔所有。为人佣工，春耕时，回家自耕其田。夏令回家自锄其田，秋令回家自收其田，盖恐家父之有误而不相信也。回家时，均须家父代为做工。如此者数年，毫无厌烦。里人相谓曰：『待弟如此，尚不知足，何不与之分居乎？』家父曰：『因系我母亲的四儿子，所以如此，他则吾不知也。』</p>

<p>《中庸》曰：『兄弟既翕，和乐且耽。』能为孝子者，未有不行悌道者也。象[ 象：舜的生母死后，其父瞽叟又续娶了一个妻子生下了舜的弟弟象。舜的父亲瞽叟愚昧，母亲顽固，弟弟象桀骜不驯，他们都想杀掉舜。舜以其智慧逃脱了他们的谋害，同时恭顺地行事，从不违背为子之道，友爱兄弟，孝顺父母，终成帝业。]虽不仁，而舜终无嫌怨，所以为至孝。家父只知爱弟，不知其他，盖心在乎母，故不觉弟之不善也。劳心力，占财物，又奚足论乎！世之重财物伤手足者，盍[盍：h&eacute;，何不。]思诸！</p>
<p>恪遵母教</p>
<p>家父佣工时，祖母病危，唤家父回家。家父在旁侍奉，衣不解带，汤药必尝者十余日。及临终前三日，祖母将毕生所知之家族亲戚里<u>一</u>党<u>一</u> ，一一述其三世之行为及结果。凡积善余庆，积不善余殃之理，无不证明有据，三昼夜始止。他人皆以为病重，作谵语耳，均不肯听。家父守其旁，历历听之，颇有得。述毕，逝世。家父由此得悉，因果之理，不容或爽也。</p>

<p>华常闻家父言：祖母性慈善，颇明理，临终历述现在人世之因果循环，一似故为传授家父者。然则家父之至性过人，固为天生，而仍得力于母<u>一</u>之 遗教。此其所以提倡女子教育，而知其关系之非浅显也。</p></div>
  <div class="adBottom">
    <script src="../../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='123952.html' class='pagedaohang'>【上一篇】<i>:三、力田</i></a></span><span class="tomenu"><a href="wangfengyiduxinglu.html" title="王凤仪笃行录" class="returnIndex">【回目录】</a>
</span><span class="toup1"><a href='123950.html' class='pagedaohang'>【下一篇】<i>：一、牧牛</i></a></span></div>
  <div class="adBottom">
    <script src="../../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../../js/foot.js" type="text/javascript"></script>

</body>
</html>
