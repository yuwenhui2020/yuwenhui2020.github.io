<?xml version="1.0" encoding="gb2312"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=gb2312" />
<title>妙法莲华经讲解_序品第一</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<script src="../../../js/dm_2.js" type="text/javascript"></script>
<link href="../../../css/wap2011_2.css" rel="stylesheet" type="text/css" />
<script src="http://apps.bdimg.com/libs/jquery/2.1.4/jquery.min.js"></script>
</head>
<body class="body">
<div class="mtop"> <a href="http://3g.sbkk8.com/" class="mindex"><img src="http://3g.sbkk8.com/images/mindex.png" alt="回主页" /></a>
  <div class="mTitle"><a href="http://3g.sbkk8.com/" class="htitle1">天涯知识库</a> ・ <a href="miaofalianhuajingjiangjie_2.html">妙法莲华经讲解</a></i></div>
  <span class="mmenu" id="mmenu"><img src="http://3g.sbkk8.com/images/mmenu.png" alt="目录" /></span> </div>
<div class="mnav" id="mnav"> <a href="http://3g.sbkk8.com/" targent="_blank">首页</a> <a href="../../../xiandai/xiandai_2.html" targent="_blank">现代小说</a> <a href="../../../jiankangbaojian/jiankangbaojian_2.html" targent="_blank">健康保健</a> <a href="../../../jiankangyinshi/jiankangyinshi_3.html" targent="_blank">健康饮食</a> <a href="../../gudai_3.html" targent="_blank">古代文学</a> <a href="../../../gushihui/gushihui_3.html" targent="_blank">故事会</a> <a href="../../../waiguo/waiguo_3.html" targent="_blank">外国文学</a> <a href="../../../shenghuochangshi/shenghuochangshi_2.html" targent="_blank">生活常识</a> <a href="../../../meirongyangsheng/meirongyangsheng_3.html" targent="_blank">美容知识</a> <a href="../../../zuowen/zuowen_3.html" targent="_blank">作文</a> <a href="../../../lishigushi/lishigushi_3.html" targent="_blank">历史故事</a> <a href="http://3g.sbkk8.com/wangluoxiaoshuo/" targent="_blank">网络小说</a> <a href="../../../juqingjianjie/juqingjianjie_2.html" targent="_blank">剧情简介</a> <a href="../../../wangmingdaquan/wangmingdaquan_2.html" targent="_blank">网名大全</a> <a href="../../../shuoshuo/shuoshuo_2.html" targent="_blank">说说大全</a> <a href="../../../caipudaquan/caipudaquan_2.html" targent="_blank">菜谱大全</a>  </div>
<div class="search searchtop">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01 content02">
  <script src="../../../js/pic_2.js" type="text/javascript"></script>
</div>
<div class="daohang"><strong>位置:</strong><a href='http://3g.sbkk8.com/'>主页</a> > <a href='../../gudai_3.html'>古代文学</a> > <a href='../fujingdaquan_3.html'>佛经大全</a> > <a href='miaofalianhuajingjiangjie_2.html'>妙法莲华经讲解</a> > </div>
<div class="kind">
  <h1 class="h11">序品第一</h1>
</div>
<div class="articleContent"> <p>
太虚大师讲述</p>
<p>
本经二十八品，计分三分：首、序品为序分；次、自方便品至常不轻品，共十九品，为正宗分；次、自神力品至嘱累品，共八品，为流通分。正宗分有诸释之不同，试分说如下：唐窥基大师将正宗分约为境、行、果三门：以自方便品至持品，共十二品，为显一乘之境。安乐行品、从地涌<u>一</u>出品二品，为显一乘之行。自如来寿量品至常不轻品，共五品，为显一乘之果。又、嘉祥吉藏大师，则将正宗分约为乘权实与身权实两大分：以自方便品至安乐行品，共十三品，为明乘之权实。以自从地涌<u>一</u>出品至法师功德品，为明身之权实。天台智者大师之分迹本二门，似之。而以窥基大师之科判，较诸家为特胜，因由了解妙境，即可发起因行，趋入佛果故也。</p>
<p>
<b>序品第一</b></p>
<p>
<b>甲一 序分</b></p>
<p>
天亲菩萨论说此序品，有七种成就，为他宗所无，兹述如下：一、序成就，即由如是我闻至耆^崛山中一节是。以亲闻之人，说教之时，说教之主，说教之处，圆满胜余故也。二、众成就，即与大比丘众一节是也。三、时成就，即为诸菩萨说大乘经以下一节是。以先说无量义经具十七名，胜于余经故也。四、随顺威仪住成就，即佛说此经已结跏跌坐一节是也。五、依止说因成就，即尔时佛放眉间光一节是也。六、大众现前欲闻法成就，即尔时弥勒菩萨作是念一节是也。七、文殊师利答成就，即以宿命智显现过去因果，能作是答，并为余经所无故也。第一与第二种成就，为通序，以与通常之序相似。第三至第七种成就，为别序，则以别叙此一经之所由缘起也。</p>
<p>
<b>乙一 序成就</b></p>
<p>
<b>如是我闻：一时，佛住王舍城耆^崛山中。</b></p>
<p>
如是我闻，一切经首多置此语，兹释其义：一曰、遵遗教：因佛临涅时，酬优波离、阿冕楼陀、阿难等之请，特命置此四字于经首，故经首用此遵遗教也。二曰、断三疑：众生之疑有三：一疑，佛因大悲从涅起，更说妙法。二疑，更有佛从他方来，住此说法。三疑，阿难转身成佛为众说法。今标明如是所说之法，为我昔日侍佛亲闻，则非佛更起及他方佛至与自己转身成佛所说之法矣。三曰、生信心：&ldquo;信为道源功德母，长养一切诸善根&rdquo;。首述如是我闻，则先确然自信，因以起大众之信顺矣。四曰、离过失：如是之法，由我亲闻，则我于此经初无增减之过失也。</p>
<p>
以上四种，均为经首置如是我闻之因由。兹更因文释义如下：一、常语如是二字，恒为譬喻，例若如是妙法、如是莲花之类。而阿难则亦云：如是一部妙法莲华经，实为我所亲闻也。二、有教诲之义，犹言如是一部妙法莲华经，乃我所亲闻，汝等应当受持是也。三、有问答之义，如人问此经是否亲闻，而阿难答言：如是乃我亲闻也。四、有允许之义，如人言可否开示此经，而阿难答言：如是当说我之所闻者，乃欣喜答应之意也。</p>
<p>
我之义有三：有凡夫外道等我执之我，有依法<u>一</u>性<u>一</u>常住自在而假名施设之我，有通俗对人称谓之我。今阿难所说我闻之我，乃对人称谓之我耳。言我闻者，别于众闻也。以上为总显己闻。</p>
<p>
一时之义，非一刹那，非亿万劫，非佛成道后之说法三时、五时，亦非通常之年月日时。盖自有众生感佛说此妙法莲华经以迄于终，皆谓之一时也。以上释说教之时。佛、梵语为佛陀，亦简称为佛。梵经中多题婆迦梵，义译世尊，此方多名为佛，译云觉者，即具有无上正等正觉之智者。觉之义，约分为三：自觉以超于三界凡夫，觉他以超于二乘圣人，觉行圆满以超于菩萨而为佛也。以上释说教之主。</p>
<p>
住、非行住坐卧四仪中之住，凡佛所居止游化之处，即谓之住于是处。王舍城为摩揭陀国王之都。耆^崛山即灵鹫山，亦称鹫峰，最称高胜，过于余山，以喻法胜超越二乘也。以上释所化之处。</p>
<p>
<b>乙二 众成就</b></p>
<p>
<b>丙一 众类成就</b></p>
<p>
众成就所摄，即经文自与大比丘众万二千人俱，至与若干百千眷属俱一节是也。众成就有五义，分释如下：</p>
<p>
一、明众之缘由，复判为五：甲、证信，以所集妙法为有名大德所同闻，可证此妙法为当信。乙、显德，以在会大众多有威德，如诸大菩萨及帝释天王诸天子人王等诸圣围绕于佛，益以彰佛之德。丙、启请，以舍利弗三次请求而为说法，显妙法之可尊宝。丁、当机，以此经既已显现，大小乘及凡夫等众各被其机，随类获益。戊、引摄，以当时众集，可引余生发心，经法所垂，可引今众发心，显佛法于法界中最为功德圆满，能摄受一切也。</p>
<p>
二、明众之权实：如在佛实报庄严土中，惟菩萨众为实，而应化示现之<u>一</u>声闻众为权。在凡圣同<u>一</u>居土中，声闻等众为实，而菩萨为应化及示教善巧之权。此经即化土是报土，即化报土是法土，权实互融。</p>
<p>
三、明众之有无：本经通序所列十五众，有六殊异：一、在会三乘之中无独觉众，以独觉多出于无佛之世，彼无果成，故不与会。二、在会三界之中无无色界，以无色界机缘未熟，佛光不加被故。三、在会五趣之中无地狱，以佛光虽可加被，而无缘不能即至。四、四众之中无优婆塞、优婆夷。五、八部之中无夜叉及摩侯罗伽。六、二王之中无转轮圣王，唯有小王。观此，可具见异于余经也。</p>
<p>
四、明众之次第：初众分为四类。一、声闻众，二、菩萨众，三、八部众，四、诸王众。声闻、菩萨则为内护，八部、诸王则为外护，故以内护、外护为次。内护之次，则声闻居先，菩萨居后。外护之次，则八部居先，人王居后。在八部之中，则以天非天为次。天之中，又以地居、空居为次。地居中，帝、臣为次。空居中，非禅主、禅主为次也。后众之中亦分六类：如证法众，开塔众，经利广大众，持法无边众，他方行法众，他方劝持众是也。</p>
<p>
五、释众成就之遍全：众成就有四解：一、数成就，谓万二千人等。二、行成就，如声闻比丘等修小乘行，菩提萨始笆鞠炙闹谏碇应身菩萨，修大乘行是。三、摄功德成就，如经文赞叹声闻、菩萨之功德等是。四、威仪住成就，如四众绕佛威仪恭敬是。在此十五众中，菩萨、声闻具足四种成就；其有学无学及比丘尼，未赞功德，只具三种成就；其余天、龙、人王等，未赞行与功德，只具二种成就。</p>
<p>
<br />
 &nbsp; &nbsp; ┌─类数<br />
 ┌─比丘──┬─有名高德─┤叹德<br />
 ┌─内护─┬─声闻┤│└─列名<br />
 │││└─无名大德<br />
 ││└比丘尼──┬─尊重诸尼<br />
 ││┌─类数│<br />
 │└─菩萨──┤叹德└─内眷诸尼<br />
众 ┤└─列名<br />
 │┌─帝<br />
 │┌─非人─┬天─┬─地居─┴─臣<br />
 │││└─空居─┬─欲界<br />
 └─外护─┤│└─色界<br />
 │└非天1龙2紧捺落3健闼缚4阿素洛5揭路荼<br />
 └─人</p>
<p>
<b>丁一 内护五众</b></p>
<p>
以下当先明内护五众，即声闻比丘中之有名高德众，与无名大德众；声闻比丘尼中之尊重诸尼众，与内眷诸尼众；及菩萨众是也。</p>
<p>
<b>与大比丘众万二千人俱。</b></p>
<p>
<b>戊一 声闻众</b></p>
<p>
此一、内护声闻比丘中之有名高德众也。比丘、举其类。万二千人、举其数。与者、共同和合之义。依大智度论，与字有七义：同处、同时、同心、同见、同戒、同道、同解脱，是名为与，明无有不同道之余众与俱也。大有六义：一、数大，以万二千人故。二、解脱大，以离一切烦恼故。三、位大，以皆为大德大阿罗汉故。四、德大，以具足功德故。五、名大，以名称普闻故。六、识大，以众所知识故。比丘有五义：一曰、乞士，以依法出家乞食自活故。二曰、净持戒，以渐入僧数应持戒故。三曰、怖魔，以发愿出家，天魔震慑故。四曰、净命，以三业清净，不依贪邪活命故。五曰、破恶，以能依佛智，摧灭烦恼故。众之义，与僧同，惟此众字兼括四众而言也。</p>
<p>
<b>皆是阿罗汉：诸漏已尽，无复烦恼，逮得己利，尽诸有结，心得自在。</b></p>
<p>
新翻及旧论中，自皆是阿罗汉以下，共有十六句，本经只此六句，赞大比丘众之德也。阿罗汉，为梵音，其义甚广，而有一通义足以赅之：即应已断烦恼，应己尽诸漏是也。阿罗汉所成就之功德，共有十五，其最大者有三：一、应受人天供养，以尽断烦恼诸漏，已为人天福田故。二、应无分段生死，以已尽后有，超出三界故。三、已成智通殊胜功德，应正智解脱故。</p>
<p>
凡烦恼现行，令心连注流散不绝，名之为漏，如漏器、漏舍，污损物体，深可厌恶者是。故有漏者，皆烦恼种<u>一</u>子未尽断绝故也。凡有烦恼之众生，即为八种大随烦恼若昏沉、散乱等缠绕，起伏轮转无有休息。由烦恼起业，因业受死生果报，所修功德永无圆满之望，故名有漏也。漏之种类非一：一曰、欲漏，三界中之欲界诸烦恼最为深重，而其根株悉由贪欲而起，故别名欲漏。二曰、有漏，有即三有──亦称三界，亦称二十五有；色界、无色界诸众生，虽已无嗔，而因根本烦恼未断，致仍受三有之果报，均为三有之漏。三曰、无明漏，烦恼为漏之体，无明又为烦恼之本，烦恼之至隐微者为无明漏。已尽者，已伏断无余之谓。漏之义，亦兼果报而言。如受人天果报及受凡夫禅定果报者，至报尽时复又堕<u>一</u>落，故此种果报亦名有漏之果。而此果报既尽之后，即又复有烦恼。经言无复烦恼，正赞诸大阿罗汉之诸漏已尽无余也。逮得己利者，弃舍重担，已证涅，即以涅为己利也。证阿罗汉果者，为有余涅，因三界分段生死之因虽可断灭，而现有业果之身，仍然存在尚未解脱，仍是有报，故为有余涅。阿罗汉若以三昧火自瞧渖恚正智解脱，则亦谓证无余涅也。结，即三界二十五有之结。如<u>一</u>爱<u>一</u>结、恚结、慢结、无明结、疑结、见结、取结、嫉结、悭结、九种，均系结缚之义，仍为烦恼之因。以是之故，仍不能解脱于三界，甚至复起业力，重招果报。如十二因缘中无明缘<u>一</u>爱<u>一</u>、<u>一</u>爱<u>一</u>缘取等，即是有结之义。尽者，销落无余也。心得自在者，即以定力修习增上心学已得圆满，能出入自在，此以定力得自在也。若于真俗二谛，了知无结无缚心得解脱，此以慧力得自在也。真如实相本来自在，漏结既尽，则本来自在之相全体显现。经云得者，亦得而无得之谓也。</p>
<p>
<b>其名曰：阿若x陈如，摩诃迦叶，优楼频螺迦叶，伽耶迦叶，那提迦叶，舍利弗，大目犍连，摩诃迦旃延，阿冕楼驮，劫宾那，x梵波提，离婆多，毕陵伽婆蹉，薄拘罗，摩诃拘罗，难陀，孙陀罗难陀，富楼那弥多罗尼子，须菩提，阿难，罗侯罗，如是众所知识大阿罗汉等。</b></p>
<p>
此列举声闻比丘有名高德众、上首大弟子之名也。是时阿难尚未证无学阿罗汉果，惟多闻第一，佛所称叹，众所知识，故亦列诸大阿罗汉之内。又前列声闻比丘众之原因，约有数义；一、比丘出家，形同佛仪。二、此常随众，常依佛住。三、令诸菩萨于声闻众舍离我慢。至诸有名上首之次序，亦各具有意义，如阿若x陈如，为僧宝之始──五比丘中最初得度者，故列为首。至他经或因阿罗汉中智慧最大，故列舍利弗为第一，其例非一。阿若亦译阿若多，了解之义。x陈、姓也，此云器。摩诃、大也。迦叶、为上古婆罗门姓，义言饮吞日月之光。此迦叶年最长老，身光能蔽日月，功德最大，故名大迦叶。优楼频螺，译言木瓜，以此迦叶胸瘤如木瓜，故名。又伽耶、山名。那提、河名。此二迦叶，均因地得名。优楼频螺、伽耶、那提三迦叶，盖三弟兄也。舍利弗、译言j子。大目犍连、译言大采菽氏，亦婆罗门古姓，神通第一。迦旃延、译言翦剃，论义第一。阿冕楼驮、译言无灭。劫宾那、译言房宿。x梵波提、译言牛相，以有宿业身带牛相故。离婆多、译言室星，北方星也，与劫宾那均以星宿得名。毕陵迦婆蹉、译言余习，言有婆罗门我慢之遗习，此以过失得名。薄拘罗、译言善容。拘罗、即大膝之义，舍利弗之舅氏也。难陀、译言喜。难陀之名非一，如孙陀罗难陀，阿难陀等是。此难陀非佛之弟，系一牧牛人，曾问佛闻法，心深欢喜，故名。孙陀罗难陀、译言艳喜，此佛亲弟。孙陀罗、译言艳，其妻名也。富楼那弥多罗尼，译言满慈，谓满慈氏之子也。须菩提、译言善现。阿难、译言庆喜，此佛堂弟，世尊成道时阿难始生，故名庆喜。罗侯罗、译言执日，佛之子也。声闻比丘凡万二千人，势难遍举，特举诸上首弟子众所知识者耳。言大阿罗汉等者，等此诸阿罗汉众中非尽已证阿罗汉，如阿难辈是也。</p>
<p>
<b>复有学无学二千人。</b></p>
<p>
此二、内护声闻比丘中之无名大德众也。凡声闻等众，修习戒、定、慧，学未圆满者为有学。至进趣圆满，已证阿罗汉果者，则为无学，以无须再学也。</p>
<p>
<b>摩诃波^波提比丘尼，与眷属六千人俱。</b></p>
<p>
此三、内护声闻比丘尼之尊重诸尼力也。波^波提、译言胜生主，本系天名，亦义翻大<u>一</u>爱<u>一</u>道。为佛姨母，佛母命终，由此姨母养佛，故言大胜生主。佛门本无比丘尼，最初因波^波提获闻佛法出家，遂为比丘尼之始，故称为大。尼者、梵音，犹言女也。眷属、即彼所摄之大众也。</p>
<p>
<b>罗侯罗母耶输陀罗比丘尼，亦与眷属俱。</b></p>
<p>
此四、内护声闻比丘尼之内眷诸尼众也。耶输陀罗、译言持誉，为佛在家时之妻，生罗侯罗者是也。</p>
<p>
<b>戊二 菩萨众</b></p>
<p>
<b>菩萨摩诃萨八万人。</b></p>
<p>
菩萨摩诃萨、以标其类。八万人、与其数也。梵言菩提萨誓诃萨剩略言为菩萨摩诃萨也。译义为觉有情，其义有三：以发四强折，上求佛道、下度众生故；以具足自觉、觉他功德故；以遍十方世界，历阿僧o劫，勇<u>一</u>猛<u>一</u>精<u>一</u>进自度度生故。此菩萨皆八地以上之菩萨，故云摩诃萨也。</p>
<p>
<b>皆于阿耨多罗三藐三菩提不退转。</b></p>
<p>
阿、云无，耨多罗、云上，三、云正，藐、云等，菩提、云觉：阿耨多罗三藐三菩提，即云无上正等正觉。言无上觉者，显菩提清净法界也。言正觉者，别于外道邪觉也。言等觉者，别于二乘遍空之觉也。又言正觉者，即遍正之义，圆满之义，别于因地菩萨觉行未圆满之觉也。退转者、退失与转变之谓。退失者，已成就之功德而复退失；转变者，虽未退失却已转变。不退转者，即于已成就未成就之功德，不退亦不转而究竟成就也；故八地名为不动地。</p>
<p>
不退有四：一、信不退，十信第六名不退心，坚信正法，不惟一世乃至生生世世信心坚固。二、位不退，十住第七名不退位，谓不复退人于小乘也。三、证不退，初地以上为证不退，谓证于真如法身永不退转也。盖未证以前，修真如止观等法亦能相腐，但未能不退耳。四、行不退，八地以上名念念行不退转地，至此究竟不退，一切所行念念不退，已成就未成就之法均决定可成就不退也。此不退者，即是不转。以上一段，依天亲菩萨法华论，为总叹其德。</p>
<p>
<b>皆得陀罗尼；乐说辩才；转不退转法；供养无量百千诸佛，于诸佛所植众德本；常为诸佛之所称叹；以慈修身；善入佛慧；通达大智；到于彼岸；名称善闻无量世界，能度无数百千众生。</b></p>
<p>
此下至能度百千无量众生句，均为别释其德。陀罗尼、犹云总持。总持有二；一、摄持一切，谓于一法、一义中，能摄无量法、无量义以自持也。二、散施一切，谓以所摄持之法义，散施于众使随机受益也。得者、闻法受持终不退失之谓。故云得陀罗尼，即谓之住闻法不退转。</p>
<p>
辩才有四：一、法无碍辩，即能说明一切法之<u>一</u>性<u>一</u>相用。二、义无碍辩，能于一法中说无量义。三、词无碍辩，不碍于种种方言音声差别而演圆音，能得一切音声言语陀罗尼。四、乐说无碍辩，能契于一切众生之机而为说法；乐说者，即能随顺众生心所好乐以为说法，而自亦以说法为愿乐也。故云乐说辩才，即谓之乐说不退转。</p>
<p>
转法者，即说法之谓。法者、佛所说之法，以轮为喻，具有数义：一、轮为圆相，以法义圆满，故名为轮。二、佛法能转恶为善，转染为净，转生死为涅，有转动之义，故名为轮。三、法能摧破一切无明烦恼，如轮可碾破糠秕等，故名为轮。说法之退转与不退转亦有二义：说法者功德未圆满具足，往往此时能说法，彼时未必能说法，此生能说法，他生未必能说法，此皆名为退转。而此菩萨功德，已达于说法不退转之地位。更就法言之，若所说之法，非究竟了义之法，则亦有时退转。而此所说，即为究竟了义之法，无可退转也。故云转不退转法，即谓之说法不退转。</p>
<p>
供养有二：一、财供养，布施供给。二、法供养，如实修行。如此供养，成就福、慧二德，斯为植众德本。德本、即善根，不外此福德智慧二德之本也。由供养诸佛，故能植众德本；由植众德本，斯能供养诸佛，皆八地以上菩萨之功行也。故云供养无量百千诸佛，于诸佛所植众德本者，即谓之依止善知识不退转。</p>
<p>
诸佛称叹，明非一佛。由此可断二疑；一、菩萨以佛为师，不知自身所修之行与佛合否，故恒自疑，今为佛所称叹，则自疑可断。二、法会大众，有疑此菩萨功德胜劣者，今诸佛既尽称叹此菩萨之功德，则众疑亦断。由断二疑，故第八地名决定地。故云常为诸佛之所称叹者，即谓之断疑不退转。</p>
<p>
身者、菩萨之无生身，无生而无不生，无生故超三界，无不生故示现六道。修身者，即修此在一切法界中所示现之身。内自证入，外说利他，而悉以大慈悲心为本。故云以慈修身，即谓之以大慈悲说彼彼法入彼彼事不退转。</p>
<p>
善入佛慧，即谓之入如实境界之一切智不退转。</p>
<p>
通达大智，即为证我空、法空不退转。</p>
<p>
到于彼岸，谓证于所证之真如法<u>一</u>性<u>一</u>、大般涅，即谓之入如实境界不退转。</p>
<p>
名闻于无量界，即能住持于无量世界，使法不灭，以成就菩萨度生之大事业，即谓之应作所作住持不退转。</p>
<p>
以上十种不退转，为别释其德。</p>
<p>
<b>其名曰：文殊师利菩萨，观世音菩萨，得大势菩萨，常<u>一</u>精<u>一</u>进菩萨，不休息菩萨，宝掌菩萨，药王菩萨，勇施菩萨，宝月菩萨，月光菩萨，满月菩萨，大力菩萨，无量力菩萨，越三界菩萨，跋陀婆罗菩萨，弥勒菩萨，宝积菩萨，导师菩萨，如是等菩萨摩诃萨八万人俱。</b></p>
<p>
此下列名。文殊师利、译言妙德，具足不可思议之智德，是为大智。观世音菩萨、能观一切世界音声以大悲心救度众生，是为大悲。得大势菩萨、具足大威势力，救度十方世界众生，成就此大威势力，是为智悲双运。勤求佛智，自利利他，名常<u>一</u>精<u>一</u>进。无有疲倦，为不休息。宝掌、谓手中具足财宝、法宝，能与众生以乐。药王、具足世药、法药，能拔众生于苦。勇施菩萨、兼以此宝、此木施舍众生，使去苦得乐也。宝月、月光、满月者，以月生于夜，有破导明之义。十波罗蜜中，有力波罗蜜，以有力故，能摄一切世界，度一切众生，非八地以下菩萨所能及。无量力、更非如大力之尚可称量矣。越三界者，具足超越三界生死烦恼之功德，并能说法令人超越一切染污之法。跋陀婆罗，义言贤护，即护守善法令不散失也。弥勒、义言慈氏，姓也。宝积、积菩提法宝与人。导师、导引归于涅也。</p>
<p>
上列菩萨竟，诸大菩萨随德列名，称名即称德也。──以上明内护五众已竟。</p>
<p>
<b>丁二 外护十众</b></p>
<p>
此下当明外护十众。外护中先判为人与非人二类，非人中复判为天与非天二类，天中更析地居天、空居天为二。外护十众者，即地居天中之帝众与臣众，空居天中之欲界众、色界众，非天中之龙众、紧捺洛众、健闼缚众、阿素洛众、揭路荼众，及人众是也。</p>
<p>
<b>尔时、释提桓因与其眷属二万天子俱。</b></p>
<p>
此一、地居天中之帝众也。释、能也，提婆、天也，桓因、帝也，即能天帝之谓；亦云天帝释。住持妙高之顶，为三十三天之帝主。</p>
<p>
<b>复有明月天子，普香天子，宝光天子，四大天王，与其眷属万天子俱。</b></p>
<p>
此二、地居天中之臣众也，亦云四王众。凡日月星宿之天，均为四大天王所摄，四大天王为天帝释之四大将，住须弥山半腹之四方面，其所统亦住七金山之顶。</p>
<p>
<b>自在天子，大自在天子，与其眷属三万天子俱。</b></p>
<p>
此三、空居天中之欲界天众也。</p>
<p>
<b>娑婆世界主梵天王，<u>一</u>尸<u>一</u>弃大梵，光明大梵等，与其眷属万二千天子俱。</b></p>
<p>
此四、空居天中之色界天众也。梵天即禅天，无五欲之烦恼，仍有形色之相。梵天王、即摩醯首罗天之王。<u>一</u>尸<u>一</u>弃、义言火顶，此梵天为二禅天。三灾中之火灾，至此梵天即止。光明大梵，即二禅天中之少光天、无量光天等。</p>
<p>
<b>有八龙王：难陀龙王，跋难陀龙王，娑伽罗龙王，和修吉龙王，德叉迦龙王，阿那婆达多龙王，摩那斯龙王，优钵罗龙王等，各与若干百千眷属俱。</b></p>
<p>
此五、非天五众中之龙众。难陀、云喜。跋难陀、云贤喜。娑伽罗、碱海也。和修吉、云九头。德叉迦、云多舌。阿那婆达多、云无热恼池，在雪山之顶。摩那斯、云慈心。优钵罗、云红莲华。此八龙王皆龙众之上首也。</p>
<p>
<b>有四紧那罗王：法紧那罗王，妙法紧那罗王，大法紧那罗王，持法紧那罗王，各与若干百千眷属俱。</b></p>
<p>
此六、非天五众中之紧那罗众。紧那罗，即歌神也。法、教法也。妙法、法之妙义也。大法、法之大功行也。持法、佛果功德之法也。</p>
<p>
<b>有四乾闼婆王：乐闼婆王，乐音乾闼婆王，美乾闼婆王，美音乾闼婆王，各与若干百千眷属俱。</b></p>
<p>
此七、非天五众中之乾闼婆众也。乾闼婆、此云作乐神。乐、指乐器。美、指乐美。美音、专指音之美也。</p>
<p>
<b>有四阿修罗王：婆稚阿修罗王，衣掊雇园⑿蘼尥酰毗摩质多罗阿修罗王，罗侯阿修罗罗王，各与干百千眷属俱。</b></p>
<p>
此八、非天五众中之阿修罗众也。阿修罗、此云非天。以无天德、好为斗诤，为天谪降故。婆稚、云被缚，亦云勇健。衣掊雇浴⒃乒慵纭Ｅ摩质多罗、云宝锦，谓以此文其冠服也。罗侯、云执日，阿修罗之前锋也。</p>
<p>
<b>有四迦楼罗王：大威德迦楼罗王，大身迦楼罗王，大满迦楼罗王，如意迦楼罗王，各与若干百千眷属俱。</b></p>
<p>
此九、非天五众中之迦楼罗众也。迦楼罗、即妙翅鸟，具大威德，能使龙类怖畏。大身者、两翅相去三十亿万里。大满者、腹恒饱满。如意者、颔下有珠。</p>
<p>
<b>韦提希子阿^世王，与若干百千眷属俱。</b></p>
<p>
此释外护中之人众。韦提希、即无量寿经所因缘发起者，乃阿^世之母。佛住阿^世王城说法，故独举之。</p>
<p>
<b>丙二 礼仪成就</b></p>
<p>
<b>各礼佛足，退坐一面。尔时、世尊四众围绕，供养恭敬，尊重赞叹。</b></p>
<p>
礼佛退坐，明众礼成就，余明众仪成就也。此处四众，依智者大师所说：以在坐默然者为影响众，启请说教如弥勒等为发起众，闻教悟解者为当机众，现未悟解已结后缘者为结缘众也。</p>
<p>
以上通序已竟。</p>
<p>
<b>乙三 时成就</b></p>
<p>
<b>为诸菩萨说大乘经，名无量义，教菩萨法，佛所护念。</b></p>
<p>
凡说法不应于众生根<u>一</u>性<u>一</u>未熟时遽说，必至众生根<u>一</u>性<u>一</u>已熟，如舍利弗等三请说法，始为说此妙法，此为时至因缘成就。</p>
<p>
说法者佛，而佛为说者，非地狱、饿鬼、畜生，非人、非天、非二乘，乃为菩萨而说。又所说之法，非人、天之法，非二乘之法，乃大乘之法也。大乘者、乃佛本智所证之大法，此大法因随顺众生之机，能演为种种方便法，而此一一方便法即无不摄于大乘法中，如是所说法之文辞，即名大乘经。诸大乘经之中，惟是经有独得之名，曰无量义，曰教菩萨法，曰佛所护念。依天亲法华论，此经有十七种名，如维摩诘经亦称不可思议解脱经，及楞严经有五名之类是也。此无量义即为十七名中之第一，教菩萨法为十七名中之第四，佛所护念为十七名中之第五。无量义者，以虚空无量故世界无量，世界无量故众生无量，众生无量故众生之心欲无量，众生心欲无量故佛随顺众生心欲说种种法亦复无量。无量者、不堕于数量，即所说法之义不可称量测度之谓。此无量义，皆从佛智所证实相之一法所生，而此一法实相亦即无相无不相，虽假言语文字以显现此实相，而此实相并无言语文字之相可得，此即本经之实相也。以是义故，是经为佛唯一无上之至宝，以能生一切佛故，以一切佛以此法度三世十方众生故，以众生皆当由此唯一无上之法究竟成佛故。是法所被之机，尽为菩萨，故又名教菩萨法也。是法皆称佛之本量而说，如佛之本智而说，为佛所自证之法，唯佛乃知，非他众生可得此究竟了义之法，故为一切诸佛之所护念，而名是经为佛所护念也。</p>
<p>
又、大以常遍为义，竖穷三际为常，横遍十方为遍。乘以运转为义，能运载一切、能转变一切故，此见大乘之用。若以大乘之体言之，即一真法界平等真如之法<u>一</u>性<u>一</u>是。以乘体大故，修此大法之菩萨即以此为境，由是发四宏誓，对治烦恼，救度众生，成就佛业，是为境大。因境大故起于大行，六度万行自他双利，是为行大。因行增悟，了二无我，是为智大。净心修习菩萨功行，无有疲倦，是为<u>一</u>精<u>一</u>进大。随顺众生心<u>一</u>性<u>一</u>，说种种法令得受益，是为方便善巧大。一切功德无不修习，究竟证于根本佛智，是为证大。遍十方界，穷未来际，修菩萨道，建立佛事，是为业用大。以上七种大，等同一味。大乘即妙法，妙法即大乘，是为教授菩萨之大乘法也。佛所说法，皆从一实相起，流为无量义，或顿、或渐、或大、或小。而此无量义法，或教六凡，或教二乘，均无二致，唯是一乘：以教菩萨故；以此法皆教菩萨法故；以闻佛所说一句一义，悉当成佛故；以此所说之法及受持此法者，皆为一切诸佛之所护念故。</p>
<p>
<b>乙四 说法依随顺威仪成就</b></p>
<p>
如来说法，能随顺十方三世诸佛说法之威仪，无不具足，故曰成就。</p>
<p>
<b>丙一 依三昧之威仪成就</b></p>
<p>
<b>佛说此经已，结跏趺坐，入于无量义处三昧，身心不动。</b></p>
<p>
佛为大众既说无量义经，此无量义无非随顺众生说方便法，而实从一真法界之平等实相所生。故佛说此无量义经已，仍证入于此无量义所缘起之实相，是即无量义处三昧也。趺、足根。跏字，古无足旁。交加也。谓两足交加向上，以左足加右足，为降伏坐，谓降伏妄想。以右加左，为吉祥坐，说法时多用之。三昧、亦译三摩提。三、即正等之义。狭义亦译正定，亦译等持，谓平等正住其心，住一实相，如如不二。此即通用定字之义，以心住一境，心境相契于一，故曰定。至证于真如定，无明心境可分，即入无量义处之三昧也。入于无量义处三昧者，即佛已说从一实相起之无量义后，复归证于无量义所从起之究竟实相也。夫佛心常在定中，何有入定出定之相可言？佛智常证于实相，何有不证之时？此言入者，系结经者就会众观察佛身之记载，见佛由语而默，身相由动而不动，心相由动而不动，遂以为佛此时入于三昧，及入于无量义处三昧耳。又、既证三昧之后，则身亦实相，心亦实相，身心既皆为实相，实相不动故身心亦不动也。又、佛本常定，以大智大慈故为一切散乱沈之不定众生，示现入定──身心不动而己。</p>
<p>
<b>丙二 依器世间之威仪成就</b></p>
<p>
<b>是时，天雨曼陀罗华，摩诃曼陀罗华，曼殊沙华，摩诃曼殊沙华，而散佛上及诸大众，普佛世界六种震动。</b></p>
<p>
器世间、即有情众生所共得之依报。每一众生堕于某器世间，即为某器世间所限，即有一共同分心理以为依住。器世间之威仪，为二：一、雨华，二、动地。雨华，华自空而落也。曼陀罗、云适意。摩诃曼陀罗、云大适意，言适大众之意也。曼殊沙、云柔软。天雨众华，为器世间所现瑞相之一。天雨者、不必为天神所散，天界之中自有众华缤纷而下也。华必有果，故华有因义，古德恒以华表十住、十行、十回向、十地之因行。此经所说，正显示佛乘之因行，故有此华以为瑞应、即表示四位之因行也。地动有六义，动、涌、震、击、吼、爆六种是也。形摇为动，凹凸为涌，有声为震，互扣为击，巨响为吼，声异为爆。一切诸法，不外六根、六尘、六识。六种震动，隐明震落一切根、尘、识，使众生同能证入无量义三昧之意。又有惊怖诸魔，警觉放逸之意。</p>
<p>
<b>丙三 依众生世间之威仪成就</b></p>
<p>
<b>尔时、会中比丘、比丘尼、优婆塞、优婆夷，天、龙、夜叉、乾闼婆、阿修罗、迦楼罗、紧那罗、摩侯罗伽、人非人、及诸小王、转轮圣王，是诸大众得未曾有，欢喜合掌，一心观佛。</b></p>
<p>
本节所列，为人众中之四众，非天中之八众，及人王等众是也。优婆者、近事之义，塞、言男，夷、言女也。夜叉、勇健暴恶之义，有天行、地行、空行三种，为四大天王所属神将。摩侯罗伽、系腹行类，如大蟒之属，亦神道中之有大威力者，寿命甚长，往往于庙中享受香火、血食等。小王、为一国之王。转轮圣王有四种，以福德果报，分金、银、铜、铁四轮王，亦称飞行王。凡初地以上菩萨因报示现，及有闻法之缘之转轮圣王，得因佛力来预法会。以上大众叹未曾有者，知此瑞相由佛入三昧而现，故赞叹欢喜。以未知所因，故一心观佛以求开示也。</p>
<p>
<b>乙五 依止说因成就</b></p>
<p>
说因者、佛虽示现于十方世界，然无众生恳切之感求，则无说法之因以为依止。今诸大众现见种种瑞相不可思议，于是发生渴仰希求之心而求说法，是名依止说因成就。</p>
<p>
<b>丙一 放光照境</b></p>
<p>
<b>尔时、佛放眉间白毫相光，照东方万八千世界<u>一</u>靡<u>一</u>不周遍，下至阿鼻地狱，上至阿迦尼吒天。</b></p>
<p>
凡佛说经，均有放光之瑞。其义略述如下：一、使一切众生见佛光明之德，知佛为世出世间之最殊胜。二、无光末由显示一切境界。三、佛光本无放不放之相，特随顺众生以为显现。又、佛所放之身光各各不同，此所放光为两眉中间之白毫相光。毫长一丈五尺，其形右卷，为佛三十二相之一。眉间放光，在本经之义，即以两眉喻二乘，为开二乘之权；于其间放光者，即显一乘之实也。又、众生修习，或从有门入，或从空门入，而眉间则非空非有正以显示中道。</p>
<p>
所照之境，位本经三种译本，均为东方，则东方众生之与佛有缘可见。又、东方为日所从出之方，世间之光以日为本，故东为诸方之始，即东方为诸佛因行之始。此之世界，指每一个大千世界而言。万八千世界，即一万八千个大千世界也。言一万八千者，以万显万德圆满之果德，以八显八正道之因行也。周遍者、普照之义，此指横界而言。下致阿鼻地狱，上至阿迦尼吒天，此兼竖界而言矣。地狱、非有定处，非无定处，非别有处，亦非别无有处，原义即指各器世间之苦趣而言。阿鼻、云无间，即无休息之义。阿鼻地狱居地之最下，苦无休息之所也。阿迦尼吒、有顶之义，即色界天中之色究竟天。最高之天，以无色界之非非想处天为最，然为定中之空境，无依报，无方所，故佛光不能照及。惟色究竟天有果报色，故佛光亦照至此天为止。</p>
<p>
<b>丙二 光中所见</b></p>
<p>
<b>于此世界，尽见彼土六趣众生。又见彼土现在诸佛，及闻诸佛所说经法。并见彼诸比丘、比丘尼、优婆塞、优婆夷、诸修行得道者。复见诸菩萨摩诃萨：种种因缘，种种信解，种种相貌，行菩萨道。复见诸佛般涅者；复见诸佛般涅后，以佛舍利起七宝塔。</b></p>
<p>
此释光中所见，共分为三：一、生死流转，即于此世界尽见彼土六趣众生是也。趣、归趣之义，以六道众生所造有漏之业，不出三种：一、造恶业者，趣修罗、地狱、饿鬼、畜生四恶趣。二、造五戒十善业者，趣人道及欲界诸天。三、造不动业，如修有漏诸禅定者，趣色界、无色界诸天。是为六趣众生。尽见者，尽见此诸趣众生，造何种因趣何种果，由生趣死由死趣生，轮回不息。于东方万八千土，一一显现于佛光之内。二、三宝出现，即众生以佛光故，能于彼净国土中亲见诸佛；亲闻彼诸佛说法；并亲见诸声闻四众修行得道，复见彼诸大菩萨以何因缘而发大行，因何信解而登住地，以何相仪行菩萨道是也。三、佛化流行，谓于佛光中见诸佛应化示现，行圆示寂，及以佛身之坚固身分舍利，建造宝塔，以明佛灭后之行化。</p>
<p>
<b>乙六 大众现前欲闻法成就</b></p>
<p>
佛光照境，显现种种瑞相，故大众遂生渴望闻法之心。因既现如是相，必说如是法也。</p>
<p>
<b>丙一 弥勒示相怀疑</b></p>
<p>
<b>尔时、弥勒菩萨作是念：今者世尊现神变相，以何因缘而有此瑞？今佛世尊入于三昧，是不可思议现希有事，当以问谁，谁能答者？复作此念：是文殊师利法王之子，已曾亲近供养过去无量诸佛，必应见此希有相，我今当问。</b></p>
<p>
弥勒已曾亲近供养诸佛，为一生补处菩萨，与文殊菩萨同为释迦文佛之上首弟子，对此瑞相之因缘，已一目了然，本无有疑。但为此经将欲宣布饶益将来大众，特于此示现怀疑，因问微答以显露将说妙法莲华之一线消息耳。神变、即神境变。佛有十八变神通，地动为震动变，放光为流布变，皆为瑞相。世尊、梵语为婆伽梵。婆伽梵具六义，其一义为最尊，故译称世尊。佛既入于三昧，身心俱寂，一切声闻、天、人等众，无能令佛由定而起。佛在定中，虽雷鸣、地震亦不能动。故弥勒云：今有此希有事，不能向佛亲问，当以问谁，及谁能答此问也。不可思议，即不可以思量拟议、测度而知其因缘也。法王、指佛言，佛于一切法均能自在，为万法之王，故称法王。文殊师利、具根本妙智之德，最初证法<u>一</u>性<u>一</u>，能生正智；且在一切法会中皆为上首，又为诸法王子中之最多亲近诸佛者，于法会之因缘事实必多经验，故弥勒欲问之也。弥勒既知文殊曾见此瑞相因缘之事，可知弥勒亦既已知之矣。</p>
<p>
<b>丙二 众人实心生惑</b></p>
<p>
<b>尔时、比丘、比丘尼、优婆塞、优婆夷、及诸天、龙、鬼、神等咸作此念：是佛光明神通之相，今当问谁？</b></p>
<p>
此众人实心生惑也。念者，心缘前境，重作是想之谓。</p>
<p>
<b>丙三 弥勒申意问因</b></p>
<p>
<b>丁一 长行</b></p>
<p>
<b>尔时、弥勒菩萨欲自决疑，又观四众──比丘、比丘尼、优婆塞、优婆夷──及诸天、龙、鬼、神等众会之心，而问文殊师利言：&ldquo;以何因缘而有此瑞──神通之相，放大光明，照于东方万八千土，悉见彼佛国界庄严？</b></p>
<p>
长行，即散文体，如本节之辞。</p>
<p>
<b>丁二 重颂</b></p>
<p>
<b>戊一 颂所见瑞相</b></p>
<p>
<b>己一 依世间之威仪</b></p>
<p>
<b>于是弥勒菩萨欲重宣此义，以偈问曰：&ldquo;文殊师利！导师何故？眉间白毫大光普照。雨曼陀罗、曼殊沙华，旃檀香风，悦可众心。以是因缘，地皆严净，而此世界六种震动。时四部众咸皆欢喜，身意快然，得未曾有。</b></p>
<p>
偈、梵语o夜，此译应颂。每四句为一偈，即一颂也。重颂，即下节之四字偈也，重颂即重述前文之意。重颂有二义：或为后到法会者令得全闻，或为未甚了解者使之易解。</p>
<p>
<b>己二 放光照境</b></p>
<p>
<b>&ldquo;眉间光明，照于东方万八千土，皆如金色，从阿鼻狱上至有顶。</b></p>
<p>
<b>己三 所见六趣众生</b></p>
<p>
<b>&ldquo;诸世界中，六道众生生死所趣，善恶业缘。受报好丑，于此悉见。</b></p>
<p>
<b>己四 所见三宝出现</b></p>
<p>
<b>庚一 诸佛说法</b></p>
<p>
<b>&ldquo;又睹诸佛圣主师子，演说经典微妙第一，其声清净出柔软音，教诸菩萨无数亿万，梵音深妙令人乐闻。各于世界讲说正法，种种因缘，以无量喻照明佛法，开悟众生。</b></p>
<p>
菩萨、阿罗汉，皆为出世之圣人，故佛为圣主。师子、兽中之最勇<u>一</u>猛无畏者，佛能断众生一切疑惑，使之由凡入圣，故以师子为喻。佛说法时，必具因缘，即以佛之大悲心为因，以众生之乐欲为缘，能以无量譬喻显明佛法，使众生得因开示而悟入于佛之知见也。</p>
<p>
<b>&ldquo;若人遭苦，厌老、病、死，为说涅，尽诸苦际。</b></p>
<p>
此述所见佛为声闻说四谛法也。能知厌苦，则不生贪、嗔、痴之烦恼。涅、即灭苦解脱之法。</p>
<p>
<b>&ldquo;若人有福，曾供养佛，志求胜法，为说缘觉。</b></p>
<p>
此述所见佛为缘觉说因缘法也。缘觉、无师自悟，从十二因缘修入者。其人本有福德，曾种福田，至因缘成熟时，遂志求解脱生死之胜法。</p>
<p>
<b>&ldquo;若有佛子，修种种行，求无上慧，为说净道。</b></p>
<p>
此述所见佛为三界内之菩萨，说无上菩提之清净道也。无上慧、即无上菩提。净道、即由自心清净般若所生之道也。</p>
<p>
<b>庚二 结前生后</b></p>
<p>
<b>&ldquo;文殊师利！我住于此，见闻若斯，及千亿事；如是众多，今当略说：</b></p>
<p>
<b>庚三 菩萨修行</b></p>
<p>
<b>&ldquo;我见彼土恒沙菩萨，种种因缘而求佛道。</b></p>
<p>
此总述诸大菩萨求道因缘。</p>
<p>
<b>&ldquo;或有行施：金银、珊瑚、真珠、摩尼、砗磲、码瑙、金刚、诸珍、奴婢、车乘、宝饰、辇舆、欢喜布施，回向佛道，愿得是乘，三界第一，诸佛所叹。或有菩萨，驷马、宝车，栏J、华盖、轩饰，布施。复见菩萨：身肉手足及妻子施，求无上道。又见菩萨：头目身<u>一</u>体欣乐施与，求佛智慧。</b></p>
<p>
此述所见菩萨行布施波罗蜜之道。金银车马等物为外施，身肉头目等为内施，妻子为内外施，言一切施与也。所施之人经未指明，大概布施有二意：一、因恭敬，如布施以供养诸佛及师友等是。二、因悲悯，如施济贫乏，救其求不得苦等是。布施之时欢喜欣乐，则无勉强之意，回向佛道，即于施与时，不见能施之我，不见所施之人，不见所施之物，三轮空寂，是为不住相布施，故不起福报，是即回向佛道之布施也。</p>
<p>
<b>&ldquo;文殊师利！我见诸王，往诣佛所，问无上道；便舍乐土，宫殿、臣妾，剃除须发而被法服。</b></p>
<p>
此述菩萨行持戒波罗蜜。诣佛向道，遂舍家国，遵佛律仪，被著佛服，此即能持净戒之表示。</p>
<p>
<b>&ldquo;或见菩萨，而作比丘，独处闲静，乐诵经典。</b></p>
<p>
此述菩萨行忍辱波罗蜜。处静穷经，耽研佛法，是为谛察法忍，能摄一切忍，即忍辱之义。</p>
<p>
<b>&ldquo;又见菩萨，勇<u>一</u>猛<u>一</u>精<u>一</u>进，入于深山，思惟佛道。</b></p>
<p>
此述菩萨行<u>一</u>精<u>一</u>进波罗蜜，因求佛道发起猛利之乐欲，名被甲<u>一</u>精<u>一</u>进，以被甲入阵接战之勇<u>一</u>猛为喻也。</p>
<p>
<b>&ldquo;又见离欲，常处空闲，深修禅定，得五神通。又见菩萨安禅合掌，以千万偈赞诸法王。</b></p>
<p>
此述菩萨行禅定波罗蜜。离欲者，远离色、声、香、味、触五欲之乐。处闲绝缘以修禅定，已得初禅能超欲界，更深修习遂发天眼、天耳、他心、宿命、神境之五神通，此为安住禅定。此仅五通无漏尽通者，以未至佛境故。又以般若智慧修习禅定者，合掌赞佛，随境能定，此为办事禅定。</p>
<p>
<b>&ldquo;复见菩萨，智深志固，能问诸佛，闻悉受持。又见佛子，定慧具足，以无量喻为众讲法，欣乐说法化诸菩萨，破魔兵众而击法鼓。又见菩萨，寂然宴默，天龙恭敬，不以为喜。又见菩萨，处林放光，济地狱苦，令入佛道。</b></p>
<p>
此述所见菩萨行般苦波罗蜜。菩萨以加行之智修习佛道，疑而能问，意乐不坏故能志固。佛子定慧具足，即已证于根本智。说法欣乐，即已满足后得智也。破魔、破烦恼之魔。击法鼓、即以智慧振法<u>一</u>性<u>一</u>而发教言也。又菩萨不喜恭敬，反之即不怒毁谤，八风不动，是智德也。放光济苦，又即菩萨之悲德也。──以上次第述所见菩萨行六波罗蜜之道。以下复杂序之。</p>
<p>
<b>&ldquo;又见佛子，未尝睡眠，经行林中，勤求佛道。</b></p>
<p>
此述<u>一</u>精<u>一</u>进。</p>
<p>
<b>&ldquo;又见具戒，威仪无缺，净如宝珠，以求佛道。</b></p>
<p>
此述持戒。戒能出生人、天、三乘乃至于佛，故净戒如宝珠。</p>
<p>
<b>&ldquo;又见佛子，住忍辱力，增上慢人恶骂捶打，皆悉能忍，以求佛道。</b></p>
<p>
此述忍辱。凡未得谓得，少得谓多得者，名为增上慢人。</p>
<p>
<b>&ldquo;又见菩萨，离诸戏笑及痴眷属，亲近智者，一心除乱，摄念山林，亿千万岁以求佛道。</b></p>
<p>
此述禅定。戏笑则心起散乱，故应离。痴眷属则不求脱离五欲，故亦应离。心戒散乱，惟自摄念以修于定。</p>
<p>
<b>&ldquo;或见菩萨，肴膳饮食，百种汤药，施佛及僧。名衣上服价直千万，或无价衣，施佛及僧。千万亿种旃檀宝舍，众妙卧具，施佛及僧，清净园林，华果茂盛，流泉浴池，施佛及僧。如是等施种种微妙，欢喜无厌，求无上道。</b></p>
<p>
此布施。旃檀、香水之名。卧具，非仅寝卧之具、包<u>一</u>房舍而言。</p>
<p>
<b>&ldquo;或有菩萨，说寂灭法，种种教诏无数众生。或见菩萨，观诸法<u>一</u>性<u>一</u>无有二相，犹如虚空。又见佛子，心无所著，以此妙慧求无上道。</b></p>
<p>
此述般若。说寂灭法，为后得智。观法<u>一</u>性<u>一</u>空，为根本智。心无所著，求无上道，为加行智。</p>
<p>
<b>己五 所见佛化流行</b></p>
<p>
<b>&ldquo;文殊师利！又有菩萨，佛灭度后，供养舍利。又见佛子，造诸塔庙无数恒沙，严饰国界。宝塔高妙，五千由旬，纵广正等二千由旬。一一塔庙，各千幢酰珠交露幔，宝铃和鸣。</b></p>
<p>
此言恒沙国土供养舍利，造诸高塔，兼有严饰塔庙之诸宝物也。由旬，梵语，驿站之义。</p>
<p>
<b>&ldquo;诸天、龙、神、人及非人，香华伎乐常以供养。文殊师利！诸佛子等为供舍利，严饰塔庙，国界自然殊特妙好，如天树王其华开敷。</b></p>
<p>
此述供养舍利塔庙之众，及供养之功果，严饰塔庙，国界妙好，有二义解；一、有宝塔以为庄严，则国界自然见为妙好。二、有佛舍利塔庙，共伸供养，则众知趋善修道，国土自然安宁妙好，如天树开华之敷荣也。</p>
<p>
<b>戊二 述问</b></p>
<p>
<b>&ldquo;佛放一光，我及众会见此国界种种殊妙。诸佛神力、智慧希有！放一净光，照无量国。我等见此，得未曾有。佛子文殊！愿决众疑！四众欣仰瞻仁及我：世尊何故放斯光明？佛子时答，决疑令喜。何所饶益演斯光明？佛坐道场所得妙法，为欲说此？为当授记？示诸佛土众宝严净，及见诸佛，此非小缘。文殊当知！四众、龙神瞻察仁者，为说何等&rdquo;？</b></p>
<p>
此述正问文殊师利以征其答。瞻仁及我，仁、指文殊，我、弥勒自谓也。佛子、指文殊。时答、谓当及时而答也。弥勒于此重颂中，预问是否将说妙法，抑将为弟子授记，已为后文诸品隐示其机，亦可见弥勒已了然于此瑞相因缘，特示现怀疑以征答耳。</p>
<p>
<b>乙七 文殊师利答成就</b></p>
<p>
文殊师利答成就者，释文殊师利、以宿命之智，现见过去因果之相，故能答弥勒之问，非以拟议测度之常见所能答也。</p>
<p>
<b>丙一 标名总告</b></p>
<p>
<b>尔时、文殊师利语弥勒菩萨摩诃萨、及诸大士：</b></p>
<p>
<b>丙二 正答所征</b></p>
<p>
<b>丁一 示相筹量答</b></p>
<p>
<b>&ldquo;善男子等！如我惟忖，今佛世尊欲说大法，雨大法雨，吹大法螺，击大法鼓，演大法义。</b></p>
<p>
此下直至本序品重颂之末句，为正答所征。</p>
<p>
能起大行成大业者，谓之男子；复具足世出世间之一切善法，为善男子。惟忖、思惟忖度也。大法、指由佛实智所自证之法<u>一</u>性<u>一</u>中所流<u>一</u>出之法，圆融绝对，不但大乘法属于此法，即三乘种种方便法亦皆归趣于此一乘之法，故名为大。又、说此法者，非但使善根成熟者信闻受益，即一切心识俱空之焦芽败种亦能闻之，如获灌溉得复萌芽其本有之大乘种<u>一</u>子，故说此大法即为雨大法雨也。吹大法螺者，引导发行之义。法鼓、指法<u>一</u>性<u>一</u>，击者、振起之义。或说小乘，或说大乘，无非使众生究竟趣于大乘；众生闻法受益，随类得解，如击大鼓而群众咸闻也。又开示悟入佛之知见为大法，而分说三乘究竟仍归一乘，即为演大法之义。文殊师利忖度现见瑞相，系佛欲说大法，故为示相筹答。</p>
<p>
<b>丁二 举古成今答</b></p>
<p>
<b>&ldquo;诸善男子！我于过去诸佛曾见此瑞，放斯光已即说大法，是故当知今佛现光亦复如是。欲令众生咸得闻知一切世间难信之法，故现斯瑞。</b></p>
<p>
世间、非仅指凡夫世间，兼包圣人世间言，谓声闻、缘觉、菩萨之三乘圣人也。凡夫固不易信此大法；而唯一佛法，惟佛与佛乃能究竟；声闻、缘觉以闻佛教得证涅，自谓已证无生，故不信更有无上菩提之道。故此大法，并为一切凡夫世间、圣人世间所难信。殊不知佛教二乘之解脱法，即是教菩萨大乘法之方便法也。</p>
<p>
<b>丁三 指陈别事答</b></p>
<p>
<b>戊一 长行</b></p>
<p>
<b>己一 赞扬希有</b></p>
<p>
<b>&ldquo;诸善男子！如过去无量无边不可思议阿僧o劫，尔时有佛号日月灯明如来，应供、正遍知、明行足、善逝、世间解、无上士调御丈夫、天人师、佛、世尊。演说正法，初善、中善、后善，其义深远，其语巧妙，纯一无杂，具足清白梵行之相。</b></p>
<p>
自下至重颂之末句止，为文殊师利之指陈别事答也。</p>
<p>
首为赞扬四种希有，本节赞三种希有：一、时久远希有，即过去无量无边不可思议阿僧o劫是。二、佛名号希有，即佛之别号为日月灯明如来，与佛之通号应供、正遍知等十种是也。三、法胜妙希有，即演说正法、深远巧妙、具足众相是也。</p>
<p>
无量无边不可思议阿僧o，为佛心量中数目之名。日月灯三字，皆具光明之义。以佛之如来藏心，具有大智慧光明，故以三光喻德：日比佛果上之智德，以日能生一切世间光，能生长成熟一切物，而佛智亦能生一切明、及生长成熟一切众生之智慧也。月比佛果上之断德，以月光既出，则断除昼之余热而获清凉，而佛亦能断除世界众生烦恼之热、使获清凉也。灯比佛果上之恩德，以灯能破，而佛之大悲，亦能破除众生痴，且佛法展转流传于世间，如灯灯相传无尽也。此三种德，皆由自心本来清净之大光明而起，故随德列名曰日月灯明如来，此为佛之别号。</p>
<p>
应供、梵语阿罗汉，谓已断一切烦恼，解脱生死，应受人天供养，此为阿罗汉应供之义。至佛之应供，即已断一切烦恼，应受九法界等觉菩萨以下之供养是也。正遍知、即无上正等正觉，以别于二乘之遍觉、外道之邪觉也。明行足、释为明足行足二种：明足者、即三明具足：一、宿世念智明，二、生死智明，三、漏尽智明。能了然于自他一切夙世生死果报之因缘，并究尽解脱于一切有漏之法，而证一切无漏之果是也。行足者、即遮行与行行具足，谓一切恶行无不遮止，一切善行无不奉行是也。善逝、亦有数解：一、佛善入于无量无边世界，随顺众生心欲以为说法；并由生死烦恼中而善往于无住大般涅；又令众生闻法，能善往于无上菩提是也。世间解者，谓佛于有情世间之一切众生种种心欲、种种昧报，及器世间之体相形状、成住坏空、寿命增减，悉能了解。无上士调御丈夫者，士与丈夫均具大力成大业者之称。无上、具无上觉也。调御、谓以种种法调御法界一切众生，使未种善根者种，未成熟者成熟，已成熟者趣无上菩提也。天人师、谓为天与人之导师，以一切众生欲了知佛法便于修持者，惟天与人二众果报之身最易成办，故佛为天人师。师者、引著方轨范之义。</p>
<p>
初善、谓闻法能生信解，中善、谓如解能实修行，后善、谓究竟远离诸垢──此总括佛法教化之善。三者皆正信、正行、正果，故曰正法。法义无上，故曰深远。说法随顺众机能令获益，故曰巧妙。又说法令一切众生转恶为善，转染为净，皆为趣于究竟无上菩提，不落二乘，故曰纯一无杂。所有种种方便法，即皆开示令悟入于佛知见之法，皆为显清净洁白之本心，出离染污以趋于佛智，故佛所说法具足清白梵行之相。</p>
<p>
<b>&ldquo;为求声闻者说应四谛法，度生、老、病、死，究竟涅。为求辟支佛者说应十二因缘法。为诸菩萨说应六波罗蜜，令得阿耨多罗三藐三菩提，成一切种智。</b></p>
<p>
本节赞生利益希有也。求声闻乘者志在解脱，故应其求法之机，为说知苦、断集、证灭、修道之四谛法，令得灭度。辟支佛、指独觉与缘觉而言。独觉者、无师自悟，出于无佛之世；若闻十二因缘说而修入者，名为缘觉。菩萨志在自度度他，故应其机为说六波罗蜜。波罗蜜者，言到彼十，谓到生死之彼岸，以证于无上涅而得一切种智之佛乘也。成一切种智句，亦可总结声闻、辟支、菩萨而言，谓此三乘圣人闻佛说法，究竟皆成一切种智也。</p>
<p>
<b>己二 显后胜妙</b></p>
<p>
追述各日月灯佛之故事，是为显后胜妙。</p>
<p>
<b>&ldquo;次复有佛亦名日月灯明，次复有佛亦名日月灯明，如是二万佛皆同一字，号日月灯明，又同一姓姓颇罗堕。弥勒当知！初佛后佛皆同一字，名日月灯明力十号具足，所可说法初中后善。</b></p>
<p>
此显先后二万佛同名、同姓、同说善法之胜妙。颇罗堕、译利根，为婆罗门十八巨姓之一。</p>
<p>
<b>己三 委陈别事</b></p>
<p>
<b>庚一 受用大因</b></p>
<p>
<b>辛一 示相同今</b></p>
<p>
<b>&ldquo;其最后佛未出家时，有八王子：一名有意，二名善意，三名无量意，四名宝意，五名增意，六名除疑意，七名响意，八名法意。是八王子威德自在，各领四天下。是诸王子闻父出家，得阿耨多罗三藐三菩提，悉舍王位亦随出家，发大乘意，常修梵行，皆为法师，已于千万佛所植诸善本。</b></p>
<p>
自本节至下供养恭敬尊重赞叹句止，为文殊师利委陈别事以为答也。委陈别事分五，今一受用大因。受用大因复判为四，今第一示相同今之众成就也。往昔诸佛说法之相，同于今日，亦有六种成就。此八王子出家修行，为众成就。</p>
<p>
天台教有观心释之例，今用以解释八王子出家，其义如下：佛未出家时有八王子，即言依如来藏而生八种识也。心、意、识三名义相通，故此亦名八意。有意、即阿赖耶识，为诸有之本故。善意、即末那识，乃善恶染净之依故；此取其起于如来藏者，故名为善。无量意、即第六意识，以能遍缘一切法故。宝意、即身识，增意、即舌识，除疑意、即鼻识，响意、即身识，法意、即眼识也。八王子威德自在领四天下，即八识心王各统领诸相应心所及所缘境之义，谓统领心所缘境之分际也。闻父出家得无上觉，亦随出家发大乘意者，谓八识亦转为如来藏心之妙用，即转识成智也。法师之意有二：一、以法为师，二、以自所修习了解之法为众生之师。</p>
<p>
<b>&ldquo;是时日月灯明佛，说大乘经名无量义，教菩萨法，佛所护念。</b></p>
<p>
此示相同今之时成就也。</p>
<p>
<b>&ldquo;说是经已，即于大乘中结跏趺坐，入于无量义处三昧，身心不动。是时天雨曼陀罗华，摩诃曼陀罗华，曼殊沙华，摩诃曼殊沙华，而散佛上及诸大众。普佛世界六种震动。尔时、会中比丘、比丘尼、优婆塞、优婆夷、天、龙、夜叉、乾闼婆、阿修罗、迦楼罗、紧那罗、摩侯罗伽、人非人、及诸小王、转轮圣王等，是诸大众得未曾有，欢喜合掌，一心观佛。</b></p>
<p>
此示相同今之威仪成就也。自身心不动以上，为依三昧威仪成就。自六种震动以上，为依器世间威仪成就。自一心观佛以上，为依众生世间威仪成就。悉与今日释迦如来说法时同。</p>
<p>
<b>&ldquo;尔时、如来放眉间白毫相光，照东方万八千佛土，<u>一</u>靡<u>一</u>不周遍，如今所见是诸佛土。</b></p>
<p>
此示相同今之说因成就也。</p>
<p>
<b>&ldquo;弥勒当知！尔时会中有二十亿菩萨乐欲听法，是诸菩萨见此光明普照佛土，得未曾有，欲知此光所为因缘。</b></p>
<p>
此示相同今之欲闻法成就也。</p>
<p>
<b>&ldquo;时有菩萨名曰妙光，有八百弟子。是时日月灯明佛从三昧起，因妙光菩萨说大乘经，名妙法莲华，教菩萨法，佛所护念。六十小劫不起于座，时会听者亦坐一处六十小劫，身心不动听佛所说，谓如食顷。是时众中无有一人，若身若心而生懈倦。</b></p>
<p>
此示相同今之答成就也。妙光、妙智之光，谓以根本无分别智证于实相，而发生智慧之光，以德列名也。此妙光菩萨，盖当时以菩萨而示现声闻者。劫有大小之别，此云小劫，或指一年、或指一若干时为一小劫也。身心不动，谓如食顷，无有懈倦，表当时大众乐欲听法之诚也。</p>
<p>
<b>辛二 唱灭异即</b></p>
<p>
<b>&ldquo;日月灯明佛于六十小劫说是经已，即于梵、魔、沙门、婆罗门及天、人、阿修罗众中而宣此言：&lsquo;如来于今日中夜当入无余涅&rsquo;。</b></p>
<p>
日月灯明佛说是经已，唱于大众，言将灭度入于涅也。梵、即清净之众。沙门、息心止恶之义。婆罗门、净行之义。佛之法<u>一</u>性<u>一</u>身，无来无去本无生灭。惟应化之身应众生之机缘以为说法，迨机缘已毕，则此应化之身即示寂灭无余，故云入无余涅。</p>
<p>
<b>辛三 当成佛记</b></p>
<p>
<b>&ldquo;时有菩萨名曰德藏，日月灯明佛即授其记，告诸比丘：&lsquo;是德藏菩萨次当作佛，号曰净身，多陀阿伽度、阿罗诃、三藐三佛陀&rsquo;。</b></p>
<p>
含持众善，名曰德藏。净身、清净法身。多陀阿伽度、译言如来。阿罗诃、即阿罗汉。三藐三佛陀、即正遍知，即无上正等正觉。</p>
<p>
<b>辛四 现入涅</b></p>
<p>
<b>&ldquo;佛授记已，便于中夜入无余涅。</b></p>
<p>
<b>庚二 摄取诸佛转法因</b></p>
<p>
<b>&ldquo;佛灭度后，妙光菩萨持妙法莲华，满八十小劫，为人演说。</b></p>
<p>
佛既灭度，妙光菩萨持经化众，明转法不断也。持有数义，闻法了解，解而能行，行而自证，复行化他，均谓之持。述此故事，即为佛将说此妙法之因。</p>
<p>
<b>庚三 善坚实如来法因</b></p>
<p>
<b>&ldquo;日月灯明佛八子皆师妙光，妙光教化，令其坚固阿耨多罗三藐三菩提。</b></p>
<p>
八子皆师妙光，皆能坚固无上觉心，教者及受教者均为善坚实教化，即不退转之意。</p>
<p>
<b>庚四 能进入因</b></p>
<p>
<b>&ldquo;是诸王子，供养无量百千万亿佛已，皆成佛道。</b></p>
<p>
谓能进入于如来法究竟之地。供养、兼财供养、法供养而言。</p>
<p>
<b>庚五 忆念因</b></p>
<p>
<b>&ldquo;其最后成佛者名曰然灯，八百弟子中有一人号曰求名，贪著利养，虽复读诵众经而不通利，多所忘失，故号求名。是人亦以种诸善根因缘故，得值无量百千万亿诸佛，供养恭敬，尊重赞叹。</b></p>
<p>
然灯佛成佛，在释迦牟尼佛修行圆满之第二阿僧o劫以前。贪著利养者，自于经义不能通利，故被号求名。然以善根深重，得值诸佛，终亦成道。</p>
<p>
<b>己四 古今相即</b></p>
<p>
<b>&ldquo;弥勒当知！尔时妙光菩萨岂异人乎？我身是也。求名菩萨，汝身是也。今见此瑞与本无异，是故惟忖，今日如来当说大乘经名妙法莲华，教菩萨法，佛所护念&rdquo;。</b></p>
<p>
即者、离即之即。自汝身是也以上，为古今之人相即。自佛所护念以上，为古今之法相即。前释说法时至成就节中，佛为诸菩萨说大乘经名无量义，此无量义经亦别名妙法莲华经。此节说大乘经名妙法莲华，而此妙法莲华经亦旁名无量义经。盖就本经方便品中所说开示悟入佛之知见观之。则可证知佛所将说之经为妙法莲华经。以其所说为一乘妙法，而非说由一法所起之无量义也。</p>
<p>
<b>戊二 重颂</b></p>
<p>
<b>己一 颂指陈别事</b></p>
<p>
<b>庚一 颂赞扬希有</b></p>
<p>
<b>尔时、文殊师利于大乘中，欲重宣此义而说偈言：&ldquo;我念过去世无量无数劫，有佛人中尊，号日月灯明，世尊演说法，度无量众生，无数亿菩萨，令入佛智慧。</b></p>
<p>
此颂时希有，佛名希有，法希有，利益希有。</p>
<p>
<b>庚二 颂委陈别事</b></p>
<p>
<b>辛一 颂佛在宣扬</b></p>
<p>
<b>&ldquo;佛未出家时所生八王子，见大圣出家，亦随修梵行。</b></p>
<p>
此颂众成就。</p>
<p>
<b>&ldquo;时佛说大乘经名无量义，于诸大众中而为广分别。</b></p>
<p>
此颂时至成就。</p>
<p>
<b>佛说此经已，即于法座上，跏趺入三昧，名无量义处。天雨曼陀华，天鼓自然鸣。诸天、龙、鬼、神，供养人中尊；一切诸佛土，即时大震动。</b></p>
<p>
此颂威仪成就。</p>
<p>
<b>&ldquo;佛放眉间光，现诸希有事，此光照东方万八千佛土。</b></p>
<p>
此颂说因成就中之放光照境。</p>
<p>
<b>&ldquo;示一切众生生死业报处。有见诸佛土，以众宝庄严，琉璃玻璃色，斯由佛光照。及见诸天、人、龙、神、夜叉众、乾闼、紧那罗，各供养其佛。又见诸如来，自然成佛道，身色如金山，端严甚微妙，如净琉璃中内现真金像。世尊在大众敷演深法义，一一诸佛土，声闻众无数。</b></p>
<p>
此颂说因成就中之所见也。首二句、颂生死流转。以下，颂三宝出现。如来、佛宝也。法义、法宝也。声闻、僧宝也。</p>
<p>
<b>&ldquo;因佛光所照，悉见彼大众：或有诸比丘，在于山林中，<u>一</u>精<u>一</u>进、持净戒，犹如护明珠。又见诸菩萨，行施、忍辱等，其数如恒沙，斯由佛光照。又见诸菩萨，深入诸禅定，身心寂不动，以求无上道。又见诸菩萨，知法寂灭相，各于其国土，说法求佛道。</b></p>
<p>
此颂说因成就中所见之菩萨行六波罗蜜也。法寂灭相，非证根本智不能知之，故知法寂灭相即为般若，说法求佛道即后得智也。</p>
<p>
<b>&ldquo;尔时四部众，见日月灯佛，现大神通力，其心皆欢喜，各各自相问：是事何因缘？</b></p>
<p>
此颂大众欲闻法成就也。</p>
<p>
<b>&ldquo;天人所奉尊，适从三昧起。赞妙光菩萨：&lsquo;汝为世间眼！一切所归信，能奉持法藏；如我所说法，唯汝能证知&rsquo;。世尊既赞叹，令妙光欢喜，说是法华经，满六十小劫不起于此座。所说上妙法，是妙光法师悉皆能受持。</b></p>
<p>
此颂答成就也。天人所奉尊，即天人师，指日月灯明佛。世间、谓有情世间。佛有五眼：肉<u>一</u>眼、天眼、慧眼、法眼、佛眼。烦恼能障慧眼，尘沙能障法眼，无明能障佛眼。妙光菩萨智慧第一，故能为世间眼。受持、有境界受、自<u>一</u>性<u>一</u>受二义：闻此一乘妙法领之以为境，为境界受；复因信解以证于自心，为自<u>一</u>性<u>一</u>受。由能受，故能持也。</p>
<p>
<b>&ldquo;佛说是法华，令众欢喜已，寻即于是日，告于天人众：&lsquo;诸法实相义，已为汝等说，我今于中夜，当入于涅。汝一心<u>一</u>精<u>一</u>进，当离于放逸，诸佛甚难值，亿劫时一遇&rsquo;。世尊诸子等，闻佛入涅，各各怀悲恼，佛灭一何速！</b></p>
<p>
此颂唱灭异即也。诸法实相之义既已尽说，则应化已毕，故应示寂。又佛入涅，亦有警众觉悟之义，令勿恃佛久存恒自懈逸也。悲恼、非世情之悲恼，以佛为世间之光明，一入涅，如昼无日，如无灯，众生失导，故可悲恼也。</p>
<p>
<b>&ldquo;圣主法之王，安慰无量众：&lsquo;我若灭度时，汝等勿忧怖！是德藏菩萨，于无漏实相心已得通达，其次当作佛，号曰为净身，亦度无量众&rsquo;。</b></p>
<p>
此颂当成佛记也。前既警众生之放逸而入涅，此复慰众生之悲恼而示授记。</p>
<p>
<b>&ldquo;佛此夜灭度，如薪尽火灭。分布诸舍利，而起无量塔。比丘、比丘尼，其数如恒沙，倍复加<u>一</u>精<u>一</u>进，以求无上道。</b></p>
<p>
此颂现入涅也。以上颂受用大因已竟。</p>
<p>
<b>辛二 颂灭后行化</b></p>
<p>
<b>&ldquo;是妙光法师，奉持佛法藏，八十小劫中，广宣法华经。</b></p>
<p>
此颂摄取诸佛转法因。</p>
<p>
<b>&ldquo;是诸八王子，妙光所开化，坚固无上道，当见无数佛。</b></p>
<p>
此颂善坚实如来法因。</p>
<p>
<b>&ldquo;供养诸佛已，随顺行大道，相继得成佛，转次而授记。</b></p>
<p>
此颂能进入因。</p>
<p>
<b>&ldquo;最后天中天，号曰然灯佛，诸仙之导师，度脱无量众。是妙光法师，时有一弟子，心常怀懈怠，贪著于名利，求名利无厌，多游族姓家，弃舍所习诵，废忘不通利，以是因缘故，号之为求名。亦行众善业，得见无数佛，供养于诸佛，随顺行大道，具六波罗蜜。今见释师子，其后当作佛，号曰名弥勒，广度诸众生，其数无有量。</b></p>
<p>
此颂忆念因。仙、指舍离愦闹、寂静修行之沙门言，非指神仙道之仙。</p>
<p>
<b>己二 颂古今相即</b></p>
<p>
<b>&ldquo;彼佛灭度后，懈怠者汝是。妙光法师者，今则我身是。我见灯明佛，本光瑞如此，以是知今佛欲说法华经。今相如本瑞，是诸佛方便，今佛放光明，助发实相义。</b></p>
<p>
今佛放光等于往昔，是即佛之方便，欲以显发诸法实相难显之义也。</p>
<p>
<b>丙三 劝诫听法</b></p>
<p>
<b>&ldquo;诸人今当知！合掌一心待，佛当雨法雨，充足求道者。诸求三乘人，若有疑悔者，佛当为除断，令尽无有余&rdquo;。</b></p>
<p>
求三乘法者，或疑、或悔，约有三种：修小乘之初心菩萨，谓佛以小乘示我，遂自疑不能成无上菩提。修菩萨乘者，复疑大乘法为我等所独有，非小乘人所堪。已证小乘果者，复自叹所证尚非究竟，悔未由大乘法修入。此三种疑悔，皆当待佛以大法为之除断也。</p>
<ul class="mingzhu_page">
</ul>
 </div>
<ul class="pagelist">
  <span class="todown1"><a href='12898_2.html' class='pagedaohang'>【上一篇】<i>:方便品第二</i></a></span><span class="tomenu"><a href="miaofalianhuajingjiangjie_2.html" title="妙法莲华经讲解" class="returnIndex">【回目录】</a>
</span><span class="toup1"><a href='12896_2.html' class='pagedaohang'>【下一篇】<i>：明纲宗</i></a></span>
</ul>
<div class="content01">
  <script src="../../../js/bottom_2.js" type="text/javascript"></script>
</div>
<div class="kind">
  <h2>推荐阅读</h2>
</div>
<div class="index_list">

<a href="../jingangjing/jingangjing_2.html" target="_blank">金刚经<i>></i></a>

<a href="../jingangjingjieshi/jingangjingjieshi_2.html" target="_blank">金刚经解释<i>></i></a>

<a href="../jingangjingjiangyi/jingangjingjiangyi_2.html" target="_blank">金刚经讲义<i>></i></a>

<a href="../jingangjingshuoshime/jingangjingshuoshime_2.html" target="_blank">金刚经说什么<i>></i></a>

<a href="../jingangjingjizhu/jingangjingjizhu_2.html" target="_blank">金刚经集注<i>></i></a>

<a href="../baihuajingangjingjiangjie/baihuajingangjingjiangjie_2.html" target="_blank">白话金刚经讲解<i>></i></a>

<a href="../miaofalianhuajingquanwen/miaofalianhuajingquanwen_2.html" target="_blank">妙法莲华经全文<i>></i></a>

<a href="miaofalianhuajingjiangjie_2.html" target="_blank">妙法莲华经讲解<i>></i></a>

<a href="../lianhuajingyiwen/lianhuajingyiwen_2.html" target="_blank">莲华经译文<i>></i></a>

<a href="../miaofalianhuajingqianshi/miaofalianhuajingqianshi_2.html" target="_blank">妙法莲华经浅释<i>></i></a>

</div>
<div class="content01">
  <script src="../../../js/image3_2.js" type="text/javascript"></script>
</div>
<div class="kind">
  <h2>阅读分类导航</h2>
</div>
<div class="bot"> <a href="../../sidawenxuemingzhu/sidawenxuemingzhu_3.html" targent="_blank">四大文学名著</a><a href="../../tangshi/tangshi_3.html" targent="_blank">唐诗</a><a href="../../songci/songci_3.html" targent="_blank">宋词</a><a href="../../zhuzibaijia/zhuzibaijia_3.html" targent="_blank">诸子百家</a><a href="../../shishu/shishu_3.html" targent="_blank">史书</a><a href="../../gudaiyishu/gudaiyishu_3.html" targent="_blank">古代医书</a><a href="../fujingdaquan_3.html" targent="_blank">佛经大全</a><a href="../../mengxue/mengxue_3.html" targent="_blank">蒙学</a><a href="../../yijingshuji/yijingshuji_3.html" targent="_blank">易经书籍</a><a href="../../gudaibingshu/gudaibingshu_3.html" targent="_blank">古代兵书</a> </div>

<div id="message"><div id="notice" style="color:red">亲爱的网友，祝您阅读快乐！<p style="text-align:center"><input type="button" onclick="location.href='http://m.sbkk8.com/gudai/fujingdaquan/miaofalianhuajingjiangjie/12897.html'" class="btn" value="点击继续访问"><br></p></div></div><script type="text/javascript">$("#message").hide();</script>

<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="../../../book_sbkk8_default.html">电脑版</a></p>
    <p>天涯知识库</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.baidu.com/hm.js?441a619c850df81cb1481f048dd5e631";var s = document.getElementsByTagName("script")[0]; s.parentNode.insertBefore(hm, s);})();</script></span>

<script>
$(function(){
  $("#myindex_1").live("click",function(){
	  $("iframe:last").prev().remove();
	  $("iframe:last").before('<div style="background:rgba(0,0,0,0.1);position:absolute;top:0px;right:0px;width:20px;text-align:center;color:#ffffff;font-size:12px;line-height:20px;font-family:Arial;height:20px;z-index:2147483647;">X</div>')
	  
  });		
  $("body").append("<a id='myindex_1' href='12897_2.html#'></a>");;
  $("#myindex_1").click();
}) 	
</script>
</body>
</html>