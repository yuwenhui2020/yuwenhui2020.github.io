<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>般舟三昧经_四辈品第六</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/fujingdaquan/banzhousanmeijing/215815.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../../templets/default/css/p.css" />
<link rel="stylesheet" type="text/css" href="../../../templets/default/css/book.css" />
<script src="../../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/fujingdaquan/banzhousanmeijing/215815.html");
</script>
</head>
<body>
<div id="topbar">
  <div id="logo"><a href="../../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../../book_sbkk8_default.html">首页</a></li>
     
      <li><a href='../../gudai.html'>古典文学</a></li>
      <li><a href='../../../gushihui/gushihui.html'>故事会</a></li>
      <li><a href='../../../meirongyangsheng/meirongyangsheng.html'>美容养生</a></li>
      <li><a href='../../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="215815.html#" class="bds_more" data-cmd="more">分享到：</a><a href="215815.html#" class="bds_weixin" data-cmd="weixin" title="分享到微信">微信</a><a href="215815.html#" class="bds_qzone" data-cmd="qzone" title="分享到QQ空间">QQ空间</a><a href="215815.html#" class="bds_tsina" data-cmd="tsina" title="分享到新浪微博">新浪微博</a><a href="215815.html#" class="bds_tqq" data-cmd="tqq" title="分享到腾讯微博">腾讯微博</a><a href="215815.html#" class="bds_tqf" data-cmd="tqf" title="分享到腾讯朋友">腾讯朋友</a><a href="215815.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../../book_sbkk8_default.html'>主页</a> > <a href='../../gudai.html'>古代文学</a> > <a href='../fujingdaquan.html'>佛经大全</a> > <a href='banzhousanmeijing.html'>般舟三昧经</a> > </div>
<div class="ad960"><script src="../../../js/ad960sougou.js" type="text/javascript"></script></div>
<div id="maincontent">
  <h1 class="articleH1">四辈品第六</h1>
  <div id="content"><span id="ad328_r">
    <script src="../../../js/article.js" type="text/javascript"></script>
    </span><p>T陀和菩萨白佛。难及天中天说三昧者，若有菩萨。弃爱欲作比丘。闻是三昧已，当云何学。云何持。云何行。佛言：若有菩萨。弃爱欲作比丘。意欲学是三昧者，诵是三昧者，持是三昧者，当清净持戒。不得缺戒大如毛发。何等为菩萨不缺戒。一切悉护禁法。出入行法。悉当护不得犯戒大如毛发。常当怖畏远离於谀谄。悉当护禁。作是护者是为清净持戒。何等为菩萨缺戒者，是菩萨求色。何等为求色。其人意念。持是功德。使我後世生若作天。若作遮迦越王。佛言：用是比此菩萨为缺戒。其人久持是行持是戒。持是自守福欲所生处。乐於爱欲中。是为毁戒。佛告T陀和。是菩萨比丘。欲学是三昧者，清净持戒。完具持戒不谀谄。持戒当为智者所称誉。为罗汉所称誉。於经中当布施。当精进所念强。当多信劝乐。常承事於和上。当承事於善师。所从闻是三昧者，所可闻是三昧处。当视其人。如佛。佛告T陀和。是菩萨视师如视佛者，得三昧疾。设不恭敬於善师。轻易於善师。欺调於善师。正使久学是三昧。久持久行。设不恭敬师者疾亡之。佛告T陀和。是菩萨。若从比丘比丘尼。优婆塞优婆夷所。得闻是三昧当视如佛。所闻三昧处当尊敬。佛告T陀和。菩萨所闻是三昧处。不当持谄意。向是菩萨不得谄意。常当乐独处止。不惜身命。不得望人有所索。常行乞食。不受请。不嫉妒。自守节度。如法住。所有趣足而已，经行不得懈。不得卧出。如是T陀和。如是经中教其弃爱欲作比丘学是三昧者，当如是守。如是T陀和菩萨白佛难及天中天所说法。若有後世懈怠菩萨。闻是三昧已不肯精进。其人自念。我当於後当来佛所索是三昧。耳。云何言我曹身羸极有病瘦恐不能求。闻是经已懈怠不精进。若复有菩萨精进者，欲学是经。当教之随是经中法教。用是经故。不惜躯命。不望人有所得者，有人称誉者不用喜。不大贪钵震越。无所爱慕。常无所欲。闻是经不懈怠。常精进。其人不念。我当於後当来佛所乃求索。自念使我筋骨髓肉皆使枯腐。学是三昧终不懈怠。自念我终不懈怠死也闻是经已无不欢乐。时佛言：善哉善哉T陀和。所说者无有异。我助其欢喜。过去当来今现在佛悉助欢喜。佛尔时颂偈言：</p>
<p>如我今所说法，悉受学独处止。行功德自守节，是三昧不难得。常乞食不受请，悉弃舍诸欲乐。所从闻是三昧，敬法师如世尊，</p>
<p>有诵行是三昧，常精进莫懈怠。不得惜於经法，不求供乃与经。其有受是三昧，尔乃为是佛子。学奉行如是者，得三昧终不久。</p>
<p>常勤力不懈怠，除睡眠心开解。当远离恶知识，然後从是法行。去放逸不休息，常舍离众聚会。比丘求斯三昧，随佛教当如是，</p>
<p>T陀和菩萨白佛。比丘尼求菩萨道。欲学是三昧。欲守是三昧。当持何等法。住学守是三昧。佛告T陀和。比丘尼求摩诃衍三拔致。是三昧学守者，当谦敬。不当嫉妒。不得_恚。去自贡高。去自贵大。s於懈怠。当精进弃於睡眠不得卧出。悉s财利。悉当净洁护。不得惜躯命。常当乐於经。当求多学。当弃氵&#15890;恚痴。出魔罗网去。当弃所好服饰珠环。不得恶口。不得贪爱好钵震越。当为人所称誉不得有谀谄。学是三昧时。当敬善师视如佛。当承是经中教守是三昧。佛尔时颂偈言：</p>
<p>比丘尼行恭敬，不妒嫉离_恚。除x慢去自大，行是者得三昧。当精进s睡卧，捐所欲不贪寿。一心慈於是法，求三昧当如是，</p>
<p>无得听贪氵&#15890;心，弃_恚及愚痴。莫得堕魔罗网，求三昧当如是，设有学是三昧，无调戏舍贪身。一切捐众狐疑，当至诚不虚饰。</p>
<p>舍小慈常大慈，敬善师无己已，当去离於众恶，求三昧当如是，行求法欲得者，不贪著钵震越。从人闻尔三昧，视如佛等无异。</p>
<p>T陀和菩萨白佛。若有白衣菩萨。居家修道。闻是三昧已欲学者，欲守者，当云何於法中立。学守是三昧。佛告T陀和。白衣菩萨。闻是三昧已欲学守者，当持五戒坚净洁住。酒不得饮。亦不得饮他人。不得与女人交通。不得自为。亦不得教他人为。不得有恩爱於妻子。不得念男女。不得念财产。常念欲弃妻子。行作沙门。常持八关斋。斋时常当於佛寺斋。常当念布施不念我。当自得其福。当用万民故施。常当大慈於善师。见持戒比丘不得轻易说其恶。作是行已，当学当守是三昧。</p>
<p>佛尔时颂偈言：有居家菩萨，欲得是三昧。常当学究竟，心无所贪慕。诵是三昧时，思乐作沙门。</p>
<p>不得贪妻子，舍离於财色。常奉持五戒，一月八关斋。斋时於佛寺，学三昧通利。不得说人恶，无形轻慢行。</p>
<p>心无所荣冀，当行是三昧。奉敬诸经法，常当乐於道。心无有谄伪，弃舍a妒意。有学是三昧，常当行恭敬。</p>
<p>舍自大放逸，奉事比丘僧。</p>
<p>T陀和菩萨白佛。若有优婆夷。求摩诃衍三拔致。闻是三昧已欲学守者，当行何等法学守是三昧。佛告T陀和。若优婆夷。求摩诃衍三拔致。闻是三昧已欲学守者，当持五戒自归於三。何等为三自归於佛归命於法。归命於比丘僧。不得事馀道。不得拜於天。不得示吉良日。不得调戏。不得慢恣。不得有贪心。优婆夷常当念布施。欢乐欲闻经。力多学问优婆夷常当敬重於善师。心常不倦不懈。若比丘比丘尼过者，常以坐席宾主饮食待之。佛尔时颂偈言：</p>
<p>若有优婆夷，诵是三昧者，当从佛法教，奉五戒完具。守是三昧时，当尊敬於佛。及法比丘众，恭敬其善师。</p>
<p>不得事馀道，勿祠祀於天。行是三昧者，见人立迎逆。除去杀盗氵&#15890;，至诚不两舌。无得向酒家，当行是三昧。</p>
<p>心不得怀贪，常当念施与。除去谀谄意，无得说人短。常当恭敬事，比丘比丘尼。</p>
<p>闻法语悉受，学三昧如是， </p>
</div>
  <div class="adBottom">
    <script src="../../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='215816.html' class='pagedaohang'>【上一篇】<i>:授决品第七</i></a></span><span class="tomenu"><a href="banzhousanmeijing.html" title="般舟三昧经" class="returnIndex">【回目录】</a>
</span><span class="toup1"><a href='215814.html' class='pagedaohang'>【下一篇】<i>：无著品第五</i></a></span></div>
  <div class="adBottom">
    <script src="../../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../../js/foot.js" type="text/javascript"></script>

</body>
</html>
