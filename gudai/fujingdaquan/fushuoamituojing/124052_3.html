<?xml version="1.0" encoding="gb2312"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=gb2312" />
<title>佛说阿弥陀经_佛说阿弥陀经义疏</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<script src="/js/dm.js" type="text/javascript"></script>
<link href="/css/wap2011.css" rel="stylesheet" type="text/css" />
<script src="http://apps.bdimg.com/libs/jquery/2.1.4/jquery.min.js"></script>
</head>
<body class="body">
<div class="mtop"> <a href="/" class="mindex"><img src="/images/mindex.png" alt="回主页" /></a>
  <div class="mTitle"><a href="/" class="htitle1">天涯知识库</a> ・ <a href="/gudai/fujingdaquan/fushuoamituojing/">佛说阿弥陀经</a></i></div>
  <span class="mmenu" id="mmenu"><img src="/images/mmenu.png" alt="目录" /></span> </div>
<div class="mnav" id="mnav"> <a href="/" targent="_blank">首页</a> <a href="/xiandai/" targent="_blank">现代小说</a> <a href="/jiankangbaojian/" targent="_blank">健康保健</a> <a href="/jiankangyinshi/" targent="_blank">健康饮食</a> <a href="/gudai/" targent="_blank">古代文学</a> <a href="/gushihui/" targent="_blank">故事会</a> <a href="/waiguo/" targent="_blank">外国文学</a> <a href="/shenghuochangshi/" targent="_blank">生活常识</a> <a href="/meirongyangsheng/" targent="_blank">美容知识</a> <a href="/zuowen/" targent="_blank">作文</a> <a href="/lishigushi/" targent="_blank">历史故事</a> <a href="/wangluoxiaoshuo/" targent="_blank">网络小说</a> <a href="/juqingjianjie/" targent="_blank">剧情简介</a> <a href="/wangmingdaquan/" targent="_blank">网名大全</a> <a href="/shuoshuo/" targent="_blank">说说大全</a> <a href="/caipudaquan/" targent="_blank">菜谱大全</a>  </div>
<div class="search searchtop">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01 content02">
  <script src="/js/pic.js" type="text/javascript"></script>
</div>
<div class="daohang"><strong>位置:</strong><a href='http://3g.sbkk8.com/'>主页</a> > <a href='/gudai/'>古代文学</a> > <a href='/gudai/fujingdaquan/'>佛经大全</a> > <a href='/gudai/fujingdaquan/fushuoamituojing/'>佛说阿弥陀经</a> > </div>
<div class="kind">
  <h1 class="h11">佛说阿弥陀经义疏</h1>
</div>
<div class="articleContent"> <p>
<strong>佛说阿弥陀经义疏</strong></p>
<p>
将释此经，略开二门：一者，略释名题；二者，广诠文句。</p>
<p>
略释名题者，经题有人、法、喻之别。今此经师有显、密二释；显义说者，谓就人立名，以弥陀为西方如来故；密二释；显义说者，谓就人立名，以弥陀为西方如来故；密义说者，经题不标佛字，即是显示以法标称。何以故?此经净土法门，令受持者随愿往生，即得无量寿故。又复如来出世为一大事因缘，为令众生开、示、悟、人佛知见故。佛知见者，即无量寿也。所以者何?众生佛性在烦恼之中，虽有恒沙功德，无由显现，如在胎藏。今以念佛持名之力，决定往生，证不退转，乃至成佛，尽未来际，化益有情，即是无量寿也。是故此经实圆顿之网宗，教乘之肝髓矣。</p>
<p>
广诠文句者，且开三分：自如是我闻至诸天大众俱，为序分；白尔时佛告长老舍利弗至说此难信之法是为甚难，为正宗分；自佛说此经至作体而去，为流通分。</p>
<p>
△序分，即六事证信也。</p>
<p>
如是我闻，一时，</p>
<p>
诸经序分有二：一者证信，是谓通序；二者发起，是谓别序。今此经乃佛无问自说，故无发起，唯以六事证信故。所谓六事者：一、信，即如是也；二、闻，即我闻也；三、时，即一时也；四、主，谓佛也；五、处，谓国、园等；六、众，谓比丘、菩萨、天众等。所以者何?顺佛遗教故，三世诸佛法如是故。六中前三为总，一切经同故；后三为别，随诸经所说法门及一会所被根机而差异故。初如是者，梵云</p>
<p>
司。苏摺Ｒ磺兄罘ㄇ蟛豢傻靡澹所谓佛性也；</p>
<p>
者，一切诸法言说不可得义，所谓法身也。初即是因，后即是果。以一切众生本具佛性，故于果位转名法身。如是二者，即是三世诸佛共所宣说，所以诸佛一切经首，皆置此文也。云何佛性求不可得?《华严孔目章》云：&ldquo;佛性者，诸佛所得法，其性平等，犹如虚空，于诸凡圣，无所限碍&rdquo;。又《大般涅经》云：&ldquo;佛性者，名第一义空，第一义空，名为智慧。&rdquo;略说佛性有其三种：一者正因佛性；二者了因佛性；三者缘因佛性。智者大师《金光明经玄义》云：&ldquo;佛名为觉，性名不改，不改即是非常非无常，如土内金藏，天魔外道所不能坏，名正因佛性。了因佛性者，觉智非常非无常，智与理相应，如人能知金藏，此智不可破坏，名了因佛性。缘因佛性者，一切非常非无常，功德善根，资助智慧，开发正性，如耘除草秽，掘出金藏，名缘因佛性也。&rdquo;云何法身不可得?法身者，即诸法实相。《仁王经》云：&ldquo;波斯匿王言：观身实相，观佛亦然，无前际，无后际，无中际，不住三际，不难三际，不住五蕴，不离五蕴，不住四大，不离四大，不住六度，不离六度，不住三界，不离三界，不住方，不离方，明无明等，非一非异，非此非彼，非净非秽，非有为非无为，无自相，无他相，无名无相，无疆无弱，无示无说，非施非悭，非戒非犯，非忍非恚，非时非怠，非定非乱，非智非愚，非来非去，非人非出，非福田非不福田，非相非无相，非取非舍，非大非小，非见非闻，非觉非知，心行处灭，言语道断，同真际，等法性，我以此相而观如来。&rdquo;言我闻、一时者，即是显示二种生死尽也，谓转去生死位中四相应品心及心法，转得佛果四相应品心及心法也。我者，即自在义，以一切诸法我不可得故，谓转阿赖耶识，得大圆镜智相应心，能持一切功德种<u>一</u>子，能现能生一切身土智影像故。闻者，一切诸法本性寂故，即是不闻不闻，谓转末那识得平等性智，远离二执自他差别，证得一切平等性故。一者，无异相义，无所求义，以一切诸法求不可得故，谓转意识得妙观察智，能观一切皆无碍故。时者，善巧方便义，以一切诸法谛不可得故，谓转前五识得成所作智，能现成办外所作故。此念佛法门能圆显佛性，满足法身，转识成智，离生死得涅，故经初云如是我闻一时也。</p>
<p>
佛在舍卫国只树给孤独园，</p>
<p>
言主及处。众者，即是显示三种世间严净故。一、智正觉世间，即能化主；二、器世间，即是化处；三、众生世间，即所化机。《华严大疏》卷三云：&ldquo;众生不严，不感佛兴；正觉不严，不能为主；器界不严，非真佛处。&rdquo;今言佛者，即是智正觉世间严净，谓自觉觉他，觉行圆满故。言舍卫国只树给孤独园者，即是器世间严净。会卫，梵语，此云丰德。谓此国有德，一者具财，二者好境，三者多闻，四者解脱。只树给孤独园者，只陀太子所施之树，给孤独长者所施之园故。只陀，此云战胜，为波斯匿王太子，生时王与外国战胜，故立斯名。给孤独名须达多，此云乐施。园者，即显法身广大周备。法身具无边际真净功德，故园名丰德。树者，即显报身福慧圆净。报身恒常自受广大法乐，故树名战胜。园者，即显应身无量变现。应身随机应化，普令利乐，故园名给孤独也。今此净土法门广大宏远，为智正觉严净之本，众生严净之因，通被上、中、下根，随其根性欲见法佛、报佛、应佛，皆应于此法门中求之，故于此处说也。</p>
<p>
与大比丘僧千二百五十人俱，皆是大阿罗汉，众所知识，长老舍利弗、摩诃目犍连、摩诃迦叶、摩诃迦旃延、摩诃俱罗、离婆多、周利盘陀伽、难陀、阿难陀、罗T罗、x梵波提、宾头卢颇罗堕、迦留陀夷、摩诃劫宾那、薄拘罗、阿(少/兔)楼驮，如是等渚大弟子。</p>
<p>
第六列众中有三：一、声闻众；二、菩萨众；三、天众。初列声闻众者，以恒随从，是内眷属故，表如来果德也。大者，示法身德。比丘者，有乞食、怖魔、破恶三义，示报身德。僧者，众义，示应化身德。千二百五十人者，示法身德。三世诸佛莫不由于行、愿二门，自致作佛。释迦愿门者，《悲华经》说释迦如来往昔为宝海梵志时，于宝藏佛所成就大悲之心，广大无量，作五百誓愿，此如来自觉之德也。释迦行门者，所谓戒、定、慧三学。戒学者，比丘二百五十戒；定学者，三摩地门陀罗尼门，各有壹百是；慧学者，释迦一代时教，开谈顿、渐、权、实、总三百会是。此如来觉他之德也。大阿罗汉者，有应供、杀贼、无生三义，即是示报身德。众所知识，即是示应化身德也。舍利弗者，智慧无穷，决了无疑，智慧第一。目犍连者，神足轻举，飞到十方，神通第一。大迦叶者，十二头陀难得之法，头陀第一。大迦旃延者，善分别义，敷演道教，论义第一。智慧者，菩提心坚固义；神通者，四摄济度义；头陀者，离欲清净义；论议者，离诸分别赞善随喜义。此四者即是大菩提心也。大俱筛罗者，得四辩才，触难答对，问答第一。离婆多者，坐禅人定，心不错乱，无倒乱第一。周利盘陀者，于四谛理，能断疑惑，断痴第一。难陀者，诸根寂静，心不变易，离欲第一。问答者，庄严法施义；无倒乱者，清净照耀义；断痴者，大悲行施满一切愿义；离欲者，得无上法乐义。此四者即是大福德聚也。阿难陀者，所忆不忘，多闻广远，多闻第一。罗喉罗者，不；毁禁戒，诵读不懈，密行第一。侨梵波提者，居乐天上，用具满足，受天供养第一。宾头卢颇罗堕者，降伏外道，履行正法，师于吼第一。多闻者，于法自在义；密行者，常住无为，智慧圆明义；受天供养者，转大*轮，调伏有情义；师子吼者，离言说相，文字本空义。此四者，即是大三摩地智也。迦留陀夷者，善能劝导，福度人民，教化第一。大劫宾那者，晓了星宿，预知吉凶，知星宿第一。薄拘罗者，寿命极长，终不中夭，寿命第一。阿(少/兔)楼驮者，天眼彻视，见十方域，天眼第一。教化者，业用善巧利乐有情义；知星宿者，<u>一</u>精<u>一</u>进难敌胜过障难义；寿命者，降伏天魔、蕴魔等义；天眼者，大权方便济度一切义。此四者，即是大慈事业也。今此净土持名法门，乃是如来自觉觉他之大用，从一切如来大菩提心、大福德聚、大三摩地智、大慈事业之所流出，能信受此法门，便能圆具三身，成就大菩提心，成就大福德聚，成就大三摩地智，成就大慈事业。故于经初证信序中列众表德，以明此经义理宏深，利益广大也。</p>
<p>
并诸菩萨摩诃萨，文殊师利法王子、阿逸多菩萨、乾陀诃提菩萨、常<u>一</u>精<u>一</u>进菩萨，与如是等诸大菩萨</p>
<p>
次列菩萨众者，不恒随故，外眷属故，此表众生因行也。菩萨摩诃萨，具云菩提萨缍摩诃萨缍，凡有三释：一、菩提是所求佛果，即是智也；萨堙是所化众生，即是悲也，具足悲、智，故名菩萨。二、菩提是所求之果，萨堙是能求之人，希求菩提，故名菩萨。三、萨缍又云勇猛，能于大菩提勇猛求故，名曰菩萨。文殊师利，此云妙吉祥，表智也。阿逸多，此云无能胜，即是弥勒，天慈也。乾陀诃提，此云不休息，表常也。常<u>一</u>精<u>一</u>进，表勤也。谓众生因行，以智慧为因，般若为三世佛母故；大慈为行，佛心者大慈悲是；不休息为证，法性常住故；常<u>一</u>精<u>一</u>进为悟，无作正勤到彼岸故。此净土持名之法，乃如来昔于因地，以大智慧，以大慈悲，见真实相，度无量行之所证得。亦唯有具智慧者，具慈悲者，深信实相，发起正行者，方能于此法门信受奉行也。</p>
<p>
及释提桓因等无量诸天大众俱。</p>
<p>
后列天众者，随类示化，感应道<u>一</u>交<u>一</u> ，因果互彻义也。天者，自在义，光明义，清净义，即是如来大般涅。自在谓法身德，光明谓般若德，清净谓解脱德，是故如来称第一义天。释提桓因者，是百福德义。以诸业垢本不生故，从大涅本性之心，起诸事业，及种种净妙六尘，净佛国土，庄严法身也。此净土持名法门，乃是一切如来摄受有情之妙用，若能于此法门具足信愿，如法修行，即是有大福德，有大善根，恒为一切如来之所摄受也。自下正宗分，凡有略广二门，各以三世间严净，显极乐世界功德。初略显中有三：谓初极乐智正觉世间，二极乐众生世间，三极乐器世间。明别相三宝故，智正觉世间为首也。广显中亦三：谓初极乐器世间，二极乐众生世间，三极乐智正觉世间。明一体三宝故，器世间为初也。亦为显此三世间即三而一，即一而三，故次第相反覆也。今初略显中极乐智正觉世间。</p>
<p>
尔时，佛告长老舍利弗：从是西方过十万亿佛土，有世界名曰极乐。其土有佛，号阿弥陀，今现在说法。</p>
<p>
言西方者，即是转意识成妙观察智也。人之生死，由于二种力：一者，乐著戏论因增上力；二者，净不净业因增上力。此二力者共相依辅，若能一切戏论不行，则一切诸业亦不复生。是故欲脱生死苦论，证彼常恒法身，先须以念佛力，转彼意识，成妙观察智已，由初发心便能转*轮，辩无言说，理无涯际，由此清净无染，人无言观门，悟无量三摩地门、无量陀罗尼门、无量解脱门，此是法界体性中之西方也。言过十万亿佛土者，断十烦恼，成就万善，住于亿相也。过贪、嗔、痴、慢、疑、身见、边见、邪见、戒禁取、见取为十，谓下品往生也。十法界互具成百，各具十度，即成千度，各有十善，即成万善，谓中品往生也。亿者，梵云落叉，即是相义，亦是见义。谓住于实相，一相一切相，即相即无相，非相非无相。即相者假谛，无相者空谛，非相非无相者中谛，三谛圆融，即上品往生也。以念佛持名力故，得断烦恼，得成万善，得生实相，由斯功德，面佛闻法，而受弥陀之所教化，故名极乐。如斯功德，皆是弥陀愿力之所摄持，即是智正觉世间也。</p>
<p>
△二、极乐众生世间。</p>
<p>
舍利弗!彼土何故名为极乐?其国众生，无有众苦，但受诸乐，故名极乐。</p>
<p>
苦者，三苦、八苦也。三苦，谓苦苦、坏苦、行苦。八苦，谓生苦、老苦、病苦、死苦、爱别离苦、怨憎会苦、求不得苦、五<u>一</u><u>一</u>盛苦。华开见佛，故无生苦。形相成就，故无老苦。无有疾痛，故无病苦。寿命无量，故无死苦。恒时供养他方十万亿佛，乃至诸上善人集会一处，故无爱别离苦、怨憎会苦。自然能生念佛等心，故无求不得苦。咸是化生，故无五<u>一</u><u>一</u>盛苦。诸乐者，谓法乐。略说有六种意乐：一者，广大意乐，于六度行无厌足故。二者，长时意乐，恒时修行，无间息故。三者，欢喜意乐，饶益有情，深生欢喜故。四者，荷恩意乐，见彼有情，于已有大恩德故。五者，大志意乐，所集善根，回施一切有情故。六者，纯善意乐，共诸有情，回求无上菩提故。念佛功德可以拔诸苦，生诸乐，众生以念佛故，自致如是，即是众生世间也。</p>
<p>
△三、极乐器世间。</p>
<p>
又舍利弗!极乐国土，七种栏椐，七重罗网，七重行树，皆是四宝周匝围绕，是故彼国名为极乐。</p>
<p>
栏椐所以界道，即是戒也。罗网所以严空，即是定也。行树所以悦意，即是慧也。是三者，三世如来教化之总纲，一切众生脱苦之根本，是故一切如来净土，无不以斯三事庄严。而独极乐由斯得名者，谓以念佛，持名成就，三学具足，不假他求故也。七重栏盾者，治身、口七支业故，除七垢故。七支业，谓身不杀、不盗、不<u>一</u>H<u>一</u>、口不两舌、恶口、妄言、绮语也。七垢者，欲垢、见垢、疑垢、慢垢、侨垢、随眠垢、悭垢也。七重罗网者，七觉分也，谓择法觉分、<u>一</u>精<u>一</u>进觉分、喜觉分、猗觉分、念觉分、定觉分、舍觉分也。七重行树者，七空智也，谓性空、自相空、诸法空、不可得空、无法空、有法空、无法有法空也。皆以四宝周匝围绕者，谓如是戒、定、慧，皆以四弘誓愿而庄严。又复此三学，皆由信、愿、解、行而得成就也。此器世间由彼阿弥陀戒、定、慧力，四弘誓力之所严净，唯于念佛法门能信愿解行者得见之耳。</p>
<p>
△自下第二大门广显中亦三，初、极乐器世间。历来销释此一大段经文，皆以依、正二报解之。白此以下至闻树网音声，皆生念佛法僧之心等，为依报，明所受用之境界也。自佛光明无量至弟子众多，为正报，明能受用之色身也。今解不如此者，一真虚寂，身刹相含。一、依内现依，谓尘含世界，如《华严经&middot;现相品》云&ldquo;佛刹微尘数，如是诸刹土，皆于一念中，一一尘中现&rdquo;也。二、正内现正，谓毛孔中现佛，如《华严经》云&ldquo;如来于一毛孔中，一切尘刹诸佛坐，菩萨众会共围绕，演说普贤之胜行&rdquo;也。三、正内现依，谓毛孔中现刹，如《华严经&middot;僧只品》云：&ldquo;于一微细毛孔中，不可说刹次第人，毛孔能受彼诸刹，诸刹不能遍毛孔。&rdquo;四、依内现正，谓尘中现佛，如《普贤行愿晶》云：&ldquo;于一尘中数佛，各处菩萨众会中，无尽法界尘亦然，深信诸佛皆充满。&rdquo;五、依内现依，正谓尘中现佛身及刹，如《华严经》云：&ldquo;一一尘中无尽身，复现种种庄严刹。&rdquo;六、正内现依，正，谓毛孔中现佛身及刹，如《华严经》云：&ldquo;一毛孔内难思刹，等微尘数种种住，一一皆有遍照尊，在众会中而说法。&rdquo;复次，上来明三极乐世间，然三世间融具十身，所谓国土身、众生身、业报身、声闻身、独觉身、菩萨身、如来身、智身、法身、虚空身。如《华严经》八地文中所说：&ldquo;此菩萨知诸众生心之所乐，能以众生身作自身，亦作国土身，业报身乃至虚空身。&rdquo;&ldquo;能以国土身作自身，亦作众生身，业报身乃至虚空身。&rdquo;&ldquo;能以业报身作自身，亦作众生身，国土身乃至虚空身。&rdquo;&ldquo;能以自身作众生身，国土身乃至虚空身。&rdquo;既依正<u>一</u>交<u>一</u> 彻而无碍，自他相摄而并容，云何而可分别耶?是故今谓此下四段经文，皆云彼佛国土成就如是功德庄严，即是广显极乐器世间也。凡有四章：初显体；二、辨性；三、示相；四、明用。夫显体者，十方一切佛土，皆是如来大圆镜智所现，虽然一多无碍，现隐互成，是故一佛土人无量佛土，无量佛土人一佛土，则此极乐世界即是十方一切佛土也。况昔弥陀在于因地，为法藏比丘，从世自在王佛闻二百一十亿诸佛刹土，天人之善恶，国土之粗妙，皆悉睹见，具足五劫，思惟摄取彼诸佛国清净之行，乃发四十八愿，具足修满，自致成佛。又韦提希后从佛求于清净业处，世尊放眉间光，为现十方诸佛净妙国土，而韦提希于中独乐生于极乐世界阿弥陀佛所。则极乐世界之因果，总摄一切佛土之因果可知矣。显体中有三：初总，次别，后结。总中复二，即七宝池与八功德水也。别中有四：一、金沙为底；二、四宝阶道；三、七宝楼阁；四、四色莲华。今初。</p>
<p>
又舍利弗，极乐国土，有七宝池。</p>
<p>
所谓池者，即常寂光也。夫娑婆世界者，《瑜伽师地论意地分》云：诸有清净第一最胜<u>一</u>精<u>一</u>妙性者，成苏迷卢山，为一小世界之中，此外有香水海。中品性者，成七重金山，山海相间，绕彼苏迷卢。下品性者，于苏迷卢四边七金山外，有四大洲，居咸水海中，铁围山绕碱水海，诸鬼神等居彼金山。四洲人民福德，寿命各不相同，北洲无佛，八难之一。南洲三事最胜，勇猛强记，勤修梵行，佛出其土。良以娑婆世界有情业染重故，我慢盛故，是以山海重叠。极乐世界则不如是，唯一大洲，中有宝池，无我慢故，地平如掌，一切有情皆于彼池中莲华化生，此池即是彼土一切有情无明住地根本所成。无明无住，即常寂光也。复次此池浩浩茫茫而无垠，滟滟冥冥而不测，澄淬如镜，泓涵若虚，大旱不涸，大寒不冱，即常寂光也。言七宝者，七真如也。《解深密经&middot;分别瑜伽品》云：&ldquo;一者流转真如，谓一切行无先后性。二者相真如，谓一切法补特伽罗无我性及法无我性。三者了别真如，谓一切行惟是识性。四者安立真如，谓我所说诸苦圣谛。五者邪行真如，谓我所说诸集圣谛。六者清净真如，谓我所说诸灭圣谛。七者正行真如，谓我所说诸道圣谛。当知此中由流转真如、安立真如、邪行真如故，一切有情平等平等；由相真如、了别真如故，一切诸法平等平等；由清净真如故，一切声闻菩提、独觉菩提、阿耨多罗三藐三菩提平等平等；由正行真如故，听闻正法缘总境界，胜奢摩他毗钵舍那所摄受慧平等平等。&rdquo;此念佛法门乃是从彼寂光四波罗蜜究竟处立，依七真如所显，以斯功德庄严净土，故如此也。</p>
<p>
△二、八功德水。</p>
<p>
八功德水，充满其中。</p>
<p>
水即池也，无水则亦无池，池是水之事，水是池之理。然常寂光中非理非事，以非理故，举体起万像之事；以非事故，全体成一味之理。是故池中言七宝者，以因果生灭之事示自体性净故。水言八功德者，以一味真如摄体用因果故。八德，谓一者润泽，喻大愿深广无穷尽故；二者清冷，喻不受一切烦恼垢故；三澄净，喻舍离世间假名字故；四者轻软，喻生佛平等同一味故；五者甘美，喻出生无量方便神通故；六者安和，喻观察缘生甚深理故；七者除饥，喻修行上胜实德高广故；八者长养，喻大果坚固障尽智圆故。唯有念佛者，能成就此功德门。</p>
<p>
△二则有四，初、金沙为底。</p>
<p>
池底纯以金沙布地。</p>
<p>
以有底及四边故，而后池成，即是一真法界。要由五智而成差别事用，法界体性智即是底，大圆镜智乃至成所作智即四边也。四边皆以四宝合成而底纯金沙者，谓白性不动，性净本觉故。虽自性本净，而随他动，变成万像，故非坚整，而是细沙，即是不动平等而成差别义也。以此念佛法门熏<u>一</u>习<u>一</u> 本觉，成差别德用故。</p>
<p>
△二、四宝阶道。</p>
<p>
四边阶道，金、银、琉璃、玻璃合成。</p>
<p>
金者黄色，即是因；银者白色，即是证；璃璃者青色，即是悟；玻璃者赤色，即是行。四边咸具四宝者，即是四智各具四门也。大菩提心坚固勇猛，即是东方金宝；大菩提心行四摄法，即是东方赤宝；大菩提心除诸烦恼，即是东方银宝；大菩提心成净三业，即是东方青宝。大福德聚威德自在，即是南方金宝；大福德聚照耀有情，即是南方赤宝；大福德聚施无所施，即是南方银宝；大福德聚常住妙定，即是南方青宝。大智慧门本来清净，即是西方金宝；大智慧门永绝二边，即是西方赤宝；大智慧门转妙*轮，即是西方银宝；大智慧门无言平等，即是西方青宝。大<u>一</u>精<u>一</u>进行供养诸佛，即是北方金宝；大<u>一</u>精<u>一</u>进行坚固不懈，即是北方赤宝；大<u>一</u>精<u>一</u>进行摧灭无明，即是北方银宝；大<u>一</u>精<u>一</u>进行四无量心，即是北方青宝。如是十六门，皆是常寂光中无边照用，亦即念佛持名自利因缘之所建立也。</p>
<p>
△三、七宝楼阁。</p>
<p>
上有楼阁，亦以金、银、琉璃、玻璃、车渠、赤珠、玛瑙而严饰之。</p>
<p>
楼阁即是无住处涅。楼阁相依，即是悲智相导，从如来性海十六妙门，导众生界人六度门，则唯是悲智二法也。如斯二者称法性起，即是金宝。胜第一故，具足众相，即是赤宝。性妙明故，法义周备，即是银宝。财用富故，神通妙用，即是青宝。虚空色故，自体圆寂，即是砗磲。体洁白故，广阔无外，即是赤珠。具众影故，宽博内空，即是玛瑙。体坚实故，皆念佛持名利他因缘之所建立也。</p>
<p>
△四、四色莲华。</p>
<p>
池中莲华，大如车轮，青色青光，黄色黄光，赤色赤光，白色白光，微妙香洁。</p>
<p>
言莲华者，即是常寂光中众生数也。如是众生，因果微妙，皆菩提相，皆涅相，不断烦恼，不次第行，众果普备，如彼莲华也。形如车轮者，体大色光，即是相大，香洁，即是用大。体虽平等，或具大行，或具大愿，或具大智，或具大悲，故有四色差别。极乐世界众生，皆于彼莲华中化生，即是念佛善根所起无漏净识之相也。</p>
<p>
△三、结。</p>
<p>
舍利弗!极乐国土成就如是功德庄严。</p>
<p>
如上池水、阶道、楼阁、莲华，皆是阿弥陀佛大愿大行加持之力。就所持说，即是庄严；就能持说，即是功德，即是不二门也。</p>
<p>
△二、辨性中有二：初正辨，后总结。辨中凡有七事：一、乐；二、地；三、时；四、华；五、供佛；六、食；七、行。释中开合，各门不同。</p>
<p>
又舍利弗，彼佛国土，常作天乐，黄金为地。昼夜六时，雨天曼陀罗华。其土众生，常以清旦，各以衣械盛众妙华，供养他方十万亿佛。即以食时，还到本国，饭时经行。</p>
<p>
一切国土，皆以平等无相而为其性。《法华经》云：&ldquo;诸佛法身，犹如明镜，一切色像，悉现其中。&rdquo;是故一切庄严，悉是不二现行，故得黄金为地，天乐、天花时时常遍。以一实谛故，黄金为地，平正旷廓也。以显穷极法性故，天乐和畅，微妙清雅也。以得真实果报故，天华缤纷，法喜适悦也。复次因果位次，约有五门：一者因门，即大菩提心也；二者行门，即六度也；三者证门，即六无畏也；四者悟门，即四忍也；五者入门，即四德也。以一切平等性故，即因即行即证即悟即人，圆融行布，相摄无碍也。且初、大菩提心为因者，有其三种，谓直心、深心、大悲心也。直心者，观四谛理，即三三昧，心则端直，离邪曲见，是故天乐和睦微妙，纯美翕畅。所谓德者性之端，乐者德之华也。深心者，观十二因缘侵除<u>一</u>习<u>一</u> 气，知一切缘生即是无生，是故黄金为地，平正超胜，育生万物，无有穷极也。大悲心者，发西弘誓，上求下化，是故天华焕烂，妙香芬郁。以此天华供养诸佛，即是法门无量誓愿学，佛道无上誓愿成。饭食经行，即是烦恼无尽誓愿断，众生无边誓愿度也。次、六度为行者，天乐是持戒度，以具足威仪行持善法，故八音和谐也。黄金为地，是忍辱度，负荷一切而不动故。天华是<u>一</u>精<u>一</u>进度，若有懈怠则有休息，昼夜雨华无有间断，即是<u>一</u>精<u>一</u>进严具万行也。供养诸佛是布施度，以恭敬心平等心，施一切有情如佛想故。饭食是禅定度，经行是智慧度，以止观二门调伏身心故。三、六无畏为证者，无畏是苏息安稳之义。天乐是善无畏，以具足一切善法，永离障难故，天乐盈空，音声嘹亮也。黄金为地，是身无畏，以身之缠缚得解脱故，得坚固身，得平等身，金宝为地也。天华是无我无畏，以知一切众相悉是缘生，无所染著也。昼夜不断是法无畏，以知一切境界如水中月，镜中像，无性无相，则能行无行行，无有休息，不懈废也。供养诸佛是法无我无畏，以于心得自在故，十万亿世界唯是一心，故能于晨朝时供养普遍也。饭食经行是平等无畏，以了万法一实真如，无有能所本末等故，住于平等法界，以禅悦为食，大悲为行也。四、四忍为悟者，天乐是无生忍，以一切诸法自性空寂，本来不生，如彼天乐，无有作者，自然和谐也。黄金为地，是无灭忍，法既不生，则亦无灭，如彼大地，广大博厚也。昼夜雨华是因缘忍，一切诸法皆依因缘和合而有，如是因缘，非常非断，是故昼夜雨华缤纷杂沓也。供养诸佛，饭食经行是无住忍，以不著诸法故，或供养无量佛于他方，或宴坐观空，林间行道于此界也。五、四德为人者，天乐是乐德，万德昭明，故金声玉振之也。大地是常德，贞固谛信，地之道也。天华是净德，本觉开敷，即是华也。供佛是我德，以我心遍一切处故。如是因、行、证、悟、人，即是念佛持名之因、行、证、悟、人，故念佛人往生彼土也。</p>
<p>
△二、总结。</p>
<p>
舍利弗!极乐国土成就如是功德庄严。</p>
<p>
如是身智，即是功德。如是国土，如是众生，即是庄严也。皆是弥陀平等性智，观自、他身悉皆平等。大悲相应无住涅之所建立也。</p>
<p>
△三、示相有二：初正示，后总结。正示复二：初、大乘化相；二、小乘化相。所谓相者，即是如来妙观察智，无量作用，无碍自在，令诸有情皆获利乐。如是方便，即是权、实二智也。然有三种：一是化他；二是自行化他；三是自行。今极乐世界化相者，化他即是阐扬正道，法音不绝；自行化他，即是二十五道品；自行即是念佛念法念僧也。初中有六，初、化他实智方便。</p>
<p>
复次，舍利弗!彼国常有种种奇妙杂色之鸟，白鹤、孔雀、鹦鹉、舍利、迦陵频伽、共命之鸟。</p>
<p>
如是众鸟，非众生，非不众生。如是变化，唯佛能知故。白鹤者，喻常寂光，鹤寿最长故常，白色故寂，鹤唳于天，声闻九皋，故光也。孔雀，文章锦彩，显实报庄严。鹦鹉能言，显方便有余。舍利即是春莺，巧啭适时，显凡圣同<u>一</u>居 。迦陵频伽，此云妙音，即显实智，一切音声中最，虽在壳中，已超众鸟也。共命即显权智，如是权智，从定慧生，从慈悲生，故二首一身也。</p>
<p>
△二、化他权智方便。</p>
<p>
是诸众鸟，昼夜六时，出和雅音。</p>
<p>
如是音声，调畅严肃，随有闻者，皆能躁者得静，邪者得正，故日和雅。</p>
<p>
△三、四合说，自行化他、权智、实智。</p>
<p>
其音演畅五根、五力、七菩提分、八圣道分，如是等法。</p>
<p>
演畅道品，即是自行化他、权智、道品等法，即是自行化他实智也。五根依菩提心生，为大圆镜智因；五力依福德聚生，为平等性智因；七菩提分依智慧门生，为妙观察智因；八正道依<u>一</u>精<u>一</u>进行生，为成所作智因，无有四念住、四正断、四神足者，莲华中生，故无不净；但受诸乐，故无苦；寿命无量，故无无常；恒念三宝，故无无我。以无四倒故，无恶可灭；以自性圆成故，无善可生。日日供养他方十万亿佛，心意坚定，恒修三念，即是神足。不须更修，是故极乐化相唯二十五道品，换言之，即娑婆有情以念佛持名之力，破四颠倒，恶灭善生，得四神足者，能往生耳。</p>
<p>
△五、自行权智。</p>
<p>
其土众生，闻是音已，皆悉念佛、念法、念僧。</p>
<p>
性自灵觉，寂照圆明，即是佛宝。性本寂灭，万相轨持，即是法宝。性具恒沙德用，一味清净，即是僧宝。如是三宝，皆无为相，与虚空等，若无念者，则无所显。观经云：&ldquo;是心作佛，是心是佛，诸佛正遍知海从心想生。&rdquo;即是念佛也。又云：&ldquo;以观佛身故，亦见佛心。佛心者，大慈悲是。&rdquo;即是念法也。又云：&ldquo;以无缘慈，摄诸众生。&rdquo;即是念僧也。</p>
<p>
△六、自行实智。</p>
<p>
舍利弗!汝勿谓此鸟实是罪报所生，所以者何?彼佛国土无三恶道。舍利弗，其彼国土尚无恶道之名，何况有实。是诸众鸟皆是阿弥陀佛欲令法音宣流，变化所作。</p>
<p>
初言无三恶道，空谛也。三恶道由贪、嗔、痴生，以贪、嗔、痴自性空故，如来则能大愿摄持，力行成就，佛土严净，无彼恶道也。无恶道名者，假谛也。以贪欲即是道，嗔痴亦复然故，即是般若正慧，是故无有恶道之名也。言皆是弥陀变化所作者，即是中谛。双具空假，即是中道。法音宣流即假，变化所作即是空，皆是弥陀性德所显，即是中也。</p>
<p>
△二、小乘化相。</p>
<p>
舍利弗!彼佛国土，微风吹动诸宝行树及宝罗网，出微妙音，譬如千百种乐，同时俱作。闻是音者，自然皆生念佛、念法、念僧之心。</p>
<p>
以彼菩萨大悲愿切，故以飞鸟和鸣教化菩萨。声闻但证生空，未证法空，宜以无情音乐而教化之，是故树网音声，是化声闻相也。诸宝行树，由于如来智慧而生；诸宝罗网，由于如来深妙禅定而成。如是定慧有无量门差别，随其机感而行受持。是故微风吹动，出百千种音乐，同时俱作，随所应闻而行领悟也。前言念佛、念法、念僧者，谓虽念亦无能念所念。今言皆生念佛、念法、念僧之心者，以彼声闻法执未除，故有能所，要须生心念彼三宝也。复次生心者，谓由彼涅菩提心生，即是回小向大也。又有解者，前言飞鸟，谓是生空，是教凡夫。今言网树，谓是法空，是教二乘。二者具足，是教菩萨也。</p>
<p>
△二、总结。</p>
<p>
舍利弗!其佛国土成就如是功德庄严。</p>
<p>
就实智言，即是功德，就权智言，即是庄严。复次，就化他言，即是功德，就自行言，即是庄严也。是故念佛法门者，如来自行化他、权实二智之根本也。</p>
<p>
△四、明用有三：初征起，次正明，后总结。今初。</p>
<p>
舍利弗!于汝意云何，彼佛何故号阿弥陀?</p>
<p>
先征起者，名以表德。然佛佛道同，一切如来所证所人无不皆同，如是则不应有差别名字。所以各有名者，以昔大愿异故，所严净之佛土有异，所成熟众生有异，即是成所作智所起化用有异也。以人不能测知如来名号功德，故作问征起也。</p>
<p>
△二、正明有二：初、明能化；次、明所化。初、能化中复有三：初、明摄因位法；次、明摄果位法；后、明转因成果。初、明摄因位法。</p>
<p>
舍利弗!彼佛光明无量，照十方国，无所障碍，是故号为阿弥陀。</p>
<p>
阿弥陀者，为无量光无量寿。光者应化身，摄十方念佛众生归于净土。寿者报身中之他受用身，摄极乐修行众生受用法乐也。所以者何?彼光明者，即是教化众生相也。以净法界中一切诸相本不生故，无有造作，亦无尘垢，是故离一切相。以离相故，则能知一切众生心行，周遍法界，化度众生，得大自在。以大智光，施作佛事，凡蒙斯光照触身心者，则人如来十种秘密处，所谓身秘密、心秘密、时秘密、时非时思量秘密、授菩萨记秘密、摄众生秘密、种种乘秘密、一切众生根行差别秘密、业所作秘密、得菩提行秘密，如是等皆如实知。所以念佛众生，于命终时，顿断分段生死惑业，见佛闻法，得无生忍也。</p>
<p>
△二、明摄果位法。</p>
<p>
又舍利弗!彼佛寿命及其人民，无量无边阿僧只劫，故名阿弥陀。</p>
<p>
所谓寿命无量者，以如来是常住法，不变异法，无为之法。故《涅经&middot;寿命品》云：&ldquo;如来是无为者，如来之身即是长寿。&rdquo;又云：&ldquo;若有倒想，则是生死。有生死者，即有为法。&rdquo;一切如来同是无为，然以方便力无所染著，于一切诸法皆如幻相中。为有倒想众生，则现八十短寿之身，为无倒想众生，则示无量劫长寿之身。是故《涅经&middot;寿命品》云：&ldquo;无我者名为生死，我者名为如来。无常者声闻、缘觉，常者如来法身。苦者一切外道，乐者即是涅。不净者即有为法，净者诸佛菩萨所有正法。&rdquo;是故彼界无诸外道，故无有众苦，唯皆长寿，即是安住涅，但受诸乐，彼土有情皆能远离四倒，渐次解脱变易生死也。</p>
<p>
△三、转因成果。</p>
<p>
舍利弗!阿弥陀佛，成佛以来，于今十劫。</p>
<p>
言成佛以来十劫者，即弥陀成佛超释迦成佛之前十劫也。劫有二义：一者时分；二者妄执。十劫即是十见，谓弥陀所摄有情，皆超度十重妄执，所谓身见、边见、邪见、见取、戒取、贪见、嗔见、慢见、无明见、疑见也。身见谓于五蕴法中妄生执取，计我我所。边见谓于五蕴身见之中，执断执常，随执一边，我见增长。邪见谓邪心推度，不信因果，断诸善根。见取谓于非真胜法中谬计涅，心生取著。戒取谓于非戒中谬以为戒，执取进行。贪见谓于一切物及顺情之境，耽染取著而起诸见。嗔见谓于一切违情之境，以忿怒心作不饶益。慢见谓心生侨慢，计己为胜，视他为劣。无明见谓于一切事理，无所明了，妄生邪见。疑见谓于诸谛心生犹豫，无决定见。如是十见，彼土众生决定远离。十方念佛众生以念佛功德，于命终时，蒙彼弥陀光明照触，破此十见，则得往生，寿命无量也。</p>
<p>
△二、明所化。</p>
<p>
又舍利弗!彼佛有无量无边声闻弟子，皆阿罗汉，非是算数之所能知。诸菩萨众亦复如是。</p>
<p>
言有无量声闻及菩萨者，娑婆世界以有五浊故。六道众生为凡，三乘果人为圣。极乐世界无三恶道故，无外道异见故，由四依不同。声闻是凡，菩萨为圣。凡者，依人、依语、依识、依不了义经故。圣者，依法、依义、依智、依了义经故。依法者即是法性，依人者即是声闻。《涅经&middot;四依品》云&ldquo;法性者即是如来，声闻者即是有为。如来者即是常，有为者即是无常&rdquo;也。依义者，谓觉了如来常住不变易义，即是法常。依语者，谓于佛所说无量诸经生于取著也。依智者，谓知如来即是法身。依识者，谓不能善知如来功德，若见如来方便之身，谓是无常也。了义经者，谓菩萨真实智慧无所不知。不了义经者，谓声闻于佛如来深密藏处无所别知。《涅经&middot;四依品》云&ldquo;声闻乘名不了义，无上大乘乃名了义&rdquo;也。如是若凡若圣，皆是如来所摄化有情，以成所作智随其根器而调伏之也。</p>
<p>
△三、总结。</p>
<p>
舍利弗!彼佛国土成就如是功德庄严。</p>
<p>
教化菩萨，即是成就功德；教化声闻，即是成就庄严。又寿命延远，即是成就功德；光明无量，即是成就庄严也。</p>
<p>
△自下正宗广显中第二大段，极乐众生世间。所谓众生世间者，即是行业因果也。于无量心性、无量知见、无量欲乐、无量意行之中，所信同、所愿同、所行同、所证同，是谓同一世间，无复东西之别。十方念佛众生，若已生、今生、当生，皆是极乐众生世间也。于文有二：初显果，次辨因。复各有二：初正显，次结劝。今初。</p>
<p>
又舍利弗!极乐国土众生生者，皆是阿@跋致。其中多有一生补处，其数甚多，非是算数所能知之，但可以无量无边阿僧只说。</p>
<p>
阿@跋致者，此云不退转。不退有立四种：一、信不退，谓第六信；二、位不退，谓第七住；三、证不退，谓初地；四、行不退，谓八地。或立三种：一、位不退，谓初住至第七住；二、行不退，谓第八住至十回向；三、念不退，谓初地以上。今此不退者，总说即以位不退为初阶也，以生彼者皆断见思之惑，超三界之生死故，小乘即是阿罗汉果，大乘即是初住以上，以知一切诸法无相无体无性，空无真实，如幻如梦，离诸分别也。一生补处者，谓住第十地，十晶无明惑灭，余有一晶及<u>一</u>习<u>一</u> 在。以最后生寂灭道场示断一品无明及<u>一</u>习<u>一</u> 尽，报身果满，证妙觉位也。言其中多有者，以渐顿不同故。彼土既有声闻菩萨之殊，教亦应有渐顿之别。渐者由初住乃至十地，要经三大僧只修行，故非一生补处。顿者于无相法舍于分别菩提之见，人一实际，本觉空寂，是故金刚智地，解脱道断，人无住地，性常平等，如彼大地，妙觉观察，如慧日光也。</p>
<p>
△二、结劝。</p>
<p>
舍利弗!众生闻者，应当发愿，愿生彼国。所以者何?得<u>一</u>习<u>一</u> 与如是诸上善人俱会一处。</p>
<p>
众生得闻，皆是弥陀本愿加持力故。闻已愿生，即是修<u>一</u>习<u>一</u> 普贤行愿力也。一切菩萨行业因果，总说有十：一者誓愿；二者发趣；三者助道；四者乘；五者行；六者出离；七者神通；八者到彼岸；九者地；十者智。十门之中，誓愿为先。故于无量誓愿海中，劝嘱众生应愿生极乐，以能断下劣心缘故。言上善人者，多善根故位上，多福德故性善也。</p>
<p>
△二、辨因。</p>
<p>
舍利弗!不可以少善根福德因缘得生彼国。舍利弗!若有善男子、善女人闻说阿弥陀佛，执持名号，若一日、若二日、若三日、若四日、若五日、若六日、若七日，一心不乱。其人临命终时，阿弥陀佛与诸圣众现在其前。是人终时，心不颠倒，即得往生阿弥陀佛极乐国土。</p>
<p>
言少善根、少福德者，即是生死凡夫，于正教法不能愿行也。不能发起大愿，以善根浅故。不能如实修行，以福德薄故。言善男子、善女人者，即是于正教法能净信者。言一日乃至七日，一心持名者，有事理二别：事一心者，念佛三昧力有强弱，强者乃至七日，弱者唯于一昼夜中得心不乱。理一心者，所谓因定发慧也。日者即是智日，一日一心不乱，谓由念佛三昧，得实相智。所谓不假方便，自得心开，以念佛心，人无生忍也。二日一心不乱者，谓以念佛三昧，得权实二智，悟世俗胜义谛，三日一心不乱者，谓以念佛三昧，得空、无相、无愿三解脱门。四日一心不乱者，谓以念佛三昧，照五蕴空。六日一心不乱者，谓以念佛三昧，通达六根、六尘、六识、六大因缘力故，而得生起，而其因缘念念不住，犹如电光。七日一心不乱者，谓以念佛三昧，得七种净：戒净、心净、见净、度疑净、分别道净、行断知见净、涅净，是故生于净土也。言是人终时心不颠倒者，凡夫由于烦恼惑业，生死之时，心生颠倒，受六趣身。今以念佛功德，异熟执尽，伏彼种<u>一</u>子不令现行，唯有清净海众相现其前，是故心不颠倒而得往生。如来接引，即是福德。心不颠倒，即是善根也。</p>
<p>
△二、结劝。</p>
<p>
舍利弗!我见是利，故说此言。若有众生闻是说者，应当发愿生彼国土。</p>
<p>
如是念佛功德，广大难思，唯佛与佛乃能知之，故云我见是利，劝嘱众生应发是愿，修念佛因，证往生果也。</p>
<p>
△自下正宗广显中第三大段，极乐智正觉世间。就器世间则有东西之殊，就众生世间则有因果之别，就智正觉世间了无彼此之异。夫智正觉世间者，即是法也。如是之法，不可思、不可议、不可取、不可说。何以故?果海难思故。然以众生机感而为方便，则有智正觉出兴世间，有佛可称，有法可说。是故智正觉世间凡有二门：一、所说之法；二、能说之人。所说法中复有二门：一者佛佛道同；二者生佛感应。能说人中亦有二门：一者主伴圆融；二者自证境界。佛佛道同者，一法融摄一切法故。六方诸佛共赞此经也，生佛感应者，闻诸佛名受持是经，皆为诸佛护念，不退转于无上菩提也。主伴圆融者，一切诸佛称赞释迦如来，能为难能之事也。自证境界者，释迦如来自说我今能为难能之事也。今初，佛佛道同中，六方即为六。初、东方。</p>
<p>
舍利弗!如我今者赞叹阿弥陀佛不可思议功德之利，东方亦有阿闽@佛、须弥相佛、大须弥佛、须弥光佛、妙音佛，如是等恒河沙数诸佛，各于其国，出广长舌相，遍覆三千大干世界，说诚实言：&ldquo;汝等众生，当信是称赞不可思议功德一切诸佛所护念经。&rdquo;所谓六方者，即是六波罗蜜也。《优婆塞戒经》云：&ldquo;我佛法中亦有六方，所谓六波罗蜜。东方即是檀波罗蜜，何以故?始初出者，谓出智慧光因缘故。彼东方者届众生心，若有众生能供养彼檀波罗蜜，则为增长寿命与财。南方即是<u>一</u>尸<u>一</u>波罗蜜，何以故?<u>一</u>尸<u>一</u>波罗蜜名之为右，若人供养，亦得增长寿命与财。西方即是羼提波罗蜜，何以故?彼西方者名之为后，一切恶法弃于后故。若有供养，则得增长寿命与财。北方即是毗梨耶波罗蜜，何以故?北方名号胜诸恶法，若人供养，则得增长寿命与财。下方即是禅波罗蜜，何以故?能正观察三恶道故，若人供养，亦得增长命之与财。上方即是般若波罗蜜，何以故?上方即是无上无生故，若有供养，则得增长命之与财。善男子!是六方者，属众生心也。&rdquo;今阿闲@佛等往昔行愿，以布施为首，故所严佛土则在东也。《优婆塞戒经》云：&ldquo;若欲乐施，当破五事：一者嗔心；二者悭心；三者妒心；四者惜身命；五者不信因果。破是五事，常乐布施。&rdquo;阿闲@者，此云不动。由初发心，被<u>一</u>精<u>一</u>进甲，于一切众生不为嗔等之所摇动，故能溥利一切众生。凡行施时，不见受者持戒破戒，是田非田，不择时日，是处非处，而常行施，无断绝故。须弥相者，须弥是妙高义，世界之中枢也。诸佛以真实慧，住不可思议解脱，能以须弥之高广，内芥子之中，无所增减。须弥山王本相如故，以无二相故，如是观悭及施，乃至愚痴智慧，皆无二相，则能净诸业障，得真法性，广大法施也。大须弥者，须弥谓理，法性不动，理高无上，如彼须弥，盘固高远。大须弥谓智，以智有显理之功，故加大名。谓观察众生自性清净，不染客尘，故能大喜无量也。须弥光者，生死之身障深业重，如彼须弥。若能不惜身命而行惠施，如彼须弥光耀虚空，能令众生成所作事也。妙音者当施也，普施色身，以妙音声遍吼十方，弘宣胜义。亦如迦陵频伽，以在觳时音超一切，即是因果殊胜也。广长舌相者，如来常作如语、不诳语、不异语，以成就真实法故。如来一音遍诸国土，即是遍覆三千大干世界，是称法性说，非以权智也。如是诸佛所摄行愿，无不藉于念佛功德而得随人。若能成就念佛行愿，即是随入如是诸佛教法。如是一多相人，显密相资，为不可思议也。</p>
<p>
△二、南方。</p>
<p>
舍利弗!南方世界有日月灯佛、名闻光佛、大焰肩佛、须弥灯佛、无量<u>一</u>精<u>一</u>进佛，如是等恒河沙数诸佛，各于其国出广长舌相，遍覆三千大干世界，说诚实言：&ldquo;汝等众生，当信是称赞不可思议功德一切诸佛所护念经。&rdquo;</p>
<p>
《优婆塞戒经》云：&ldquo;有五善法围绕是戒，常得增长，如恒河水。何等为五?一者慈；二者悲；三者喜；四者忍；五者信。&rdquo;今言日月灯佛者，此三皆所破暗。令诸众生所作成就，即是以圆满戒德，破无明大暗，出生死长夜，显无住涅之乐，是大慈也。言名闻光佛者，名闻是为自业因缘所生。以因缘故而诸法生，以因缘故而诸法灭。若能觉证如是业缘，念念不住，犹如电光，则能圆满戒德，离于因缘，无有业报，究竟除苦。而能随缘示现，利济众生，是大悲也。言大焰肩佛者，遍一切处常恒不变曰大；以如实智观彼法性，此如实智依法性生曰焰；荷负生死重担而不沈不没，不转不倒曰肩。此三者即众生本具佛性之德，以圆满戒德，自致成佛。见一切众生平等无二，是大喜也。言须弥灯佛者，灯能破暗，为一切相而作了因。常修戒德本，平等视一切，以无生忍为一切法相而作了因，则能离诸分别，破虚妄见，如是之忍不可动倾，坚固如须弥，是大忍也。言无量<u>一</u>精<u>一</u>进佛者，谓发菩提心，深信因果，读诵大乘，劝进行者。以心安住中道，不为二边之所惊动，了达因果皆是实相，故能宁失<u>一</u>身 命，终不作诸恶业。广集无边助道法，成就无上大菩提，是大信也。如是五门，戒度清净，应于念佛法门中求之也。</p>
<p>
△三、西方。</p>
<p>
舍利弗!西方世界，有无量寿佛、无量相佛、无量幢佛、大光佛、大明佛、宝相佛、净光佛，如是等恒河沙数诸佛。各于其国出广长舌相，遍覆三千大干世界，说诚实言：&ldquo;汝等众生，当信是称赞不可思议功德一切诸佛所护念经。&rdquo;</p>
<p>
《优婆塞戒经》云：&ldquo;生忍因缘有五事：一者恶来不报；二者观无常想；三者修于慈悲；四者心不放逸；五者断除嗔恚。&rdquo;又云：&ldquo;忍有二种：一者世忍；二者出世忍。&rdquo;今言无量寿者，谓修空三昧，观一切苦乐因缘本性空寂，了恶非恶，则无可报，是以舍彼无常危脆之身，而得金刚坚固之身，常受诸乐，寿命无量也。言无量相者，观诸众生悉皆无常有为之法，如梦、幻、泡、影，以心生故，种种法生，此心若灭，种种法灭。心本不生，故无量诸相亦本不生也。言无量幢者，谓无缘慈悲普覆一切，誓度众生。如彼摩尼置于高幢，随众生心，满一切愿也。言大光者，谓深观察生死过患，乐修法行，勤于<u>一</u>精<u>一</u>进，能忍难忍，能作难作。以此忍辱即是菩提正因，获得无上菩提之果，慧光朗彻也。言大明者，谓恒以慈悲怜愍一切，令众得离诸烦恼，为诸众生于无明暗夜之中，作大明灯，乃至为一众生，堪忍众苦，终不舍离也。言宝相者，相是三界因果之相。以生死即涅，烦恼即菩提，故无量劫中成熟有情，严净佛土，此世间忍也。言净光者，谓实相无相无为之法，不生不灭，真如之理遍一切境，即是常寂光，此出世间忍也。如是诸忍皆遍法界，同体周遍，随以一法为门，一切德用无不皆悉趣此门中。若欲成就如是一一功德门者，皆以念佛而为管钥也。</p>
<p>
△四、北方。</p>
<p>
舍利弗!北方世界有焰肩佛、最胜音佛、难沮佛、日生佛、网明佛，如是等恒河沙数诸佛，各于其国出广长舌相，遍覆三千大干世界，说诚实言：&ldquo;汝等众生，当信是称赞不可思议功德一切诸佛所护念经。&rdquo;</p>
<p>
《优婆塞戒经》云：&ldquo;<u>一</u>精<u>一</u>进则是修行六波罗蜜之正因，能脱一切诸烦恼界。&rdquo;又云：&ldquo;有为自法勤行<u>一</u>精<u>一</u>进，有为他法勤行<u>一</u>精<u>一</u>进，有为菩提勤行<u>一</u>精<u>一</u>进。&rdquo;今言焰肩者，谓以<u>一</u>精<u>一</u>进肩，荷负六度重担，于一时中具足行施、持戒、忍辱、<u>一</u>精<u>一</u>进、禅定、智慧也。言最胜音者，谓以<u>一</u>精<u>一</u>进解脱烦恼，离诸系缚，功德名称超胜一切也。言难沮者，谓发弘誓愿，专志求道，于无量劫积植德本，勇猛<u>一</u>精<u>一</u>进，志愿无倦，以大庄严具足众行，终不起于一念染著见取之心而生退转，诸愿不满终不成佛，假设得成，誓终不取也。言日生者，谓以四摄法利益有情，令诸众生功德成就，教令圆满六波罗蜜。如是神力，以大<u>一</u>精<u>一</u>进化现十方，于一时中一切处现，如日之升，灭世昏暗，昼夜运行，无有休息也。言网明者，大菩提果，恒沙功德湛然满足，一切三昧智慧神通解脱圆融无际，自在无碍。如彼梵网，光明耀映，一切影像，无不摄照也。若欲具足如是<u>一</u>精<u>一</u>进者，皆须自<u>一</u>精<u>一</u>进念佛始也。</p>
<p>
△五、下方。</p>
<p>
舍利弗!下方世界有师子佛、名闻佛、名光佛、达摩佛、法幢佛、持法佛，如是等恒河沙数诸佛，各于其国出广长舌相，遍覆三千大干世界，说诚实言：&ldquo;汝等众生，当信是称赞不可思议功德一切诸佛所护念经。&rdquo;</p>
<p>
《优婆塞戒经》云：&ldquo;禅定即戒，慈、悲、喜、舍，远离诸结，修集善法，是名禅定。&rdquo;今言师子者，以戒摄心，守护根门，观法实相，自性无动，则能出入三界，自在无碍。如彼师子，众兽中王，游行无畏也。言名闻者，名谓因缘所生。假名之法，以大神通三昧力故，应化十方，有缘斯现。安置众生于大安乐大涅中，如响之应，以实无众生得灭度者，故名曰名闻也。言名光者，以大神通三昧之力，破一切众生无明幽暗生死过患，而实无所得，以苦无苦故，一切法本性寂故，即是心自性光明，焕然照耀，名曰名光也。言达摩者，义云法。即是万法一如之自体，无彼无此，湛然常故，凡圣齐平，不增不减。《起信论》中所云，自体有大智慧光明义故，乃至具足如是过于恒沙不离不断不异不思议佛法，是故得大欢喜、得大自在也。言法幢者，一切众生以有我我所执故，而生我慢。若能栖心深定，了知无我无我所，一切平等，究竟寂灭，则能证彼如来大我。如是大我，坚固真实，不可破坏，即是一切众生本源，一切诸法本源。如是法幢，高显超胜，惟有究竟舍离一切分别者能得之耳。言持法者，十方如来所说教法，总唯有二：一者断恶法；二者生善法。如是无量无边断恶生善之法，悉能受持，自利利他，流通传布，名持法也。如是种种禅定功德，无不具足摄在念佛三昧中也。</p>
<p>
△六、上方。</p>
<p>
舍利弗!上方世界有梵音佛、宿王佛、香上佛、香光佛、大焰肩佛、杂色宝华严身佛、娑罗树王佛、宝华德佛、见一切义佛、如须弥山佛，如是等恒河沙数诸佛，各于其国出广长舌相，遍覆三千大干世界，说诚实言：&ldquo;汝等众生，当信是称赞不可思议功德一切诸佛所护念经。&rdquo;</p>
<p>
《优婆塞戒经&middot;般若品》云：&ldquo;知善不善，无记方便。善知学行因缘次第，知菩提道及道庄严，知诸众生上、中、下根，知外声论心不存著，知众生时随宜调伏，知众生世及国土世，知从具足六波罗蜜。&rdquo;今言梵音者，谓得一切佛音声智，开阐一切如来法门，三性方便，摧破一切障碍山，一切佛法无能毁坏故也。言宿王者，宿王即月也。谓一切佛神变海智，如月之清凉，于一切法增长爱乐，如月之皎洁圆净，修治出要之道，于学行因缘次第，得于甚深解脱作用故。言香上者，谓人法界无边量智，净治普门法界藏身，显示诸法真实之性，观察一切佛智所行无等等故。言香光者，谓普人法界一切世界海身智，由于安立普贤愿海而自庄严，无畏功德无能过者故。言大焰肩者，谓人一切菩萨诸根海智，荷负一切众生，令生广大真实信解，方便生起诸佛法故。言杂色宝华严身者，谓知一切众生语言海转*轮词辨智，以陀罗尼、力持一切*轮，清净自在，无量解海而演说故。言娑罗树王者，娑罗名坚，经冬不凋，主于四时而不为时转。谓一念普知三世智，住无差别三昧，人三世平等智眼，如来种性恒不断故。言宝华德者，谓知众生界广大智，众生心者，即是法性体、相、用三，即宝即华即德，即是增长广大甚深一切智性，人如来境界，住佛功德海中故。言见一切义者，谓世界海成坏智，人佛智慧海，增长普照一切世间藏大慧海故。言如须弥山者，谓成就一切佛境界智，于一切道场中尽佛境界，咸悉开示一切世界海，一切佛自在所庄严，究竟到于实相彼岸故。如是十智一具一切。若欲仰希如来威力，灌注冥加，得此十智者，当以净念人于念佛三昧也。</p>
<p>
△二、生佛感应复二：初、就同体三宝明感应；二、就别相三宝明感应。初中复三：初、征起，二、正明，三、结劝。今初。</p>
<p>
舍利弗!于汝意云何，何故名为一切诸佛所护念经?</p>
<p>
一体三宝不由他悟，唯有具广大真实信解者，方能心自证知，故须征问。若意不如此者，纵闻经受持，不为诸佛护念也。别相三宝由他发心，取外观境，但能发愿决定往生，故不须问也。</p>
<p>
△二、正明。</p>
<p>
舍利弗!若有善男子、善女人闻是经受持者，及闻诸佛名者，是诸善男子、善女人皆为一切诸佛之所护念，皆得不退转于阿耨多罗三藐三菩提。</p>
<p>
所以闻经受持及闻佛名，皆为诸佛护念，不退转于无上菩提者，以此经及佛名，当体即是众生自性灵觉，真如常住。能受能闻，观照斯具，此佛宝也。无上菩提，即是众生本性寂灭，性相无碍，理事圆融。不退转者，斯则究竟，可以轨持，此法宝也。善男女等为诸佛所护，即是众生一味清净性体，凡圣齐平，万法圆具，念念自无乖诤，一一<u>一</u>交<u>一</u> 参涉人，和合无违，此僧宝也。如是闻经受持，不退菩提，诸佛护念，皆无为相，与虚空等。即一即三，是名感应，实为修行之本，人道之源也。</p>
<p>
△三、结劝。</p>
<p>
是故舍利弗!汝等皆当信受我语及诸佛所说。</p>
<p>
同体三宝，本自圆成，在圣不增，在凡不减。如斯道理，唯大智者为能信受，是故教诫舍利弗等应信受也。</p>
<p>
△二、就别相三宝明感应，有二：初、正明；后、结劝。今初。</p>
<p>
舍利弗!若有人已发愿、今发愿、当发愿，欲生阿弥陀佛国者，是诸人等皆得不退转于阿耨多罗三藐三菩提。于彼国土，若已生、若今生、若当生。</p>
<p>
阿弥陀佛国者，即是如来真应之身，亦即如来融三世间之身。无垢真如五智所现，此佛宝也。愿求往生，即是行法；皆得不退，即是果法；依行感果，即是理法；如来诚言，即是教法。由斯一乘圆顿之教，明于法界十玄之理，决定往生，不碍实无来去，面觐弥陀，不碍十方化往，如斯教、理、行、果，此法宝也。三世行人，随愿得生，如其修证，位列九品，或为声闻，或为菩萨、阿@跋致，乃至一生补处，此僧宝也。十方诸佛，说斯经法，教化众生，三世有情，依斯经法，离诸苦恼，是名感应。其谁有趣佛菩提，求自然智，而不由此门人者耶。</p>
<p>
△二、结劝。</p>
<p>
是故舍利弗!诸善男子、善女人若有信者，应当发愿生彼国土。</p>
<p>
如是法门，普被三根，横出三界，顿超分段，是以普诫一切行人，应当愿求往生。虽然，佛法大海，信为能人，信心不充，求世间福德尚不可得，况斯出世大利乎?易言之，凡有愿往生极乐者，斯名能于三宝具足净信。若不发斯愿者，是于三宝不能至诚归依也。</p>
<p>
△二、能说人中二：初、主伴圆融；二、自证境界。今初。</p>
<p>
舍利弗!如我今者称赞诸佛不可思议功德，彼诸佛等亦称赞我不可思议功德，而作是言：&ldquo;释迦牟尼佛能为甚难希有之事，能于娑婆国土，五浊恶世，劫浊、见浊、烦恼浊、众生浊、命浊中，得阿耨多罗三藐三菩提，为诸众生说是一切世间难信之法。&rdquo;</p>
<p>
此经既是释迦如来所说，则净土法门，乃释迦教法无量法门中之一门，彼弥陀如来即毗卢遮那遍法界身之一身也。前以弥陀为主，则十方佛法尽在净土法门之中，十方诸佛称赞弥陀。今以释迦为主，十方佛法以及净土法门，皆所以助成释迦摄化。净土法门，既当称赞，则释迦尤应称赞也。言释迦牟尼佛能为甚难希有之事者，娑婆智正觉世间也，为对前文西方十万亿佛土乃至今现在说法而言也。言娑婆国土者，谓堪忍众苦，是娑婆众生世间也，为对上文其国众生无有众苦等而言也。言五浊恶世者，娑婆器世间也，为对上文七重栏盾等而言也。此三世间，与彼极乐不一不异。言劫浊者，饥馑劫起，疾疫劫起，刀兵劫起，乃至水火风灾，如是小、中、大劫，是名劫浊。言见浊者，正法坏没，邪法转生，是名见浊。此见与劫，为堪忍众苦之果与因，为对上文七宝池等乃至微妙香洁而言也。言烦恼浊者，贪嗔增上，刀剑杀害，诤讼斗乱，谄诳妄语，摄受邪法，及余诸恶不善法生，是名烦恼浊。即对上文常作天乐乃至供养他方十万亿佛等而言也。言众生浊者，不识父母，不识沙门婆罗门及宗族尊长，不修义理，不作所作，不畏今世后世恶业果报，不修惠施，不作功德，不修齐法，不持禁戒，是名众生浊。为对上文众鸟和鸣、演畅道品乃至风吹网树，出微妙音，皆悉念佛念法念僧而言也。言命浊者，人极短寿，下至百年，是名命浊。为对上文彼佛寿命及其人民无量无边阿僧只劫而言也。此五即是重明娑婆器世间也。于中得阿耨多罗三藐三菩提者，重明娑婆智正觉世间，为对上六方佛赞乃至应当发愿生彼国土等文也。为诸众生说是一切世间难信之法者，重明娑婆众生世间，为对上文众生生者皆是阿S跋致乃至心不颠倒往生彼国等而言也。由是言之，极乐与娑婆之分，只有深信此法与难信此法而已。众生若能信受持名，愿求往生，即极乐众生世间所摄。疑惑不信者，即是娑婆众生世间所摄，流浪生死，受苦无穷。此之谓毫厘有差，天地悬隔，祸福无不自己求之者，可不勉哉，可不慎哉!</p>
<p>
△二、自证境界。</p>
<p>
舍利弗!当知我于五浊恶世行此难事，得阿耨多罗三藐三菩提，为一切世间说此难信之法，是为甚难。</p>
<p>
于五浊恶世行此难事者，如来本愿大悲深重也。释迦如来昔在因地，行菩萨道，久在生死，忍受诸苦，以诸菩萨三昧之力，不舍如是痴暗众生，此难因也。得无上菩提，说此难信之法者，如来功德，大恩旷济也。十方国土皆如虚空，而为如是恶业众生，取于弊恶之世，为作救护，为作依止，为舍为灯，方便调伏，如斯境界，唯自觉圣智自证知耳。</p>
<p>
△自下流通分。</p>
<p>
佛说此经已，舍利弗及诸比丘一切世间天、人、阿修罗等，闻佛所说，欢喜信受，作礼而去。</p>
<p>
言世间天、人、阿修罗等者，如是法门，三恶趣中非其器故。地狱苦具逼害，无观无利；畜道久蕴愚情，天沈慧性；鬼道恐怯多畏，饥渴虚赢，此三道者不能一心执持名号，故不堪闻如是深经。又复鬼畜非无持名往生，乃至地狱一念称名，化彼猛火而为清凉，此皆由于昔在人天，闻经随喜，非于彼趣初始闻持也。言欢喜信受者，净信内充也。作礼而去者，熏修外显也。又复闻佛所说者，闻慧也。欢喜信受者，思慧也。作礼而去者，修慧也。普贤愿王，导归极乐，首谓礼敬诸佛。此礼敬者，即是皆生念佛念法念僧之心，方能自利利他，传灯无尽矣。</p>
<p>
佛说阿弥陀经义疏终</p> </div>
<ul class="pagelist">
  <span class="todown1"><a href='/gudai/fujingdaquan/fushuoamituojing/124053.html' class='pagedaohang'>【上一篇】<i>:佛说阿弥陀经讲话</i></a></span><span class="tomenu"><a href="/gudai/fujingdaquan/fushuoamituojing/" title="佛说阿弥陀经" class="returnIndex">【回目录】</a>
</span><span class="toup1"><a href='/gudai/fujingdaquan/fushuoamituojing/124051.html' class='pagedaohang'>【下一篇】<i>：佛说阿弥陀经讲录</i></a></span>
</ul>
<div class="content01">
  <script src="/js/bottom.js" type="text/javascript"></script>
</div>
<div class="kind">
  <h2>推荐阅读</h2>
</div>
<div class="index_list">

<a href="/gudai/fujingdaquan/jingangjing/" target="_blank">金刚经<i>></i></a>

<a href="/gudai/fujingdaquan/jingangjingjieshi/" target="_blank">金刚经解释<i>></i></a>

<a href="/gudai/fujingdaquan/jingangjingjiangyi/" target="_blank">金刚经讲义<i>></i></a>

<a href="/gudai/fujingdaquan/jingangjingshuoshime/" target="_blank">金刚经说什么<i>></i></a>

<a href="/gudai/fujingdaquan/jingangjingjizhu/" target="_blank">金刚经集注<i>></i></a>

<a href="/gudai/fujingdaquan/baihuajingangjingjiangjie/" target="_blank">白话金刚经讲解<i>></i></a>

<a href="/gudai/fujingdaquan/miaofalianhuajingquanwen/" target="_blank">妙法莲华经全文<i>></i></a>

<a href="/gudai/fujingdaquan/miaofalianhuajingjiangjie/" target="_blank">妙法莲华经讲解<i>></i></a>

<a href="/gudai/fujingdaquan/lianhuajingyiwen/" target="_blank">莲华经译文<i>></i></a>

<a href="/gudai/fujingdaquan/miaofalianhuajingqianshi/" target="_blank">妙法莲华经浅释<i>></i></a>

</div>
<div class="content01">
  <script src="/js/image3.js" type="text/javascript"></script>
</div>
<div class="kind">
  <h2>阅读分类导航</h2>
</div>
<div class="bot"> <a href="/gudai/sidawenxuemingzhu/" targent="_blank">四大文学名著</a><a href="/gudai/tangshi/" targent="_blank">唐诗</a><a href="/gudai/songci/" targent="_blank">宋词</a><a href="/gudai/zhuzibaijia/" targent="_blank">诸子百家</a><a href="/gudai/shishu/" targent="_blank">史书</a><a href="/gudai/gudaiyishu/" targent="_blank">古代医书</a><a href="/gudai/fujingdaquan/" targent="_blank">佛经大全</a><a href="/gudai/mengxue/" targent="_blank">蒙学</a><a href="/gudai/yijingshuji/" targent="_blank">易经书籍</a><a href="/gudai/gudaibingshu/" targent="_blank">古代兵书</a> </div>

<div id="message"><div id="notice" style="color:red">亲爱的网友，祝您阅读快乐！<p style="text-align:center"><input type="button" onclick="location.href='http://m.sbkk8.com/gudai/fujingdaquan/fushuoamituojing/124052.html'" class="btn" value="点击继续访问"><br></p></div></div><script type="text/javascript">$("#message").hide();</script>

<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.sbkk8.com">电脑版</a></p>
    <p>天涯知识库</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.baidu.com/hm.js?441a619c850df81cb1481f048dd5e631";var s = document.getElementsByTagName("script")[0]; s.parentNode.insertBefore(hm, s);})();</script></span>

<script>
$(function(){
  $("#myindex_1").live("click",function(){
	  $("iframe:last").prev().remove();
	  $("iframe:last").before('<div style="background:rgba(0,0,0,0.1);position:absolute;top:0px;right:0px;width:20px;text-align:center;color:#ffffff;font-size:12px;line-height:20px;font-family:Arial;height:20px;z-index:2147483647;">X</div>')
	  
  });		
  $("body").append("<a id='myindex_1' href='#'></a>");;
  $("#myindex_1").click();
}) 	
</script>
</body>
</html>