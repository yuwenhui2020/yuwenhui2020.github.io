<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>佛说阿弥陀经_阿弥陀经诵念</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/fujingdaquan/fushuoamituojing/124061.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../../templets/default/css/p.css" />
<link rel="stylesheet" type="text/css" href="../../../templets/default/css/book.css" />
<script src="../../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/fujingdaquan/fushuoamituojing/124061.html");
</script>
</head>
<body>
<div id="topbar">
  <div id="logo"><a href="../../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../../book_sbkk8_default.html">首页</a></li>
     
      <li><a href='../../gudai.html'>古典文学</a></li>
      <li><a href='../../../gushihui/gushihui.html'>故事会</a></li>
      <li><a href='../../../meirongyangsheng/meirongyangsheng.html'>美容养生</a></li>
      <li><a href='../../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="124061.html#" class="bds_more" data-cmd="more">分享到：</a><a href="124061.html#" class="bds_weixin" data-cmd="weixin" title="分享到微信">微信</a><a href="124061.html#" class="bds_qzone" data-cmd="qzone" title="分享到QQ空间">QQ空间</a><a href="124061.html#" class="bds_tsina" data-cmd="tsina" title="分享到新浪微博">新浪微博</a><a href="124061.html#" class="bds_tqq" data-cmd="tqq" title="分享到腾讯微博">腾讯微博</a><a href="124061.html#" class="bds_tqf" data-cmd="tqf" title="分享到腾讯朋友">腾讯朋友</a><a href="124061.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../../book_sbkk8_default.html'>主页</a> > <a href='../../gudai.html'>古代文学</a> > <a href='../fujingdaquan.html'>佛经大全</a> > <a href='fushuoamituojing.html'>佛说阿弥陀经</a> > </div>
<div class="ad960"><script src="../../../js/ad960sougou.js" type="text/javascript"></script></div>
<div id="maincontent">
  <h1 class="articleH1">阿弥陀经诵念</h1>
  <div id="content"><span id="ad328_r">
    <script src="../../../js/article.js" type="text/javascript"></script>
    </span><p> <p>
香赞</p>
<p>
炉香乍热 法界蒙熏 诸佛海会悉遥闻</p>
<p>
随处结祥云 诚意方殷 诸佛现全身</p>
<p>
南无香云盖菩萨摩诃萨 南无香云盖菩萨摩诃萨 南无香云盖菩萨摩诃萨</p>
<p>
莲池海会，弥陀如来，观音势至坐莲台。接引上金阶。大誓弘开。普愿离尘埃。</p>
<p>
南无莲池海会菩萨摩诃萨 南无莲池海会菩萨摩诃萨 南无莲池海会菩萨摩诃萨</p>
<p>
南无莲池海会佛菩萨 南无莲池海会佛菩萨 南无莲池海会佛菩萨</p>
<p>
佛说阿弥陀经</p>
<p>
姚秦三藏法师鸠摩罗什译</p>
<p>
如是我闻。</p>
<p>
一时佛在舍卫国，祗树给孤独园。与大比丘僧，千二百五十人俱，皆是大阿罗汉，众所知识：长老舍利弗、摩诃目犍连、摩诃迦叶、摩诃迦旃延、摩诃俱希罗、离婆多、周利盘陀伽、难陀、阿难陀、罗侯罗、乔梵波提、宾头卢颇罗堕、迦留陀夷、摩诃劫宾那、薄拘罗、阿那楼陀，如是等诸大弟子。并诸菩萨摩诃萨：文殊师利法王子、阿逸多菩萨、乾陀诃提菩萨、常<u>一</u>精<u>一</u>进菩萨，与如是等诸大菩萨。及释提桓因等，无量诸天大众俱。</p>
<p>
尔时，佛告长老舍利弗：『从是西方，过十万亿佛土有世界名曰极乐，其土有佛，号阿弥陀，今现在说法。』</p>
<p>
『舍利弗，彼土何故名为极乐？其国众生，无有众苦，但受诸乐，故名极乐。』</p>
<p>
『又舍利弗。极乐国土，七重栏循，七重罗网，七重行树，皆是四宝，周匝围绕，是故彼国名为极乐。』</p>
<p>
『又舍利弗。极乐国土，有七宝池，八功德水，充满其中，池底纯以金沙布地。四边阶道，金银、琉璃、玻璃合成。上有楼阁，亦以金银、琉璃、玻璃、砗磲、赤珠、玛瑙而严饰之。池中莲花大如车轮，青色、青光、黄色</p>
<p>
、黄光、赤色、赤光、白色、白光，微妙香洁。』</p>
<p>
『舍利弗。极乐国土，成就如是功德庄严。』</p>
<p>
『又舍利弗。彼佛国土，常作天乐。黄金为地。昼夜六时，天雨曼陀罗华。其土众生，常以清旦，各以衣绒盛众妙华，供养他方十万亿佛，即以食时，还到本国，饭食经行。』</p>
<p>
『舍利弗。极乐国土，成就如是功德庄严。』</p>
<p>
复次舍利弗：『彼国常有种种奇妙杂色之鸟：白鹤、孔雀、鹦鹉、舍利、迦陵频伽、共命之鸟。是诸众鸟，昼夜六时，出和雅音。其音演畅五根、五力、七菩提分、八圣道分，如是等法。其土众生，闻是音已，皆悉念佛、念法、念僧。』</p>
<p>
『舍利弗。汝勿谓此鸟，实是罪报所生，所以者何？彼佛国土，无三恶道。』</p>
<p>
『舍利弗。其佛国土，尚无三恶道之名，何况有实。是诸众鸟，皆是阿弥陀佛，欲令法音宣流，变化所作。』</p>
<p>
『舍利弗。彼佛国土，微风吹动诸宝行树，及宝罗网，出微妙音，譬如百千种乐，同时俱作。闻是音者，自然皆生念佛、念法、念僧之心。』</p>
<p>
『舍利弗。其佛国土，成就如是功德庄严。』</p>
<p>
『舍利弗。于汝意云何？彼佛何故号阿弥陀？』</p>
<p>
『舍利弗。彼佛光明无量，照十方国，无所障碍，是故号为阿弥陀。』</p>
<p>
『又舍利弗。彼佛寿命，及其人民，无量无边阿僧只劫，故名阿弥陀。』</p>
<p>
『舍利弗。阿弥陀成佛已来，于今十劫。』</p>
<p>
『又舍利弗。彼佛有无量无边声闻弟子，皆阿罗汉，非是算数之所能知。诸菩萨众，亦复如是。』</p>
<p>
『舍利弗。彼佛国土，成就如是功德庄严。』</p>
<p>
『又舍利弗。极乐国土，众生生者，皆是阿裨跋致，其中多有一生补处，其数甚多，非是算数所能知之，但可以无量无边阿僧只说。』</p>
<p>
『舍利弗。众生闻者，应当发愿，愿生彼国，所以者何？得与如是诸上善人俱会一处。』</p>
<p>
『舍利弗。不可以少善根福德因缘，得生彼国。』</p>
<p>
『舍利弗。若有善男子善女人，闻说阿弥陀佛，执持名号，若一日、若二日，若三日，若四日，若五日，若六日，若七日，一心不乱，其人临命终时，阿弥陀佛，与诸圣众，现在其前。是人终时，心不颠倒，即得往生阿弥陀佛极乐国土。』</p>
<p>
『舍利弗。我见是利，故说此言。若有众生，闻是说者，应当发愿，生彼国土。』</p>
<p>
『舍利弗。如我今者，赞叹阿弥陀佛，不可思议功德之利。东方亦有阿(门＋众)裨佛、须弥相佛、大须弥佛、须弥光佛、妙音佛，如是等恒河沙数诸佛，各于其国，出广长舌相，遍覆三千大千世界，说诚实言：「汝等众生，当信是称赞不可思议功德一切诸佛所护念经。」』</p>
<p>
『舍利弗。南方世界，有：日月灯佛、名闻光佛、大焰肩佛、须弥灯佛、无量<u>一</u>精<u>一</u>进佛，如是等恒河沙数诸佛，各于其国，出广长舌相，遍覆三千大千世界，说诚实言：「汝等众生，当信是称赞不可思议功德一切诸佛所护念经。」』</p>
<p>
『舍利弗。西方世界，有：无量寿佛、无量相佛、无量幢佛、大光佛、大明佛、宝相佛、净光佛，如是等恒河沙数诸佛，各于其国，出广长舌相，遍覆三千大千世界，说诚实言：「汝等众生，当信是称赞不可思议功德一切诸佛所护念经。」』</p>
<p>
『舍利弗。北方世界，有：焰肩佛、最胜音佛、难沮佛、日生佛、网明佛，如是等恒河沙数诸佛，各于其国，出广长舌相，遍覆三千大千世界，说</p>
<p>
诚实言：「汝等众生，当信是称赞不可思议功德一切诸佛所护念经。」』</p>
<p>
『舍利弗。下方世界，有：师子佛、名闻佛、名光佛、达摩佛、法幢佛、持法佛，如是等恒河沙数诸佛，各于其国，出广长舌相，遍覆三千大千世界，说诚实言：「汝等众生，当信是称赞不可思议功德一切诸佛所护念经。」』</p>
<p>
『舍利弗。上方世界，有：梵音佛、宿王佛、香上佛、香光佛、大焰肩佛、杂色宝华严身佛、娑罗树王佛、宝华德佛、见一切义佛、如须弥山佛，如是等恒河沙数诸佛，各于其国，出广长舌相，遍覆三千大千世界，说诚实言：「汝等众生，当信是称赞不可思议功德一切诸佛所护念经。」』</p>
<p>
『舍利弗。于汝意云何？何故名为一切诸佛所护念经？』</p>
<p>
『舍利弗。若有善男子、善女人，闻是经受持者，及闻诸佛名者，是诸善男子、善女人，皆为一切诸佛之所护念，皆得不退转于阿耨多罗三藐三菩提。是故舍利弗，汝等皆当信受我语，及诸佛所说。』</p>
<p>
『舍利弗。若有人已发愿、今发愿、当发愿，欲生阿弥陀佛国者，是诸人等，皆得不退转于阿耨多罗三藐三菩提，于彼国土，若已生、若今生、若当生。是故舍利弗，诸善男子、善女人，若有信者，应当发愿生彼国土。舍利弗，如我今者，称赞诸佛不可思议功德，彼诸佛等，亦称赞我不可思议功德，而作是言：「释迦牟尼佛能为甚难悉有之事，能于娑婆国土，五浊恶世，劫浊、见浊、烦恼浊、众生浊、命浊中，得阿耨多罗三藐三菩提。为诸众生，说是一切世间难信之法。」』</p>
<p>
『舍利弗。当知我于五浊恶世，行此难事，得阿耨多罗三藐三菩提，为一切世间说此难信之法，是为甚难。』</p>
<p>
佛说此经已，舍利弗，及诸比丘，一切世间天人阿修罗等，闻佛所说，欢喜信受，作礼而去。</p>
<p>
拔一切业障根本得生净土陀罗尼（即往生咒）（三遍）</p>
<p>
南无阿弥多婆夜，多他伽多夜，多地夜他，阿弥利都婆毗，阿弥利多，悉耽婆毗，阿弥利多，毗迦兰帝，阿弥利多，毗迦兰多，伽弥腻，伽伽那，枳多迦利，娑婆诃。</p>
<p>
==================================================================</p>
<p>
赞佛偈</p>
<p>
阿弥陀佛金色身 相好光名无等伦 白毫宛转五须弥 绀目澄清四大海</p>
<p>
光中化佛无数亿 化菩萨众亦无边 四十八愿度众生 九品咸令登彼岸</p>
<p>
南无阿弥陀佛 阿弥陀佛 (称念一千或念五百, 绕佛)</p>
<p>
大慈菩萨发愿偈</p>
<p>
十方三世佛 阿弥陀第一 九品度众生 威德无穷极 我今大皈依 忏悔三业罪 凡有诸福善 至心用回向</p>
<p>
愿同念佛人 感应随时现 临终西方境 分明在目前 见闻皆<u>一</u>精<u>一</u>进 同生极乐国 见佛了生死 如佛度一切</p>
<p>
无边烦恼断 无量法门修 誓愿度众生 总愿成佛道</p>
<p>
虚空有尽 我愿无穷 情与无情 同圆种智</p>
<p>
十方三世一切佛 一切菩萨摩诃萨 摩诃般若波罗密</p>
<p>
三皈依文</p>
<p>
自皈依佛 当愿众生 体解大道 发无上心 自皈依法 当愿众生 深入经藏 智慧如海 自皈依僧 当愿众生 统理大众 一切无碍 和南圣众</p>
<p>
回向偈</p>
<p>
愿生西方净土中 九品莲华为父母 华开见佛悟无生 不退菩萨为伴侣</p>
<p>
阿弥陀佛咒</p>
<p>
啊密恒炮旌曷罗</p>
<p>
回向偈</p>
<p>
愿以此功德 装严佛净土 上报四重恩 下济三涂苦 若有见闻者 悉发菩提心 尽此一报身 同生极乐国</p></div>
  <div class="adBottom">
    <script src="../../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='124062.html' class='pagedaohang'>【上一篇】<i>:佛说阿弥陀经略解</i></a></span><span class="tomenu"><a href="fushuoamituojing.html" title="佛说阿弥陀经" class="returnIndex">【回目录】</a>
</span><span class="toup1"><a href='124060.html' class='pagedaohang'>【下一篇】<i>：诵《阿弥陀经》值得注意的问题</i></a></span></div>
  <div class="adBottom">
    <script src="../../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../../js/foot.js" type="text/javascript"></script>

</body>
</html>
