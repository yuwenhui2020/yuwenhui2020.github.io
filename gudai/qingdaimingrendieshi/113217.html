<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>清代名人轶事_杂录类</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/qingdaimingrendieshi/113217.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../templets/default/css/p.css" />
<link rel="stylesheet" type="text/css" href="../../templets/default/css/book.css" />
<script src="../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/qingdaimingrendieshi/113217.html");
</script>
</head>
<body>
<div id="topbar">
  <div id="logo"><a href="../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../book_sbkk8_default.html">首页</a></li>
     
      <li><a href='../gudai.html'>古典文学</a></li>
      <li><a href='../../gushihui/gushihui.html'>故事会</a></li>
      <li><a href='../../meirongyangsheng/meirongyangsheng.html'>美容养生</a></li>
      <li><a href='../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="113217.html#" class="bds_more" data-cmd="more">分享到：</a><a href="113217.html#" class="bds_weixin" data-cmd="weixin" title="分享到微信">微信</a><a href="113217.html#" class="bds_qzone" data-cmd="qzone" title="分享到QQ空间">QQ空间</a><a href="113217.html#" class="bds_tsina" data-cmd="tsina" title="分享到新浪微博">新浪微博</a><a href="113217.html#" class="bds_tqq" data-cmd="tqq" title="分享到腾讯微博">腾讯微博</a><a href="113217.html#" class="bds_tqf" data-cmd="tqf" title="分享到腾讯朋友">腾讯朋友</a><a href="113217.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../book_sbkk8_default.html'>主页</a> > <a href='../gudai.html'>古代文学</a> > <a href='qingdaimingrendieshi.html'>清代名人轶事</a> > </div>
<div class="ad960"><script src="../../js/ad960sougou.js" type="text/javascript"></script></div>
<div id="maincontent">
  <h1 class="articleH1">杂录类</h1>
  <div id="content"><span id="ad328_r">
    <script src="../../js/article.js" type="text/javascript"></script>
    </span><p>○娄德纳谲谏 </p><p>圣祖既废理邸揆叙，王鸿绪辈恐其复立招祸，因造诸蜚语以闻。仁皇帝怒，欲置王于重典，众莫敢谏。领侍卫内大臣娄公德纳，仁皇近侍也，年已耄，善解人主意。时上自畅春园还宫，欲明颂诏旨，公先日燕见曰：“闻护军统领某，得暴疾，肉尽消瘦，已骨立矣。”某公素以体胖著者。次早，上入宫，某统领佩刀侍神武门，丰伟如故。上诘公，公笑曰：“可知人言未可信也。体之丰瘠，乃现于外者，尚讹传至此，何况暗昧事哉？”上首肯其言，立罢其诏云。</p><p>○王文贞极人爵之荣 </p><p>王文贞公崇简，尝建言帝王庙祀，宜及守成令主，因列商中宗以下七人；又言宋臣潘美、张浚宜罢祀，诏从之。公为礼部尚书，年六十三，以老乞休。年七十，依古人以每岁尽读五经为夏课，尝作《青箱堂记》云：“阶前辟露台，方丈余，夏秋日暮，父子兄弟六七人，率坐<u>一</u>台上，或庄论诗书，或称述祖德，旁及故旧家世之兴衰，以为劝戒。”公家辇下，出身寒素，父子同时官九卿，享上寿，乞休于主恩方渥之时，视其子为宰相，倘徉林下者十有五年，而一生端谨，无可指摘，可谓极人爵之荣者也。</p><p>○尹文端总督两<u>一</u>江<u>一</u>  </p><p>尹文端公总督两<u>一</u>江<u>一</u> 时，冬日招秦大士、蒋士铨、袁枚饮，曰：“座上皆同馆名流，宜各赋诗纪胜。”蒋诗先成，首句云：“卓午人停问字车。”公笑曰：“此教官请客诗也。”秦惧，不肯落笔。袁亦知难而退，公不许，乃赋一律云：“小集平泉夜举觞，春风座上不知霜。偶然元老开东阁，难得群仙共玉堂。”公大喜曰：“开口已包括全题矣。”</p><p>○阿文成之福寿 </p><p>阿文成功业巍巍，富贵福寿，近世无比，高宗纯皇帝赐其七十寿联云：“耆筵锡庆高千叟，云阁铭勋赞上台。”八十寿联云：“纯嘏懋勋延带砺，耆龄硕望重丝纶。”嘉庆元年九月，以疾乞假，其明年八月薨，年八十有一，图像紫光阁者四次，两子四孙俱登显秩，真所谓出将入相，福寿全归者也。文成身裁短小，弱不胜衣，并无龙威燕颔之相也，亦奇矣哉！</p><p>○陈时夏甘汝来殊遇 </p><p>雍正时，滇南陈公时夏，官苏州巡抚。有母在家，年逾八旬，欲陈请乞假。宪皇帝谕滇省督抚委员，同陈之弟乘驿护送到苏，其起身日期迟早，听伊母<u>一</u>之 便，并不必因乘驿定限，俾有年纪人去住如意，又赏给人参四封，为高年人药饵之需。至抵苏后，陈具折谢恩，上心忻慰，恩谕更为周至，并赐貂皮、宁绸、伽南、香珠、眼镜、鼻烟壶、奶酥饼、果子干等物，为添寿之意，又赏给巡抚封典，当时诧为殊恩异数云。</p><p><u>一</u>江<u>一</u> 西甘庄恪揩汝来，以吏部主事，蒙宪皇帝特旨，擢广西太平府知府，十二月二十七日请训。是日，上赐九卿“福”字，随同九卿传进，以次赐毕，呼甘进案前，连书二“福”字，谕令带赐粤西总、提督各一，又书一“福”字赐甘。甘奏云：“外吏小臣，何敢蒙赐宸翰。”上大笑曰：“怎么说小臣，做官只论好歹，不问大校尔若做得好，即日就是大臣了。”因谆谆训诲，并询家世，赏貂皮、松花砚，又赏甘父母宁绸各一匹，并谕吏部选绝四品诰封，给假回里省亲。荷此隆恩，甘实不知所以报称矣。</p><p>○张文端恩遇 </p><p>张文端公英，于雍正十一年入祀京师，并赐祭本籍，命抚臣徐文穆本行礼。相国文和公、少宗伯药斋廷璐，皆乞假回里，举行祀事，钦天监择行期，内府制安车，沿途文武官护送，赐书籍五十二种，令织造用官舟载送其家，又赐冠带、珍裘、文绮、丰貂、紫<u>一</u>团<u>一</u> 、古玩、杂佩之属。先期一日，上赐玉如意曰：“愿尔往来，事事如意。”又令中使赍酒肴果饵至寓，酌金杯以饯之，又赐文端祠联云：“风度犹存，典礼焕千秋俎豆；师模如在，忠忱垂弈叶箕裘。”</p><p>○半部?绅 桐城张氏，父子继相，兄弟多登九列者。文和长军机时，其子侄宗族，及姻<u>一</u>党<u>一</u> 姚氏，占仕籍者至数十人，时为之语曰：“张、姚两姓，占却半部?绅。”刘文正公统勋以闻，请量加裁抑，三年内停其升转，高宗从之。文正与文和故<u>一</u>交<u>一</u> ，此奏可谓爱人以德。</p><p>○刘武进卒于养心殿 </p><p>刘武进相公于义，性刚毅，受宪皇知。曾佩征西将军印，屡破准夷，时人荣之。乾隆中，公年已七十余岁，奏事养心殿，跽跪良久，立时误踏衣袂仆倒。公体素胖壮，加以御座高耸，因之暴薨，上甚惜之。傅文忠公出告人曰：“刘相公今死得其所矣。”时人以为笑谈。</p><p>○洪稚存之狂 </p><p>洪稚存编修亮吉，<u>一</u><u>一</u>湖人，中庚戌探花。性狂妄，嗜酒纵饮。善考订，其著《乾隆中府厅图志》，及《东晋疆域考》、《南北朝疆域考》，学问渊博。戊午大考翰林，公上《平邪教疏》，深中当时?要，人争诵之。朱文正公招之入都，欲荐于朝，先生乃于朱座首斥其崇信释道，为邪教首领之语，朱正色曰：“吾为君之师辈，乃敢搪突若尔１先生曰：“此正所以报师尊也。”又讥王韩城相公为刚愎自用，刘文清公为当场鲍老，一时入座，无不被其讥者。后裹装欲归，复上书于成王及朱石君、刘云房二相公，多诽谤朝廷语。成王以其书上闻，上悯其书生迂鲁，戍于伊犁。未逾年，即放归田里。以其书常置御座旁曰：“此座右良箴也。”上之宽大也若此。先生既放还，亦纵酒自娱，不数载，卒于家。其所著古文，多载清朝名臣嘉言善行，有裨于世教焉。</p><p>○张石州之使气 </p><p>平定张石州穆，以优行贡成均。道光己亥，应顺天乡试，携瓶酒入，监搜者呵曰：“去酒１石州辄饮尽，而挥弃其余沥。监者怒，命悉索之，破笔砚、毁衣被，无所得。石州扪腹曰：“是中便便经笥，若辈岂能搜耶？”监者益怒，乃摭笔囊中片纸，有字一行，谩曰：“此怀挟也。”送刑部谳，白其枉，然竟坐槟斥。石州渊博无涯?，世以东京崔、蔡目之，微眚见黜，固由赋命之奇，然亦太使气已。</p><p>○赵秋谷善骂 赵太史秋谷，青州益都人也。乾隆戊午，北平黄昆圃先生，任山东布政，黄固素重秋谷者。会益都令某来谒，黄语之曰：“赵秋谷先生，君管内人也，其诗文甚富，盍请于先生，持其草以来，俾余得一寓目乎？”令归，即遣一隶持牒往。赵故善骂，得牒益大怒，诟令俗吏，并及于黄。黄亲为其门生陈见复述之。</p><p>○汪容甫之狂放 </p><p>汪容甫少狂放，肄业安定书院，每一山长至，辄挟经史肄难数事请质，或不能对，即大笑出，孙志祖、蒋士铨皆为所窘。时侨居扬州者，程晋芳、任大椿、顾九苞，皆以读书该博负盛名。容甫众中语人，扬州一府，通者三人，不通者三人。通者高邮王念孙、宝应刘台拱，与己是也；不通者即指程、任诸人。适有荐绅家居者，请容甫月旦，容甫大言曰：“君不在不通之列。”其人喜过望。容甫出，徐曰：“君再读三十年书，可以望不通矣。”其诙谐皆类此。</p><p>○龚定庵 晚清文人，龚定庵最负重望，所为文诗，皆廉悍伟丽，不立宗派，思想尤渊渊入微。生平治学颇博杂，惟近时坊刻《定庵文集》只六册，其所自定之二十四卷本，已无地可寻。定庵生平，性不羁，善作满洲语，嗜冶游，晚岁学佛，平居无事时，非访伎、即访僧，遇达官贵人，辄加以白眼。生平不善书，以是不能入翰林。既成贡士，改官部曹，则大恨，乃作《干禄新书》，以刺执政。凡其女、其媳、其妾、其<u>一</u>宠<u>一</u> 婢，悉令学馆阁书。客有言及某翰林者，定庵必哂曰：“今日之翰林，犹足道耶？我家妇人，无一不可入翰林者，以其工书法也。”生平所得金，皆随手尽，京师人以怪物目之，夷然不顾也。在京日，所欢甚多，与某贝子福晋谊最笃。旧例，凡满、蒙王公贵人诸内眷，例不许外出，惟每季可游庙一次，游庙有定期。某福晋于游庙时，与定庵遇，既目成，以蒙语相问答，由是通殷勤。未几，为某贝子所知，大怒，立逼福晋大归，而索定庵于客邸，将杀之。贝子府中人，素受福晋惠，侦知其事，告定庵，定庵孑身走至<u>一</u>江<u>一</u> 淮间，几乞食。其集中纪行诗，有“留眷于京，单身出外”，及文集中《重过扬州记》，皆此时作也。</p><p>定庵官京曹时，得赵飞燕印，狂喜赋诗，诗载入集中，而不详其缘起及印之形状。李｛无心｝伯因谓龚为人欺，观吴石华集中有题此印诗，所纪甚详，特录于下，以为艺林添一故实。其序云：玉印径寸，厚五分，洁白如脂，纽作飞燕形，文曰“亻予亻?妾赵”四字，篆以秦玺，似独以鸟迹寓名。嘉靖间，藏严分宜家，后归项墨林，又归锡山华氏及朱竹?家，最后为嘉兴文后山所得。仁和龚定庵舍人，以朱竹?所藏宋拓本娄寿碑相易，并以朱提五百，遂归龚氏。此册乃何梦华所拓也，诗云：“碧海雕搜出汉宫，回环小篆字尤工。承恩可似绸缪印，亲蘸香泥押臀红。不将名字刻苕华，体制依然复内家。一自宫门哀燕后，可怜孤负玉无瑕。黄门诏记未全诬，小印斜封记得无。回首故宫应懊悔，再传重问赫蹄书。锦裹檀薰又几时，摩挲尤物不胜思。烟云过眼都成录，转忆龚家娄寿碑。”闻此印后归潘德畲方伯，今不知流落何所。按赵氏位亻予亻?凡三人，一钩弋，一宣主，一合德也。</p><p>阅近人笔记，载龚与明善堂主人事，按主人名奕绘，号太素，为荣恪郡王绵亿之子，封贝勒，著有《明善堂集》。侧福晋者，即太清西林春，著《天游阁集》者也。太清姓顾，吴门人，才色双绝，贝勒元配妙华夫人没后，<u>一</u>宠<u>一</u> 专房。贝勒由散秩大臣，管宗人府及御书处，又管武英殿修书处，旋改正白旗汉军都统。性<u>一</u>鄄牛座客常满。其管宗人府时，龚方为宗人府主事，常以白事诣邸中。贝勒爱其才，尊为上宾，由是得出入府第，与太清通殷勤，时相唱和。龚杂诗中，所谓“一骑传笺朱邸晚，临风递与缟衣人”即指此事。闻太清好著白衣，故云云。太清貌绝美，尝与贝勒雪中并辔游西山，作内家妆，披红斗篷，于马上拨铁琵琶，手白如玉，见者咸谓王嫱重生。又闻贝勒所作词，名《西山樵唱》，太清词名《东海渔歌》，当时特取其对偶云。某说部中，见有龚某外诗一首，此诗旧藏蒋剑人家，后归王紫?。蒋与王，皆与龚子孝拱相友善，决为龚作无疑。诗云：“未定公刘马，先宰郑伯羊。海棠颠未已，狮子吼何狂。杨叛春天曲，蓝桥昨夜霜。微云才一抹，佳婿忆秦郎。”又题友人扇一绝云：“女儿公子各风华，争羡皇都选婿家。三代以来春数点，二南卷里有桃花。”情辞惝恍，他人断无此思想、无此笔墨也。龚以奇才，会试举春官，不得入翰林，大恨，因为《干禄新书》以讽世，其所著诗，亦多讽世之作。如《咏史》诗，则为曾宾谷而作也；如《小游仙》诗，则为不得军机章京而发也。龚为主事时，其叔方为尚书，一日龚往谒，甫就坐，忽阍人报有小门生求见，其人固新入翰林者，龚乃避入耳室中，闻尚书问其人以近作何事，其人以写白摺对，尚书称善，且告之曰：“凡考差字迹宜端秀，墨迹宜浓厚，点画宜平正，则考时未有不入彀者。”其人方唯唯听命。龚忽鼓掌曰：“翰林学问，原来如是。”其人惶遽去。尚书大怒，诃之，由是废往还礼以自绝。定庵以道光十九年，年四十八乞休。二十一年，五十岁，殁于丹<u>一</u><u>一</u>。其殁也，实以暴疾，外间颇有异词。初，定庵官京曹时，常为明善堂主人上客，主人之侧福晋西林春太清，慕其才，颇有暖昧事，人谓定庵集中游仙诸诗，及词中《桂殿秋》、《忆瑶姬》、《梦玉人引》诸阕，惝恍迷<u>一</u>离 ，实皆为此事发也。后稍为主人所觉，定庵急引疾归，而卒不免，盖主人<u>一</u><u>一</u>遣客鸩之也。或又谓定庵晚年，所眷灵箫，实别有所私。定庵一日往灵箫处，适遇其人，因语灵箫与之绝，箫<u>一</u><u>一</u>诺之，而踪迹则愈密。半岁后，定庵一日又见其人从灵箫家中出，因怀鸩以往，语灵箫：“其人倘再至者，即以此药之。”药方固出禁中，服之不即死，死亦无伤痕可验也。灵箫受药，即置酒中以进，定庵饮之，归即不快，数日遽卒。</p><p>○其二 </p><p>定庵在扬州时，一日，于某盐商席间酒半，行联句之令，一商云：“正是桃红柳绿天，”定庵急续云：“老夫人移步出堂前。”坐客大笑。此与一富商以资得某处令，到省谒巡抚，巡抚询以事，富商拱手云：“大人容禀，”巡抚忍俊不禁，乃答云：“听你道来。”此两语连续之妙处，实同一机轴也。定庵生平最嗜赌，尤爱摇摊（即压宝），自谓能以数学占卢雉盈虚之来复。其帐顶满画一二三四等字数，无事辄卧于床 ，仰观帐顶，以研究其消长之机，每自鸣其赌学之<u>一</u>精<u>一</u>，然每战辄北。一日，扬州某盐商家大开宴会，名士巨贾辈毕集。酒阑，于屋后花圃中作樗蒲戏。有王君者，是日适后至，见定庵独自一人，拂水弄花，昂首观行云，有萧然出尘之概。王君趋语云：“想君厌嚣，乃独至此，君真雅人深致哉１定庵笑曰：“陶靖节种菊看山，岂其本意，特无可奈何，始放情于山水，以寄其满怀之忧郁耳。故其所作诗文愈旷达，实为愈不能忘情于世事之征，亦犹余今日之拂水弄花，无以异也。”语次，复云：“今日宝路，吾本计算无讹，适以资罄，遂使英雄无用武之地。惜世间无豪杰之士，能假我金钱者耳。”王君本倾慕其文名者，乃解囊赠之，偕入局，每战辄去，不三五次，所措之资，已全数乌有。定庵怒甚，遂狂步出门以去。又云，定庵尝自言前生本是天台一老僧，此僧生平一无所长，惟每日诵《法华经》而已。僧卒日，即定庵生日。然定庵却聪慧绝伦，盖定能生慧，亦诵经之功也。定庵曾至其前生圆寂之地，有诗数首，曾为王君书扇，集中皆未载焉。王君但忆有句云：“到此休论他世事，今生未必胜前生。”亦自慨其半世苦修，未能出生死流，仍沉<u>一</u>沦 于三界中也。</p><p>○湖南汤海秋 </p><p>道光朝，士无不知湖南有海秋汤鹏者。海秋二十成进士，三十补御史，意气蹈厉，勇言事，未逾月，三上章。最后以言宗室尚书，叱辱满司官事，在已奉旨处分后，罢御史，回户部原官。时英夷扰海疆，求通市，海秋愤不得言事，犹条上尚书转奏，策夷务善后三十事。嗣西夷求改关市约，有君奏中不可许者数条，人以是服其<u>一</u>精<u>一</u>。浮湛部曹不得志，退而著《浮邱子》一书，大抵言军国利并吏治要最、人事情伪、关设形势，寻摄要眇，凡九十篇、四十余万言。每遇人辄曰：“能过我一读《浮邱子》乎。”其自喜如此。</p><p>○臧严两博学 </p><p>长兴臧寿恭眉卿、乌程严可均铁桥，两先生者同籍湖州，同时号通经博学，顾极不相能。杨太守岘，臧先生高席弟子，亦尝从严先生游。一日，太守自长兴归，舟泊城外，邻舟有命酒独酌者，视之，严也。诘何自，以实对。诧曰：“是村夫子，堪若师乎？”它日，太守叩臧先生：“严某何如人？”曰：“粗能讽《三字经》。”《三字经》者，学童初入塾试讽者也。文人相轻，不意经生亦然。</p><p>○某官慕王壬秋 </p><p>有某官慕壬秋名，屡欲造访，逢人寄声，而卒不至。朱暝庵克敬，戏为诗曰：“酿花天气冷如秋，风卷芦帘客怕留。却忆去年彭太保，布鞋点雪访壬秋。”</p><p>○彭玉｛鹿吝｝遗事三则 </p><p>刚直公之奉命巡<u>一</u>江<u>一</u> 也，每至一处，辄与闻地方民刑事。而公又不喜衣冠，草帽芒鞋，素巾布服，如居士。以故官吏闻其至，皆不知送迎，惟各惴惴焉。闻公轶事綦多，不能尽记，今仅述其三事耳。</p><p>常州武进县西三十里，有奔牛镇，镇为南运河滨一市集，置厘局焉。公一日舟行舣其地，见有麻衣而杖者，缚两豕，置河干，而身与局役作哀冤状、争辨状、愤急状不已。而局役若甚傲岸而弗闻也者。公前问其故，麻衣者哭告曰：“母死不得棺，将渡河求之于豕价，局役谓过此即应税。予谓生之河东、鬻之河西耳，且两豕非往来贩卖比也。哀以情则不可，争以法则不理，乞得价而还纳之，卒亦不允，而死母已望屋竟日矣。天下有仇死人、逼生人，而行此不仁者乎？”公悯其情，代哀之。局役不识公，怪其多事，挥叱之。公怒其横，且非法，召舟兵（公舟水兵，平时亦不军服）缚之树，鞭毙之，而絷其局员，登舟去。局员以职守辞，公立召奔牛巡司至，命代之，竟挟与之省，<u>一</u>交<u>一</u> 藩司，并请于抚院，褫其职。而院司竟不敢以越俎为公咎也。</p><p><u>一</u>江<u>一</u> 宁上舍生某，妻有姿，时傅相李文忠公督两<u>一</u>江<u>一</u> ，有弟称四大人者，爱悦之，托以太夫人命，诱入署，逾月不令归。生侦知其情，请之不能得，控之县，不理；控之府，亦不理。生知无诉，大恚，遂病痴，终日语喃喃不绝口，皆此事也。公一日泊舟水西门，遇生茶肆，异其状，询悉之，因教曰：“子不闻老彭来乎？盍诉之。”生疑问所在，公示以停舟处，并捉笔为词。翌日，生果往呼冤，公令从者召之入。一仰视，则昨日茶肆客也。生惊喜，公亦笑，受其词而慰遣之曰：“明日候妇归也。”生谢出。公即怀词谒文忠，纵论巡<u>一</u>江<u>一</u> 事。言次，若佯为不知刑事者，设问：“或使有民人诱奸民人妇，当如何？”文忠语之法。公复曰：“使有官吏诱占民人妇，法如何？”文忠亦语之。公又曰：“今使有封疆大吏之子弟，诱占民人妇，于法又如何？”文忠愕然，强语之，而公已探怀出词，授文忠，且曰：“公能行法，则了之，否当请诸朝耳。”文忠阅词，则色变，起谢曰：“此事实不知。然劣弟母所爱，请以私谊故，稍宽假可乎？”公曰：“顷已言之，但不上闻，斯为私已厚耳。”曰：“然则请以家法处之，何如？”公曰：“可。”曰：“请少缓其死可乎？”公曰：“他唯命，是则不敢。”文忠不得已，呼其弟出，掷以词。其弟见公则大惧，及阅词，色沮汗流，惟叩头乞贷死。文忠作色曰：“已为汝请不得活，速自裁１其弟曰：“请一别老母可乎？”文忠语公，公许之，而待诸庭。入久不复出，公逼文忠甚，文忠顾谓左右曰：“入见四大人，令揭吾某号箱，取朝珠上物（即鹤顶红，沾舌即死，凡一二品则有之），舐之可耳，勿望生也。”从者入，少顷而内廷哭声作，则喧传四大人死矣。公乃拜揖谢罪去。翌日，侦视生，则妇归而生竟不痴。</p><p>杨子县十二圩村民某，以孝母名，公往来其地久，时有闻。日者，薄暮过其居，伪为大解者，蹲篱下察之，适闻其母在床 呼儿曰：“儿取溺器来。”子应之而不即至。顷母又呼曰：“儿速来。”子又应之而仍不即至。俄闻其母若甚急者，责之曰：“几何不来？”公意此琐事且若此，其他色养，大节可知，方窃叹名实相副之难，而人言之不足遽信也。乃念未已，而旋闻其子似抚床 进器者，婉语曰：“溺器露外久，恐冷气侵肌肤，故儿先<u>一</u>温<u>一</u> 之耳。”公乃大赞赏，迳起扣其扉，作索饮者，与之语，果愚民之纯孝者也。悯其贫无养，因拾纸书钱帖二百千，盖以章，令付诸仪栈。仪栈者，淮盐囤积地，杨子穆观察所总办也。杨不识公书，且疑其诈，执而送诸县。县令以杨故，亦不察，笞责而后释之。时公适他往，不之知也。逾日，公再至，村民诉所苦，且甚怨公之绐己者。公惭忿，与之邑，令见公惶惧，乞赎罪，公责令倍给之，以所乘舆送之归，而短杨于<u>一</u>江<u>一</u> 督曾公国荃，杨竟以是撤差去。</p><p>○吴梅村晚年得子 </p><p>吴梅村晚年，<u>一</u>精<u>一</u>于星命之学，连举十三女，而子?始生。时唐东<u>一</u>江<u>一</u> 孙华为名诸生，年已强仕，赴汤饼会，居上坐，梅村戏云：“是子当与君为同年。”唐意怫然。后戊辰，?举礼部，东<u>一</u>江<u>一</u> 果同榜。或赠梅村《五十生子诗》云：“九子将雏未白头，明珠老蚌正相求。兰闺自唱河中曲，十六生儿字阿侯。”盖少妾所出，后官兵科给事中。</p><p>○袁简斋生子 </p><p>袁简斋六十三岁乃生子。时有族弟某观察，在苏州勾当公事，接<u>一</u>江<u>一</u> 宁方伯陶公羽檄，意颇惊骇。发之，但有红签十字曰：“令兄随园先生已得子矣。”常州赵舍人诗云：“佳问有人驰驿报，贺诗经月把杯听。”</p><p>○惠天牧之生 </p><p>惠天牧先生初生时，父梦东里杨文贞公来谒，遂名士奇。年十二，善为诗，有“柳未成<u>一</u><u>一</u>夕照多”之句，为名流激赏。弱冠补诸生，人戏谓之：“卿熟《史记》、《汉书》，试为我诵《封禅文》。”即应声朗唱，终篇略无讹脱。昔韩昌黎《送张童子序》，称其生九年，自州县至礼部试，一举而进，又二年复通二经，有司复上其事，由是拜卫兵曹之命，唐四百年科名之蚤，当无其偶，而新旧《唐书》，曾未一见姓名。宋时以神童解者，岁至数百人，而成大名者不多得，盖极言天质之不可恃。观于先生，虽生有宿根，恐亦赖濡染家学，潜心稽古之效也。不然，吴中惠氏，三世经师，岂元龙、定宇两先生，皆为名臣转世。</p><p>○钱文敏之聪敏 </p><p>钱文敏公维城，中乾隆乙丑状元，选为清书翰林。公性聪敏，以国书为易学，遂不复用心。至散馆日，辄曳白，纯皇帝大怒曰：“钱维城以国语为不足学耶？乃敢抗违定制，若此将置于法。”傅文忠公代请曰：“钱某汉文优长，尚可宽贷。”上召至阶下，立命题考之，公倚础石挥毫，未逾刻辄就。上异其才，命南书房供奉，后遂荐升至户部侍郎，<u>一</u>宠<u>一</u> 眷甚渥云。</p><p>○朱相国 </p><p>高安朱相国轼，九岁时父携至巨室某氏。某见其文秀，问读书否，对曰：“五经甫读毕，学作破题。”时方筑室，因以《锯木》为题，公应声曰：“送往迎来，其所厚者薄矣。”某大奇之，携之登楼，以“小子登楼”令对，公应声曰：“大人作阁。”某知为伟器，令在家塾肄业，以女妻之。</p><p>○张文和之才 </p><p>张文和公，辅相两朝，几二十余年，一时大臣，皆出后进。年八十余，精神矍铄，裁拟谕旨，文采赡备。当时颇讥其袒庇同乡，诛锄异己，屡为言官所劾。然其才干，实出于众，凡其所平章政事，及召对诸语，归家时灯下蝇头，书于秘册，不遗一字。至八十余，书尝颠倒一语，自掷笔叹曰：“<u>一</u>精<u>一</u>力竭矣１世宗召对，问以各部院大臣，及司员胥吏之名姓，公缕陈名姓籍贯，及其科目先后，无所错误。又以谦冲自居，与鄂文端公同事十余年，往往竟日不<u>一</u>交<u>一</u> 一语。鄂公有所过失，公必以微语讥讽，使鄂公无以自容。暑日，鄂公尝脱帽乘凉，其堂宇湫隘，鄂公环视曰：“此帽置于何所？”公徐笑曰：“此帽还是在自家头上为妙。”鄂神色不怡者数日。然其善于窥测圣意，每事先意承志。后为纯皇帝所觉，因下诏罪之，逐公还家，致使汪文端、于文襄辈，互相承其衣钵，缄默成风，朝局为之一变。亦公有以致之也。</p><p>○齐侍郎 </p><p>天台齐侍郎，敏悟强识，观书目十行下，一览则终身不忘。其应征北上时，谒某邑宰，留宿署中，见架上有异书八册，请借观，主人曰：“诺。”次日将登程，主人奉书以出，侍郎曰：“已阅讫矣。”主人未之信，抽一二册询之，探喉而出，不讹一字。</p><p>○李绂夙慧 李侍郎绂，性聪慧。少时家贫，无赀买书，乃借贷于邻人。每一翻绎，无不成诵。偶入城市，街衢铺店名号，皆默识之。后官翰林，库中旧藏有《永乐大典》，公皆读之。同僚取架上所有，抽以难公，无不立对，人皆惊骇。后典试<u>一</u>江<u>一</u> 南，闱中卷几万本，公皆披示，铅华纷披，无不中肯，实近世文人所不逮也。</p><p>○来文端相马 乾隆时，相国来文端公保，善相马。一日，与史铁?相国，坐政事堂，闻墙外马行声，公曰：“此良马也，白身而黑蹄。”史公不信，遣人视之，果然，乃笑曰：“公前身是伯乐耶？”笑而不答。夫闻声知良，容或有之，若隔墙而兼知其色，则非思议所可及矣。噫！技亦神矣。</p><p>○嵇文恭风鉴 </p><p>嵇文恭璜，善风鉴，百不失一。主乙未会试，揭晓后，中式者初见，即鉴别无爽。分两日款宴，前一日，皆丹毫简用者，内百二人不符，由途即选；次日所延，则尽块班矣。尝言乙未一榜无宰辅，惟许紫垣师孙寄圃玉廷，一内一外，禄位崇厚，后果然。又许金兰溪为臬司，后由臬司官大司寇。曹顾崖城，病右手，虑大考不能作字，欲乞假，文恭曰：“不出三年，当至二品，岂能去耶？”后曹以学土督学山左，荐擢少宰。</p><p>○杨中丞<u>一</u>精<u>一</u>相术 </p><p>临川杨中丞＜音?＞，<u>一</u>精<u>一</u>相术。乾隆甲辰成进士，胪唱前一日，新进士会集乾清门外，公遍相诸同年，谓友人曰：“今科榜眼、探花，当是南北二邵（谓余姚邵瑛、天津邵玉清）。第一人未见，何欤？”嗣见一人，脱帽箕踞，独坐金缸旁，公拱手贺曰：“龙头在是矣。”亟询姓名，则会稽茹?古香也。小顷，传前十卷引见，以次唱名，鼎甲皆如公言。</p><p>○吴渔山入耶稣会 </p><p>渔山与石谷同邑，相友善，而画亦相埒，惟渔山老年，好用西洋法作画，云气绵渺凌虚，迥异平日。相传其后竟从西教，故有浮海不归之说，然无确证也。故友王润甫汝玉，昔尝语人云：“昭文张约轩通守元龄，曾得杨西亭所写渔山小像，出以索题，上有上海徐紫山跋云：余尝于邑之大南门外，所谓天主坟者，见卧碑，有渔山字，因剔丛莽视之，乃知即道人埋处。命工扶植之，碑中间大字云：天学修士渔山吴公之墓。两边小书云：公讳历圣，名西满，常熟县人，康熙二十一年入耶稣会，二十七登铎德，行教上海嘉定，五十七年在上海，疾卒于圣玛第亚瞻礼日，寿八十有七。康熙戊戌季夏，同会修士孟由义立碑。盖道人入彼教久，尝再至欧罗巴，故晚年作画，好用洋法。西亭此像作于辛酉，其时犹未入教也，余忆张浦山《画征录》，称石谷因渔山借其所抚大痴画幅不还，遂与绝<u>一</u>交<u>一</u> 。今观此事，知石谷之绝<u>一</u>交<u>一</u> ，盖因渔山入彼教，而非为借画不还。石谷事亲至孝，人品本高，旧<u>一</u>交<u>一</u> 割席，不忍显言，故特假细事为藉口耳。”</p><p>○孙渊如折胫骨 </p><p>孙渊如官京师时，尝被车压折胫骨，为一金姓医治好，后右足尚较短左足寸许，服雄黄兑烧酒，四十九日足发赤斑而愈。金云：“骨原可接。凡人自胎生之骨，如花木之枝，随处可粘，惟在脾胃好，多进饮食，能生新血以益气耳。若后生之骨，如齿牙、膝盖、脑骨数处，则断不能接。所以用雄黄烧酒者，雄黄能去瘀血，烧酒无损脾胃。瘀血不尽，虽治好，遇<u>一</u><u>一</u>雨必变。”今孙已逾十年，行履适然，惟其医治之<u>一</u>精<u>一</u>耳。尝嘱终身忌食荸荠，此理未晰，俟考。</p><p>○刘文清晚节 刘文清公墉，为文正公子，少时知<u>一</u>江<u>一</u> 宁府，颇以清介持躬，名播海内。妇人女子，无不服其品谊，至以包孝肃比之。及入相后，适当和相专权，公以滑稽自容。初无所建白，纯皇召见新选知府戴某，以其迂疏，不胜方面，因问及公，公以“也好”对之，为上所斥。谢芗泉侍郎颇不满其行，至以否卦彖辞诋之。语虽激烈，公之改节，亦可知矣。然年八十余，轻健如故，双眸炯然，寒光射人。薨时毫无疾病，是日犹开筵款客，至晚端坐而逝，鼻注下垂寸余，亦释家所谓善解脱者。</p><p>○三绝 清同治朝，吴文节可读直谏垣，以乌鲁木齐提督成禄，纵兵戕戮平民数千，具折严劾，有“请斩成禄之头，以谢无辜百姓；并斩臣头，以谢成禄”等语，廷议以为讦刺时政，饬回原衙门行走，而此折为时传诵，朝野想望风采。同时有?南举人谢焕章，年逾六十，甫捷乡闱，入都会试，其复试题“性相近也”二句。谢文理境深奥，阅卷者李某，几不能句读，以为文理欠通，竟坐褫革。谢固滇中名宿，有及门八人，同上公车，咸愤不与试，群起揭控。事听于朝，特派大臣复阅，谢得开复，作为本应罚停会试一科而开复已后试期，应无庸再议。而谢之文名，由是盛传日下。人言李某诚疏陋，适以玉成谢名焉。而菊部名伶十三旦者，亦于是时，以色艺特闻。时人为之语曰：“都门有三绝，吴侍御之折、谢焕章之文、十三旦之戏。”</p><p>○<u>一</u>邓<u>一</u> 廷桢出督两广 </p><p>道光十五年，<u>一</u>江<u>一</u> 宁<u>一</u>邓<u>一</u> 督部廷桢，受命总制两广，自安徽入觐。时公同乡官京师者，公子子久编修外，几二十人。公未明入朝，出答宾客之造请。及暮归寓馆，与乡人述故老逸事、商论文史、辨训诂音声，于三百五篇诗，刺取声韵双叠者，左右逢原，如取物筐箧中，人皆神开意新，曰闻所未闻。临别，乡人为绘《宣南夜话图》，怅之以诗。此事虽小，然作宦数十年，以耄耆老宿，与后生分席谈经，非记诵博洽者不能。作客十余日，以封圻遗客，与乡里通宵话旧，非神气闲定者亦不能。</p><p>○曾左友谊之始末 </p><p>曾文正公与左季高相国同乡，相友善，又属姻亲。粤逆猖獗，蔓延几遍天下，公与左相戮力讨贼，声望赫然。合肥相国后起，战功卓著，名与之齐。中兴名臣，天下称为曾、左、李，盖不数唐之李、郭，宋之韩、范也。比贼既荡平，二公之嫌隙乃大构。盖金陵攻克，公据诸将之言，谓贼幼逆洪福?已死于乱军中。顷之，残寇窜入湖州，左公谍知幼逆在内，会李相之师环攻之，而疏陈其事。公以幼逆久死，疑浙师张皇其词，大怒，特疏诋之。左公具疏辩，洋洋数千言，辞气激昂，亦颇诋公。两宫、皇上知二公忠实无他肠，特降谕旨两解之。未几，洪幼逆遁入<u>一</u>江<u>一</u> 西，为沈幼丹中丞所获，明正典刑，天下称快，而二公怒卒不解，遂彼此绝音问。海昌陈其元，为左公所荐举，公前在安庆时，亦曾辟召之。同治丁卯，谒公于金陵，颇蒙青眼，洎摄南汇县事。丁雨生中丞时为方伯，具牍荐陈其元甚力，公批其牍尾曰：“曾见其人，夙知其贤，惟系左某所保之人，故未能信”云云。蒯子范太守，以告其元，谓公推屋乌之爱也。辛未，公再督两<u>一</u>江<u>一</u> ，张子青中丞欲调其元于上海，商之于公，公乃极口赞许。是冬来沪阅兵，称为著名好官，所以奖勖者甚至。闻其元欲引退，特命涂朗轩方伯再四慰留，谓公忘前事矣。后见常州吕庭芷侍读，谈及二公嫌隙事，侍读云：“上年谒公于吴门，公与言左公致隙始末，谓我生平以诚自信，而彼乃罪我为期，故此心不免耿耿。”时侍读新自甘肃刘省三军门处归，公因问左公之一切布置，曰：“君第平心论之，侍读历言其处事之<u>一</u>精<u>一</u>详、律身之艰苦、体国之公忠。”且曰：“以某之愚，窃谓若左公之所为，今日朝端无两矣。”公击案曰：“诚然，此时西陲之任，倘左君一旦舍去，无论我不能为之继，即起<u>一</u>胡<u>一</u> 文忠于九原，恐亦不能为之继也。君谓为朝端无两，我以为天下第一耳。”因共叹公憎而知善，居心之公正若此。人又谓洪逆未死，公特为诸将所欺，并非公之自欺，原可无须芥蒂也。公殁后，左公寄挽一联云：“知人之明，谋国之忠，我愧不如元辅；攻金以砺，错玉以石，相期无负平生。”读者以为生死<u>一</u>交<u>一</u> 情，于是乎见。昔韩忠献与富文忠，皆为一代贤臣，第以撤帘事，意见不合，终身不相往来，洎韩公薨，富公竟不致吊。今观曾、左二公之相与，贤于古人远矣。</p><p>○李文忠为李莲英所愚 </p><p>李莲英为亡清孝钦后<u>一</u>宠<u>一</u> 监，势焰熏灼，然其人胆汁薄弱，不敢为大恶，特<u>一</u><u>一</u>柔害物而已。时李鸿章由直督入相，李素骄贵，且自负勋劳，遇同辈，恒兀傲视之，人多慑其名位，弗与较也。日者失礼于李阉，李阉衔之，他日谓李曰：“老佛爷（指孝钦）欲修颐和园，藉便游幸。但以库帑支绌，且此为不急之工，不欲拨款兴修。公为国家重臣，何不报效此项工程，为诸臣倡？”时李积赀甚富，欲媚孝钦，欣然诺之。李阉复曰：“吾先导公入颐和园，视其何处应修者，一一了然，庶入告时，较有把握。”李信之。李阉潜使人导之入园，而乘间密奏于清两宫前，谓李擅入禁地，不知何意。清光绪大怒，下诏申饬，<u>一</u>交<u>一</u> 部议处。都人士皆传为笑柄，而不知彼为李阉所卖也。</p><p>○沈葆桢 </p><p>沈葆桢以一九<u>一</u>江<u>一</u> 道，赖曾文正力得至两<u>一</u>江<u>一</u> 总督。嗣以<u>一</u>江<u>一</u> 西协饷事严词劾曾，清廷下诏劝和，亦创闻也。或责沈负恩，沈怒曰：“予之有今日，予命所固有。天盖假手于曾，曾遂贪天之功，以为己功耶？且予知有国，不知有曾。予为国汁，即有恩亦当不顾，况无恩耶？”沈为人犷暴，好自负。濒死，辄言见冤鬼索命，<u>一</u>江<u>一</u> 宁府涂宗瀛来谒，鬼稍敛避。沈乃留涂侍病，须臾不许离。一日侵晨，府署有要事白涂，适沈熟寐，涂乃潜出晤僚属。未数百武，沈忽大呼，比返，则沈已卒，目突舌伸，爪痕宛然，或谓沈嗜杀，恒有无辜被戮者，索命之说，非无稽也。涂遽于理学，后亦官至总督，鬼之畏避，其以此欤？</p><p>○赵舒翘 赵舒翘抚苏时，元和陆相国以祭酒丁艰回里，服满赴京，赵饯行于署。酒酣，赵频顾陆而叹息。陆疑赵心有不愉事，坚叩其故，赵慨然曰：“某所以不乐者，以君为末代宰相耳。”陆愤然曰：“君既知相，白视何如？”赵曰：“此尤他，某终不得善终。”及赵内用任枢要，抱骑墙宗旨，以为庶几可免祸。讵<u>一</u>团<u>一</u> 匪之乱，赵虽持两可，而竟列罪魁，恩赐自荆赵体态魁梧，服鸩不死，使者恐受谴，急将七窍封闭，辗转而死。谁云人定胜天哉？及后陆大拜，清室竟夷，令人叹事有前定，非人力所能挽回。虽然，赵之相亦神矣哉。</p><p>○樊山感遇 </p><p>樊山好诙谐，卒多获咎。与贻?<u>一</u>交<u>一</u> 恶，亦由诙谐而生，因此去官。平日颇受知于清孝钦后，张文襄、鹿文端在政府时，谋起用。樊山初意，未敢遽请开复，及进言，孝钦即曰：“此人有才，为荣禄所荐，以无罪被革，今当如何？”则皆曰：“谨候圣裁。”孝钦曰：“可开复原官。”又<u>一</u>江<u>一</u> 宁布政使缺出，枢臣进单请简，孝钦不视，直曰：“与樊增祥。”其眷念如此。樊有诗云：“感恩知己聚中台，安国重然不死灰。早日相公知国士，晚年先后叹奇才。玉堂寻梦前<u>一</u>团<u>一</u> 练，金榜还魂老秀才。赤舌几人挢不下，玉音亲许大藩开。”又：“大航朱雀备藩宣，黄纸除书下九天。锁钥故知惟｛淮十｝可，印符无以易尧贤。”又《安南服垂<u>一</u>温<u>一</u> 谕追述西巡入谢笺》：“一自迩英辞二圣，鼎湖彼此隔风烟。”即纪此二事，无任俯仰低徊。</p></div>
  <div class="adBottom">
    <script src="../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='113218.html' class='pagedaohang'>【上一篇】<i>:</i></a></span><span class="tomenu"><a href="qingdaimingrendieshi.html" title="清代名人轶事" class="returnIndex">【回目录】</a>
</span><span class="toup1"><a class='pagedaohang pagedaohang1'>【最后一篇】</a></span></div>
  <div class="adBottom">
    <script src="../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../js/foot.js" type="text/javascript"></script>

</body>
</html>
