<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>百家诗话总龟后集_附录</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/baijiashihuazongguihouji/115284.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../templets/default/css/p.css" />
<link rel="stylesheet" type="text/css" href="../../templets/default/css/book.css" />
<script src="../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/baijiashihuazongguihouji/115284.html");
</script>
</head>
<body>
<div id="topbar">
  <div id="logo"><a href="../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../book_sbkk8_default.html">首页</a></li>
     
      <li><a href='../gudai.html'>古典文学</a></li>
      <li><a href='../../gushihui/gushihui.html'>故事会</a></li>
      <li><a href='../../meirongyangsheng/meirongyangsheng.html'>美容养生</a></li>
      <li><a href='../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="115284.html#" class="bds_more" data-cmd="more">分享到：</a><a href="115284.html#" class="bds_weixin" data-cmd="weixin" title="分享到微信">微信</a><a href="115284.html#" class="bds_qzone" data-cmd="qzone" title="分享到QQ空间">QQ空间</a><a href="115284.html#" class="bds_tsina" data-cmd="tsina" title="分享到新浪微博">新浪微博</a><a href="115284.html#" class="bds_tqq" data-cmd="tqq" title="分享到腾讯微博">腾讯微博</a><a href="115284.html#" class="bds_tqf" data-cmd="tqf" title="分享到腾讯朋友">腾讯朋友</a><a href="115284.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../book_sbkk8_default.html'>主页</a> > <a href='../gudai.html'>古代文学</a> > <a href='baijiashihuazongguihouji.html'>百家诗话总龟后集</a> > </div>
<div class="ad960"><script src="../../js/ad960sougou.js" type="text/javascript"></script></div>
<div id="maincontent">
  <h1 class="articleH1">附录</h1>
  <div id="content"><span id="ad328_r">
    <script src="../../js/article.js" type="text/javascript"></script>
    </span><p>《月窗本》序跋</p><p> 
诗P《关雎》，诗话即稗官野史之类。自王迹熄而诗寝微，变至于汉魏，极于盛唐。其遗韵余音，直将与宇宙间山川为流峙也。《汉・艺文志》注稗为细粝，王者欲知闾巷细琐之言，故立稗官，关系殆亦不小。淮伯王月窗嗜古学文，其志慕东平河间而欲相揖逊于异代者。宫暇，乃取阮子《诗话总龟》，延庠生程校雠之，命工利布，致言于予，以叙诸首。予披而阅之。诗之有话，言有繇也，诗话以《总龟》名，言有统也。龟千年五聚，问无不知。贺知章昔以为殷践猷博学之号。阮子之诗话，其殆谓博而足以资问着欤！阮子旧集颇杂，王条而约之，汇次有义，棼结可寻。首观其圣制等篇，破鲁恭之壁，科斗错陈也；次观其咏物等目，浴玉池之日，百宝争出也；又次观其艺术纪实诸例，发骊山之冢，而彝鼎累累也；终而观其谶梦鬼神诸简，燃牛渚之犀，而幽怪又无以遁其形也。夫殷之博，以韵学而成名；阮之博，盖勤诸诗与绪言而有得者。王约其博，合二家而一之，又不可以徒事于博语者。其何以见之哉？见之于凡例矣。是则可嘉也。是为序。</p><p> 
赐进士第中宪大夫奉救整饬山东海道副使郴<u>一</u><u>一</u>李易书。</p><p> 
白川子负谴婴疾，分牧芝城，居常怏怏弗乐也。乃月窗殿下时时遣贵侍觇之，间授二册曰：“是为《诗语总龟》，是为宋阮一阅所编，是为今程子所校，是将寿诸文梓，期与好事者共，先生能无言乎？”余拜而受之。枕次快阅，曰：佳哉，月窗其披宝藏，而G琳琅\毕集吾目耶？其展武库，而戈矛剑戟震骇我心耶？其过陶朱猗顿之室，百物充溢，足以拯急而切需者耶？是富且奇也。夫诗，<u>一</u>胡<u>一</u> 为者也？宣郁达情撷菁登硕者也。夫话，<u>一</u>胡<u>一</u> 为者也？摘英指K标理斥迷者也。考诸三代而下，春秋列国以上，载诸经，杂出乎词宗孺妇之口，可征已。嗣是以来，作者非一家，不能指而数也；议者非一喙，不能群而听也。譬之凤毛豹斑，非不文彩炫耀，望者兴叹，有遗恨焉。盖未获总其龟耳。今月窗乃能逸尘远览，订古准今，与二三博雅君子冥罗约采，汇为全书。书有门，示别也；有类，示同也；有序，示次也。若有劝有规有慨有慕有愿学之意，则皆置之不言之表，而亦昭昭然灼灼然，无言而无弗言。孔子曰：“其义，则某窃取之矣。”佳哉，月窗之用心也。昔河间以礼乐名，东平以乐善著。咸垂光汗青，馨香帝胄。至求述作，概乎未之前闻。月窗孝友不凡，文艺隽拔，而又嗜好清绝如此，方之二王，得无过乎！是书也，我国家宗室之盛，皇上风化之隆，贤士夫裁正之略，并可仰见，刻之宜。书凡九十八卷。月窗为我高皇六世孙。程修学楚楚，郡博弟子员，番<u>一</u><u>一</u>人。</p><p> 
嘉靖甲辰孟秋奉直大夫<u>一</u>江<u>一</u> 西饶州府同知前进士南京刑部郎中海盐白川张嘉秀撰。</p><p> 
龙舒阮子《集百家诗话总龟》，前卷四十有八，后卷五十，实抄录未传之书也。月窗殿下乐善嗜古，见而珍<u>一</u>爱<u>一</u>，亟欲与四方风雅之士共之，廷校雠讹舛，芟剔重冗，而寿诸梓焉。复俾采集近代及国朝诸大家者而续成之。第荒僻浅鲜，搜辑尚未成帙，姑识于卷末云。</p><p> 
时嘉靖岁次乙巳春三月吉旦番<u>一</u><u>一</u>后学程谨识</p><p> 
明抄本序跋</p><p> 
上林之苑，奇花异卉之所聚，游之者必曰：天下之春尽在是矣。昆丘之壤，良玉美璞之所钟，登之者必曰，天下之珍尽在是矣。呜呼，《诗话总龟》其亦奇花之上林，良玉之昆丘欤？览之者孰不曰：天下之奇篇妙什，可以组高谈之绮者，皆聚此书矣！戊辰春，余宦游闽川，因得书市诸家诗话与夫小史、僻书，补余之所无者。归于公宇，慨然患其丛帙之乘；遐食之隙，编而类之，裒为一集，共二千四百余诗，分为四十九门。其播扬人之隐慝，暴白事之暧<u>一</u>昧 ，猥陋太甚、雌黄无实者，皆略而不取。至其本惟一诗而记取之意不同，如“粟爆烧毡破，猫跳触鼎翻”，“春洲生荻芽，春岸飞杨花”；载所作之人或异，如“几夜碍新月，半<u>一</u>江<u>一</u> 无夕<u>一</u><u>一</u>”，“斜<u>一</u><u>一</u>如有意，偏傍小窗明”：如此之类，皆两存之。若<u>一</u>爱<u>一</u>其造语之意而举其一联，如“风暖鸟声碎，日高花影重”，不知其全篇；亦徒喜其用事之当而论其一字，如“惠和官尚小，师达禄须干”，不知所引自误：如此之类，咸辩证之。然皆今昔训言传于|绅间，而著以为书，不可得而增损者也。噫！是书之成，上可以谏君父之尊，中可以示簪缨之贵，下可以谕诸门庭与夫闺闼之邃，以至山林之隐德，僧道之高流，亦皆有以讽咏而警戒之，其于干教化，励风俗，殊不浅浅，非若妖词艳曲，r语<u>一</u>H<u>一</u>言，入人肌骨，牢不可去，久而与之俱化者也。乃若苦吟之士得之，可以臻夺胎换骨之妙；好谈之士得之，可以擅垂河吐屑之敏；修进之士得之，可以激昂壮志，助饰文彩；闲居之士得之，亦可以陶冶灵襟，遣适光景；又非若读没字之碑，嚼无味之蜡，使人厌观使人恐卧者也。一日示之博物，亢声曰：“奇哉，斯书！<u>一</u>胡<u>一</u> 不用殷践猷故事以‘总龟’目之乎？否则，未见其称也。”余善其知言，遂以斯名冠于篇首。既而不欲秘藏，乃授诸好事者攻木以行，与天下共之，孰云其不可哉！</p><p> 
绍兴辛巳长至日散翁序。</p><p> 
按阮阅字宏休，自号散翁，舒城人，尝为郴<u>一</u>江<u>一</u> 守，见《苕溪渔隐丛话》。四库所收，《前集》四十八卷，四十五门，后集五十卷，六十一类，为明宗室月窗道人所刊。《天禄琳琅书目》载书凡百卷，前集五十卷，分四十五门，后集五十卷，分六十门，《月窗本》讹舛特甚，此本抄手极工云。今本与《天禄》卷数相同，惟《前集》多《苦吟》一类，《后集》多《御宴》一类。两抄手拙劣，鲁鱼成队，非<u>一</u>精<u>一</u>校不能悦目，特较之《月窗本》为善耳。</p><p> 
光绪癸巳冬日丁丙识。</p><p> 
余藏《月窗本诗话总龟》，得诸海上吴申甫，《后集》缺末二卷，欲觅本补写，历久不获。光绪庚子后常在岭表，吴下书贾，每有所收，辄摘其目以告。偶有此书《明抄本后集》，亟寓书先兄，收以致粤。时余从事黄埔武校，暇一勘读，知抄者有笔迹小误，而足以证刊本讹夺者良多。在韶<u>一</u><u>一</u>日，乃据以补写旧藏本之缺焉。既丁丧乱，余粤装书卷，散失十九。流离<u>一</u>江<u>一</u> 海，此本则仅存，而扃闭坐封，亦不遑及。顷来京师，<u>一</u>江<u>一</u> 安傅君沅叔，招饮虎坊酒家。主人既至，挟书数种，盖过厂肆取观者。瞥见一册，入吾目中，如逢故物。亟展视，乃余昔收抄本之前编也。检题装订悉同。因道前事，诧为未有。顾索直贵，余不能得，劝沅叔取之，当作两合。越晨，沅叔见语，书已在董君授经许，校刻本溢出两卷。闻余有其半，亦欲见之，遂命儿子自海上包裹以来。他日不归于董，即属于傅，皆有廷津乐昌之美矣。念自海内倾覆，官私图书尚无<u>一</u>江<u>一</u> 陵之厄，而楚弓鲁玉沦入沧桑者，亦复流传而不忍闻。独此一编之微，南分北析者曾不知几何时，而能从板荡之余作天然之合，岂鬼神呵护不能及于重器，而但勤勤于小物耶？吁，可慨也已！而余一身收藏聚散之感，又何足云！卷中汪士钟印不真，吴贾所为也。</p><p> 
甲寅秋七月独山莫棠记于恒武旅次。</p><p> 
<u>一</u>胡<u>一</u> 仔《苕溪渔隐丛话》</p><p> 
绍兴丙辰，余侍亲赶官岭右，道过湘中，闻舒城阮阅昔为郴<u>一</u>江<u>一</u> 守，尝编《诗总》，颇为详备。行役匆匆，不暇从知识间借观。后十三年，余居苕水，友生洪庆远从宗子彦章获传此集。余取读之，盖阮因《古今诗话》附以诸家小说，分门增广，独元v以来诸公诗话不载焉。考编此《诗总》，乃宣和癸卯，是时元v文章，禁而弗用，故阮因以略之。余今遂取元v以来诸公诗话，及史传小说所载事实，可以发明诗句及增益见闻者，纂为一集。凡《诗总》所有，此不复纂集，庶免重复，一诗而二三其说者，则类次为一，间为折衷之；又因以余旧所闻见，为论以附益之。或者谓余不能分明纂集，如阮之《诗总》，是未知诗之旨矣。昔有诗客，尝以神圣工巧四品，分类古今诗句，为说以献半山老人，毕山老人得之，未及观，遽问客曰：“如老杜‘勋业频看镜，行藏<u>一</u>独 倚楼’之句，当入何品？”客无以对。遂以其说还之，曰：“尝鼎一脔，他可知矣。”则知诗之不可分门纂集，盏出此意也。余今但以年代人物之先后次第纂集，则古今诗话，不待检寻，已粲然毕陈于前，顾不佳哉？……</p><p> 
(《苕溪渔隐镥话》前集序)</p><p> 
闽中近时又刊《诗话总龟》，此集即阮阅所编《诗总》也，余于《渔隐丛话序》中已备言之。阮字闳休，官至中大夫，尝作监司郡守，庐州舒城人。其《诗总》十卷，分门编集，今乃为人易其旧序，去其姓名，略加以苏黄门《诗说》，更号曰《诗话总龟》，以欺世盗名耳。……闳休尝为钱塘幕官，眷一营<u>一</u>妓<u>一</u>，罢官去……</p><p> 
(前集卷十一)</p><p> 
闽中近时刊行《诗话总龟》，即舒城阮阅所编《诗总》也。余家有此集，今《总龟》不载此序，故录于此云：</p><p> 
“余平昔与士大夫游，闻古今诗句，脍炙人口，多未见全本及谁氏作也。宣和癸卯春，来官郴<u>一</u>江<u>一</u> ，因取所藏诸家小史、别传、杂记、野录读之，遂尽见前所未见者。至癸卯秋，得一千四百余事，共二千四百余诗，分四十六门而类之。其播扬人之隐慝，暴白事之暧<u>一</u>昧 ，猥陋太甚，雌黄无实者，皆略而不取。至其本惟一诗而记所取之意不同，如‘栗爆烧毡破，猫跳触鼎翻’，‘春洲生荻芽，春岸飞杨花’，载所作之人或异，如‘几夜碍新月，半<u>一</u>江<u>一</u> 无夕<u>一</u><u>一</u>’，‘斜<u>一</u><u>一</u>如有意，偏傍小窗明’：如此之类，皆两存之。若<u>一</u>爱<u>一</u>其造语之工而举一联，如‘风暖鸟声碎，日高花影重’，不知其全篇；亦有善其用字之当而论一字，如‘惠和官尚小，师达禄须干’，不知其所引自误：如此之类，咸辨证之。然皆前后名公、巨儒、逸人、达士，传诸|绅间，而著以为书，不可得而增损也。但类而总之，以便观阅，故名曰《诗总》。倦游归田，幅巾短褐，松窗竹几，时卷舒之，以销闲日，不愿行于时也。世间书固未尽于此，后有得之者，当续焉。宣和五年十一月朔，舒城阮阅序。”</p><p> 
(后集卷三十六)</p><p> 
方回《桐<u>一</u>江<u>一</u> 集》</p><p> 
闳休《诗总》旧本，余求之不能得，今所谓《诗话总龟》者，删改闳休旧序，合《古今诗话》与《诗总》，添入诸家之说，名为《总龟》，标曰“益都褚斗南仁杰纂集”，前后续刊七十卷，麻沙书坊捏合本也。</p><p> 
(《宛委别藏本》卷七《渔隐丛话考》)</p><p> 
《诗话总龟》前后续别七十卷，改阮闳休旧序冠其首。闳休《诗总》不可得，而闳休旧序全文在《渔隐丛话后集》第三十六卷中可考。闳休谓宣和癸卯官郴<u>一</u>江<u>一</u> 类得一千四百余事分四十六门，而《总龟》今序删去此语，如“粟炮烧毡破，猫跳触鼎翻”所引六联，即今序犹袭用之。按今《总龟》又非<u>一</u>胡<u>一</u> 元任所见闽本《总龟》矣。今余所见序，乃见用闳体语而文甚不佳、序之尾曰岁在屠维赤奋若，即当是绍定二年己丑书坊本也。书目引《南轩东莱集》，便知非乾道五年己丑。所谓作序人华<u>一</u><u>一</u>逸老者，书坊伪名；所谓集录益都褚斗南仁杰者，其姓名不芳。中间去取不当，可备类书谈<u>一</u>柄<u>一</u>之万一，初学诗者，恐不可以此为准也。</p><p> 
(《宛委别藏本》卷七《诗话总龟考》)</p><p> 
《四库全书总目》</p><p> 
《郴<u>一</u>江<u>一</u> 百咏》一卷浙<u>一</u>江<u>一</u> 巡抚采进本，宋阮阅撰。阅字闳休，舒城人。越希弁《读书附志》称其建炎初以中奉大夫知袁州，其事迹则未详也。所撰有《松菊集》，今佚不传。此《郴<u>一</u>江<u>一</u> 百咏》，则其宣和中知郴州时作也。其诗多入论宗，盖宋代风气如是，而阅素留心吟咏，所作《诗话总龟》，遗篇旧事，采摭颇详，于兹事殊非草草。故尚罕陈因理障之语。如《东山诗》云：“藜杖芒鞋过水东，红裙寂寞酒樽空。郡人见我应相笑，不似山公与谢公。”又《乾明寺诗》云：“直松曲棘都休道，庭下山茶为甚红？”往往自有思致。又如《愈泉》一首，所谓“古来诗病知多少，试问从今疗得无”。语虽着相，然自为诗话一编而作，是亦诗中有人，异乎马首之络者矣。此本出自厉鹗家，百咏尚缺其八。考《郴州志》亦不载。吴之振选《宋诗抄》，及曹庭栋选《宋诗存》，均未及收，存之亦可备一家。惟每题之下，不注本事，非对图经而读之，有茫不知为何语者，或传写佚之欤？《袁州府志》载其《宣风道上》诗一首，《题春波亭》诗一首，鲍氏《知不足斋本》录于此集之末，以补《松菊集》之遗。今亦从鲍本，并录存之焉。</p><p> 
(集部别集类一○)</p><p> 
《诗话总龟》前集四十八卷，后集五十卷两<u>一</u>江<u>一</u> 总督采进本，宋阮阅撰。阅有《郴<u>一</u>江<u>一</u> 百咏》已著录。案<u>一</u>胡<u>一</u> 仔《苕溪渔隐丛话序》曰：“舒城阮阅，昔为郴<u>一</u>江<u>一</u> 守，尝编《诗总》，颇为详备。盖因古今诗话，附以诸家小说，分门增广，独元v以来诸公诗话不载焉。考编此《诗总》，乃宣和癸卯，是时元v文章禁而弗用，故阮因以略之。”云云。据其所言，则此书本名《诗总》，其改今名，不知出谁手也。此本为明宗室月窗道人所刊，并改名为阮一阅，尤为疏舛。其书前集分四十五门，所采书凡一百种。后集分六十一门，所采书亦一百种。摭拾旧文，多资考证。惟分类琐屑，颇有乖于体例。前有郴<u>一</u><u>一</u>李易序，乃曰：“阮子旧集颇杂，月窗条而约之，汇次有义，棼结可寻。”然则此书已经改窜，非其旧目矣。</p><p> 
(集部诗文评类一)</p><p> 
《苕溪渔隐丛话》前集六十卷，后集四十卷<u>一</u>江<u>一</u> 苏巡抚采进本，其书继阮阅《诗话总龟》而作，前有自序，称阅所载者皆不录。二书相辅而行，北宋以前之诗话太抵略备矣。然阅书多录杂事，颇近小说；此则论文考义者居多，去取较为谨严。阅书分类编辑，多立门目；此则惟以作者时代为先后，能成家者列其名，琐闻轶句则或附录之，或类聚之，体例亦较为明晰。阅书惟采摭旧文，无所考正；此则多附辨证之语，尤足以资参订。故阅书不甚见重于世，而此书则诸家援据，多所取资焉……</p><p> 
(同上)</p><p> 
《天禄琳琅书目》</p><p> 
《百家诗话总龟》一函十册，宋阮阅撰。阅字宏休，自号散翁，舒城人，尝为郴<u>一</u>江<u>一</u> 守，见《苕溪渔隐丛话》。书百卷。《前集》五十卷，分四十五门，曰：圣制、忠义、讽谕、达理、博识、幼敏、志气、知遇、狂放、仕进、称赏、自荐、投献、评论、雅什、警句、留题、纪实、咏物、宴游、寓情、感事、寄赠、书事、故事、诗病、诗累、正讹、道僧、诗谶、纪梦、讥诮、诙谐、乐府、送别、怨嗟、伤悼、隐逸、神仙、艺术、俳优、奇怪、鬼神、佞媚、琢句。《后集》五十卷分六十门，曰：圣制、赓歌、荣遇、忠义、孝义、宗族、仁<u>一</u>爱<u>一</u>、友义、幼敏、志气、述志、求意、讽谕、达理、博议、狂放、称赏、称荐、投献、评论、评史、辨疑、正讹、隐逸、恬退、警句、句法、苦吟、留题、寄赠、故事、书事、感事、用事、纪实、用字、押韵、效法、节候、咏物、咏茶、格致、诗病、乐府、伤悼、寓情、游宴、怨嗟、讥诮、箴规、诙谐、神仙、鬼神、歌咏、丽人、释氏、饮食、器用、技艺、拾遗。在诗话中荟萃最为繁富。前有绍兴辛酉阅自序。是书明宗室月窗道人曾有刊本，讹舛特甚。此本抄手极工。</p><p> 
(后续卷二十明版集部明抄诸部)</p><p> 
缪荃荪《艺风堂文漫存》</p><p> 
《诗话总龟》前集五十卷、后集五十卷，宋阮阅撰。阅字宏体，自号散翁，舒城人，尝为郴州守，著有《郴<u>一</u>江<u>一</u> 百咏》。散翁因古今诗话附以诸家小说，分门增辑，分四十七门《提要》作四十五门，所集书一百种，《后集》六十四门《提要》作六十一门，所采亦一百种。摭拾旧文，多资考证。北宋诸名家诗集，佚事，搜采无遗。先名《诗总》，后改此名。明宗室月窗道人刊本止九十八卷，《前集》中缺《寄赠》中下两卷，即每卷各有脱佚，共数十条。月窗为明太祖六世孙，楚郡弟子员。前有山东海<u>一</u><u>一</u>副使郴<u>一</u><u>一</u>李易序，又嘉靖甲辰<u>一</u>江<u>一</u> 西饶州府同知海盐张嘉秀序及后跋。提行空格，原出自宋。又得一《明抄本》，前五十卷门类与《月窗本》同。后五十卷多《御宴》一门，少《效法》、《节候》、《咏物》三门，《月窗本》缺着全行补足。惟引及《辍耕录》刻本无，决是后人羼入。门类之颠倒，编次之互异，亦互有得失。再考《渔隐丛语序》云，阅所编《诗总》，类颇为详备，独元v诸公诗话不载焉，遂谓此书成于宣和癸卯，是时禁元v文字，因而未采。《提要》一仍其语。细读一过，内采二苏黄秦诗话，卷卷有之。并录《玉局遗文》、《东坡诗话》，并采《百斛明珠》，亦东坡手笔，岂元任未见之耶？馆臣亦未见之耶？又云，阅书惟采旧文，无所考正，此则多附考证之语，尤足以资参订。然此书有辨证者多与《丛话》同。又元任序云，《诗总》所载皆不录，是元任撰书在散翁之后，何以两书相同者甚多，并有标《苕溪渔隐》云云？又似互相采摭，殊不可解。疑此集残缺，后人取《渔隐丛话》补之，即《月窗本》不足据，抄本亦如此，不知天壤间尚有善本以决吾疑否也？</p><p> 
(卷五《诗话总龟跋》)
</p></div>
  <div class="adBottom">
    <script src="../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='115285.html' class='pagedaohang'>【上一篇】<i>:</i></a></span><span class="tomenu"><a href="baijiashihuazongguihouji.html" title="百家诗话总龟后集" class="returnIndex">【回目录】</a>
</span><span class="toup1"><a class='pagedaohang pagedaohang1'>【最后一篇】</a></span></div>
  <div class="adBottom">
    <script src="../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../js/foot.js" type="text/javascript"></script>

</body>
</html>
