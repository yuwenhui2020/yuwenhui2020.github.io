<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>夜航船_卷十　兵刑部</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/yehangchuan/114202.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../templets/default/css/p.css" />
<link rel="stylesheet" type="text/css" href="../../templets/default/css/book.css" />
<script src="../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/yehangchuan/114202.html");
</script>
</head>
<body>
<div id="topbar">
  <div id="logo"><a href="../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../book_sbkk8_default.html">首页</a></li>
     
      <li><a href='../gudai.html'>古典文学</a></li>
      <li><a href='../../gushihui/gushihui.html'>故事会</a></li>
      <li><a href='../../meirongyangsheng/meirongyangsheng.html'>美容养生</a></li>
      <li><a href='../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="114202.html#" class="bds_more" data-cmd="more">分享到：</a><a href="114202.html#" class="bds_weixin" data-cmd="weixin" title="分享到微信">微信</a><a href="114202.html#" class="bds_qzone" data-cmd="qzone" title="分享到QQ空间">QQ空间</a><a href="114202.html#" class="bds_tsina" data-cmd="tsina" title="分享到新浪微博">新浪微博</a><a href="114202.html#" class="bds_tqq" data-cmd="tqq" title="分享到腾讯微博">腾讯微博</a><a href="114202.html#" class="bds_tqf" data-cmd="tqf" title="分享到腾讯朋友">腾讯朋友</a><a href="114202.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../book_sbkk8_default.html'>主页</a> > <a href='../gudai.html'>古代文学</a> > <a href='yehangchuan.html'>夜航船</a> > </div>
<div class="ad960"><script src="../../js/ad960sougou.js" type="text/javascript"></script></div>
<div id="maincontent">
  <h1 class="articleH1">卷十　兵刑部</h1>
  <div id="content"><span id="ad328_r">
    <script src="../../js/article.js" type="text/javascript"></script>
    </span><p>军旅</p><p>
</p><p>
黄帝征蚩尤始战，颛顼诛共工始阵，风后始演奇图，力牧始创营垒。黄帝战涿鹿始征兵，禹征有苗始传令，纣御周师始戍守。黄帝制记里鼓，始斥候，汉武帝建 墩台，黄帝制演武场，周公制辕门。黄帝制车以翼军，制骑以供伺候。吕望始制战舰。武王会孟津，命仓兕具舟楫。公输班为舟战钩拒。伍子胥治水战，制楼船滩 船。智伯决汾水，始水战。蚩尤始火攻。孙子制火人、火积、火辎、火库、火队五法。魏马钧制爆仗起火。隋炀帝以火药制杂戏，始施药铳炮。黄帝始制炮，吕望制 铳，范蠡制飞石用机。黄帝制纛、制五彩牙幢。禹制，悬车上为别。周公备九旗。伏羲制干、制戈。挥制弓。牟夷制矢。舜制弓袋、制箭筒。黄帝制<u>一</u>弩<u>一</u>。黄帝始采首 山铜铸刀斧；蚩尤始取昆吾山铁制剑、铠、矛、戟、陌刀。蚩尤始制革为甲。禹制函甲。黄帝始制，孔明扩其制。舜制匕首。黄帝制云梯，古名钩援。牟夷制挨 牌，古名傍排。孙武制铁蒺藜，刘馥（三国时人）制悬苫，今为悬帘。岳飞制藤牌。殷盘庚制烽燧告警。赵武灵王制刁斗传。魏制鸡翘报急，制露布、漆竿报捷。</p><p>
</p><p>
五兵　</p><p>
矛、戟、戈、剑、弓谓之五兵。</p><p>
</p><p>
专主旗鼓　</p><p>
吴起临战，左右进剑，起曰：&ldquo;将专主旗鼓，临难决疑，挥兵指刃，此将事也。一剑之任，非将任也。&rdquo;</p><p>
</p><p>
授斧钺　</p><p>
国有难，君卜吉日，以授旗鼓。将入庙，趋至堂下，北面而立，主亲操斧钺，持斧头，授将军其柄，曰：&ldquo;从此上至天者，将军制之。&rdquo;复持斧头，授将军其柄，曰：&ldquo;从此下至渊者，将军制之。&rdquo;</p><p>
</p><p>
投醪</p><p>
秦穆公伐晋，及河，将军劳之，醪唯一杯。蹇叔曰：&ldquo;一杯可以投河而酿也。&rdquo;穆公乃以醪投河，三军皆取饮之。</p><p>
</p><p>
吮疽　</p><p>
吴起为魏将攻中山。卒有患疽者，起为吮之。卒母闻而哭。人曰：&ldquo;子，卒也，而将军自吮其疽，何哭为？&rdquo;答曰：&ldquo;往年吴公吮其父，其父战不旋踵，遂死敌。今又吮其子，妾不知死所矣。&rdquo;后起之楚，卒果见杀。</p><p>
</p><p>
纶巾羽扇　</p><p>
诸葛武侯与司马懿治军渭滨，克日夜战。司马懿戎服莅事，使人视武侯独乘素车，纶巾羽扇，指挥三军，随其进止。司马懿叹曰：&ldquo;诸葛君可谓名士矣！&rdquo;</p><p>
</p><p>
金钩　</p><p>
阖闾既宝莫邪，复令国中作金钩，令曰：&ldquo;能为善钩者赏千金。&rdquo;有人贪赏，乃杀其二子，以血衅金，遂成二钩，献之，王曰：&ldquo;钩有何异？&rdquo;曰：&ldquo;臣之作 钩，贪赏而杀二子，衅以成钩，是与众异。&rdquo;遂向钩而呼二子之名，曰：&ldquo;吴鸿、扈嵇，我在此！&rdquo;声未绝，而两钩俱飞，著父之胸。吴王大惊，乃赏之。遂服之不 去身。</p><p>
</p><p>
七制　</p><p>
兵法七制，一曰征、二曰攻、三曰侵、四曰伐、五曰阵、六曰战、七曰斗。</p><p>
</p><p>
挟纩　</p><p>
楚子围萧，申公巫臣曰：&ldquo;师人多寒。&rdquo;王巡三军，拊而勉之，三军之士皆如挟纩。</p><p>
</p><p>
呼庚癸　</p><p>
吴申叔仪乞粮于晋，公孙有山氏对曰：&ldquo;粱则无矣，粗则有之。若登首山，以呼曰庚癸乎，则诺&rdquo;。（庚，西方，主谷。癸，北方，主水。教以隐语也。）</p><p>
</p><p>
盗马　</p><p>
秦穆公失右服马。见野人方食之，公笑曰：&ldquo;食马肉不饮酒，恐伤。&rdquo;遂遍饮而去。及一年，有韩原之战，晋人环穆公之车。野人率三百余人疾斗车下，遂大克晋。</p><p>
</p><p>
剑名　</p><p>
剑口曰镡，剑鼻曰（音位），剑握曰铗，剑鞘曰室，剑衣曰韬，亦曰（音绕），剑把绳曰蒯缑（音勾）。</p><p>
</p><p>
五名剑　</p><p>
越王勾践有宝剑五，一曰纯钩、二曰湛卢、三曰豪曹、四曰鱼肠、五曰巨阙。</p><p>
</p><p>
斩蛇剑　</p><p>
汉高帝于南山得一铁剑，长三尺，铭曰&ldquo;赤霄&rdquo;，大篆书，即斩蛇剑也。及贵，常服之。晋太康三年，武库火，中书监张华列兵防卫，见汉高斩蛇剑穿屋飞去，莫知所向。</p><p>
</p><p>
□飞　</p><p>
荆有飞者，得宝剑于<u>一</u>江<u>一</u> 干。涉<u>一</u>江<u>一</u> ，及至中流，两蛟夹舟。飞祛衣，拔剑刺蛟。杀之。荆王任以执圭。</p><p>
</p><p>
干将莫邪　</p><p>
干将吴人，妻莫邪，为吴王阖闾铸剑，不成，干将曰：&ldquo;神物之化，须人而成。&rdquo;妻乃断发剪爪，投入炉中，金铁皆熔，遂成二剑，<u>一</u><u>一</u>曰&ldquo;干将&rdquo;，<u>一</u><u>一</u>曰&ldquo;莫邪&rdquo;。</p><p>
</p><p>
龙泉太阿　</p><p>
张华见斗牛间有紫气，在丰城分野，乃以雷焕为丰城令。至县，掘狱深二丈，开石函，得二剑，一名龙泉，一名太阿，焕留其一，一以进华，且曰：&ldquo;灵异之 物，终当化去。&rdquo;华死，剑飞入襄城水中。后焕子为建安从事，经延津，剑忽于腰间跃入水，使人汆水求之，见双龙。龙蜿蜒，不敢近。</p><p>
</p><p>
华<u>一</u><u>一</u>土　</p><p>
雷焕丰城狱中得剑，取南昌西山黄白土拭之，光艳<u>一</u>照 耀，张华更以华<u>一</u><u>一</u>赤土磨之，鲜光愈亮。</p><p>
</p><p>
金仆姑</p><p>
箭名。《左传》：鲁庄公以金仆姑射南宫长万。</p><p>
</p><p>
石马流汗　</p><p>
安禄山乱，哥舒翰与贼将崔乾陶剑见黄旗军数百来助战，忽不见。是日，昭陵内石马皆流汗。</p><p>
</p><p>
露布　</p><p>
军中有露布，乃后魏每征伐战胜，欲天下闻知，书帛建于漆竿上，名为露布，以扬战功。</p><p>
</p><p>
蒋庙泥兵　</p><p>
南京钟山，有汉秣陵尉蒋子文庙，盖因子文逐盗死此，孙权为立庙，封蒋侯。权避祖讳钟，改名蒋山。后孙权与敌人战，夜大雨，蒋侯助之，次日，见庙中泥兵皆湿。</p><p>
</p><p>
箭塞水注　</p><p>
刘善射。水斛满，以箭射斛，拔箭水注，随射一箭宣之，人服其<u>一</u>精<u>一</u>巧。</p><p>
</p><p>
□弧萁服</p><p>
□，山桑也。木弓曰&ldquo;弧&rdquo;。服，乘箭具也。萁草似荻，细织之，而为服也。</p><p>
</p><p>
娘子军　</p><p>
唐平<u>一</u><u>一</u>公主，嫁柴绍。初，高祖起兵，与绍发家资招亡命。渡河，主引<u>一</u>精<u>一</u>兵万人与秦王会于渭北。绍与公主对置幕府，分定京师，号&ldquo;娘子军&rdquo;。</p><p>
</p><p>
夫人城　</p><p>
晋朱序镇襄<u>一</u><u>一</u>，时苻坚遣兵攻之。序母见城西北角当先坏，领白余婢并女丁，斜筑城二十余丈。贼攻西北角，果溃，众守新城，贼遂引退，号&ldquo;夫人城&rdquo;。</p><p>
</p><p>
紫电青霜　</p><p>
《滕王阁序》：&ldquo;紫电青霜，王将军之武库&rdquo;。</p><p>
</p><p>
榻侧鼾睡　</p><p>
宋太祖欲伐<u>一</u>江<u>一</u> 南，徐铉入奏乞罢兵。太祖曰：&ldquo;<u>一</u>江<u>一</u> 南主有何罪，但卧榻之侧，岂容人鼾睡耶！&rdquo;</p><p>
</p><p>
廉颇善饭　</p><p>
廉颇一饭斗米，肉十斤，披甲上马，以示可用。郭开谓赵王曰：&ldquo;廉将军虽老，尚善饭，然与臣坐，顷之，三遗矢矣。&rdquo;王以为老，遂不召。</p><p>
</p><p>
杜彪　</p><p>
梁荆州刺史杜山从，膂力过人，便骋马，射不虚矢。所佩霞明朱弓，四石余力，每出挑战，魏军惮之，号为&ldquo;杜彪&rdquo;。</p><p>
</p><p>
飞将　</p><p>
唐单雄信极勇，力事李密。人号为&ldquo;飞将&rdquo;。后周韩果破稽<u>一</u>胡<u>一</u> ，稽<u>一</u>胡<u>一</u> 惮果矫健，亦号&ldquo;飞将&rdquo;。</p><p>
</p><p>
铁猛兽　</p><p>
后周蔡逃肫胝剑著明光铠甲，所向无敌，齐人畏之，号&ldquo;铁猛兽&rdquo;。</p><p>
</p><p>
熊虎将</p><p>
周瑜尝谓孙权曰：&ldquo;刘备有关张熊虎之将，有饮马长<u>一</u>江<u>一</u> 之志。&rdquo;又言羽、飞为万人敌。</p><p>
</p><p>
细柳营</p><p>
汉文帝时，匈<u>一</u>奴<u>一</u>大入边。上使周晋夫军细柳，以备<u>一</u>胡<u>一</u> 。上自劳军，先驱至军门，曰：&ldquo;天子至！&rdquo;都尉曰：&ldquo;军中闻将军令，不闻天子诏。&rdquo;上使使持节诏将军曰：&ldquo;吾欲入劳军。&rdquo;晋夫开壁门。天子按辔徐行。晋夫以军礼见。文帝曰：&ldquo;嗟乎，此真将军矣！&rdquo;</p><p>
</p><p>
飞将军　</p><p>
汉李广为北平太守，匈<u>一</u>奴<u>一</u>畏之，号曰&ldquo;汉飞将军&rdquo;，避之数岁。</p><p>
</p><p>
贯虱　</p><p>
《列子》：纪昌学射于飞卫，卫曰：&ldquo;视大如小，视微如著，而后告我。&rdquo;昌以牦尾垂虱于牖间，南面而望之。旬日之间，渐大；三年之后，大如车轮。乃以弧矢射之，贯虱之心。</p><p>
</p><p>
来嚼铁</p><p>
唐来□为颍川太守。贼攻城，来射皆应弦而仆。贼拜城请降，称为&ldquo;来嚼铁&rdquo;。</p><p>
</p><p>
半段　</p><p>
唐哥舒翰为河西卫前将军，吐蕃大寇边，翰持半段当其锋，所向披靡。</p><p>
</p><p>
黄驺少年　</p><p>
唐裴杲勇冠三军，与敌国战，乘黄驺当先，军中称&ldquo;黄驺少年&rdquo;。</p><p>
</p><p>
白袍先锋　</p><p>
唐薛仁贵尝从太宗征伐，每出战，辄披白袍，所向无敌。太宗遥见，问白袍先锋是谁。特引见，赐马绢，喜得虎将。</p><p>
</p><p>
大树将军　</p><p>
后汉冯异性谦退不伐，诸将于所止舍，辄并坐论功，异常独屏树下，人号&ldquo;大树将军。&rdquo;</p><p>
</p><p>
霹雳闪电　</p><p>
唐长孙无忌父晟讨突厥，畏晟，闻其弓声，谓之&ldquo;霹雳&rdquo;；见其走马，谓之&ldquo;闪电&rdquo;。晋王笑曰：&ldquo;将军振怒，威行域外。&rdquo;</p><p>
</p><p>
辕门二龙　</p><p>
唐乌承，开元中，与族兄承恩皆为平虏先锋，号&ldquo;辕门二龙&rdquo;。</p><p>
</p><p>
一韩一范　</p><p>
范文正公与韩魏公俱为西帅，边士谣曰：&ldquo;军中有一韩，西贼闻之心胆寒；军中有一范，西贼闻之惊破胆。&rdquo;元昊惧，遂称臣。</p><p>
</p><p>
八遇八克　</p><p>
唐娄师德，武后时募猛士讨吐蕃，乃自奋，戴红抹额来应诏。后与虏战，八遇八克。</p><p>
</p><p>
七纵七擒　</p><p>
孔明与孟获战，凡七纵七擒。后乃叹服曰：&ldquo;公天威也，南人不敢复反矣！&rdquo;</p><p>
</p><p>
钲止兵进　</p><p>
狄青与西贼战，密令军中，钲一声则止，再声则严阵而<u>一</u><u>一</u>却，钲声止则大呼而突之。虏大骇愕，以是胜之。</p><p>
</p><p>
以少击众　</p><p>
唐马磷武艺绝伦，以百骑破卒五千。李光弼曰：&ldquo;吾未见以少击众，如马将军者！&rdquo;人号为&ldquo;中兴锐将&rdquo;。</p><p>
</p><p>
朕之关张　</p><p>
宋狄青京师呼为&ldquo;狄天使&rdquo;，上嘉其材勇，为泾原路兵马总管。上欲一见，诏令入朝。会寇逼平凉，乃令亟往，俾图像以进。上观其相曰：&ldquo;朕之关张。&rdquo;</p><p>
</p><p>
立汉赤帜　</p><p>
韩信攻赵，令卒曰：&ldquo;赵见我走，必空壁逐我，若等疾入，拔赵白帜，立汉赤帜。信佯走。赵果逐之，回壁见赤帜，大乱。汉兵夹击，遂克赵军。</p><p>
</p><p>
下马作露布　</p><p>
《南史》：傅永拜安远将军，帝叹曰：&ldquo;上马能杀贼，下马能作露布，惟傅修期能之耳！&rdquo;</p><p>
</p><p>
三箭定天山　</p><p>
</p><p>
薛仁贵为行军副总管。九姓众十余万，令骁骑挑战，仁贵发三矢，辄杀三人，虏气慑，皆降。</p><p>
</p><p>
三鼓夺昆仑　</p><p>
狄青宣抚广西。侬智高守昆仑关，青至宾州，值上元节，大张灯火，首夜宴乐彻晓。次夜复宴，二鼓时，青忽称疾如内，命孙元规主席。少服药乃出，数使人劝劳坐客，至晓未散。忽有驰报云：&ldquo;是夜三鼓，狄将军已夺昆仑关矣。&rdquo;</p><p>
</p><p>
顺昌旗帜　</p><p>
宋刘琦与兀术战于柘皋，虏远望见，大惊曰：&ldquo;此顺昌旗帜也。&rdquo;即引兵而去。</p><p>
</p><p>
每饭不忘巨鹿　</p><p>
汉文帝谓冯唐曰：&ldquo;昔有为我言李齐之贤，战于巨鹿下。今吾每饭，意未尝不在巨鹿也。&rdquo;</p><p>
</p><p>
铸错　</p><p>
唐罗绍威以魏博牙兵骄甚，尽杀之，遂为梁朱<u>一</u>温<u>一</u> 所制，乃谓亲吏曰：&ldquo;聚六州四十三县铁，铸一个错不成！&rdquo;</p><p>
</p><p>
得陇望蜀　</p><p>
司马懿言于曹操曰：&ldquo;今克汉中，益州震动，进兵临之，势必瓦解。&rdquo;操曰：&ldquo;人苦不知足，得陇复望蜀。&rdquo;</p><p>
</p><p>
塞创复战　</p><p>
隋张定和，虏刺之中颈，定和以草塞创而战，神气自若，虏遂败走。</p><p>
</p><p>
杜伏威　</p><p>
唐杜伏威与陈战，射中伏威额，怒曰：&ldquo;不杀汝，箭不拔！&rdquo;驰入阵，获所射将，使拔箭，已，斩之。</p><p>
</p><p>
首级　</p><p>
秦法斩敌一首拜爵一级，故曰&ldquo;首级&rdquo;。后人云：&ldquo;割一首，必割其势，以为一级者非。&rdquo;</p><p>
</p><p>
梓树化牛　</p><p>
秦文公伐雍，南山梓树化为牛，以骑击之，不胜。或坠地，解髻披发，牛畏之，入水。秦因置髦头，骑使之先驱。</p><p>
</p><p>
勒石燕然　</p><p>
燕然，山名，去塞三千里。窦宪大破单于，登燕然山，勒石纪功，颂汉功德。</p><p>
</p><p>
九章　</p><p>
管子曰：&ldquo;举日章则昼行，举月章则夜行，举龙章则水行，举虎章则林行，举鸟章则行阪，举蛇章则行泽，举鹊章则行船，兴狼章则行山，举章则载食而驾。&rdquo;</p><p>
</p><p>
啼哭郎君　</p><p>
都统制曲端勇悍非常，每与虏战，呼裨将头目，备告以二帝蒙尘，今在五国城中青衣把盏，凡为臣子者闻之痛心，思之切骨，遂放声大哭。将佐军士皆哭，奋身上马，勇气百倍，虏人望之辟易，称为&ldquo;啼哭郎君&rdquo;。</p><p>
</p><p>
鸽笼分部　</p><p>
曲端军分五部，一笼贮五鸽，随点一部，则开笼纵一鸽往，则一部之兵顷刻立至，其速如神，见者气夺。</p><p>
</p><p>
玉帐术　</p><p>
杜子美诗：&ldquo;空留玉帐术，愁杀锦城人。&rdquo;玉帐乃兵家厌胜之方位，主将于其方置军帐，则坚不可犯。其法：黄帝遁甲以月建，后三位取之，如正月建寅，则已为玉帐。</p><p>
</p><p>
冠来没处畔　</p><p>
陈后主与齐云观，谣曰：&ldquo;齐云观，寇来没处畔。&rdquo;故今人避人谓之&ldquo;畔&rdquo;。</p><p>
</p><p>
府兵　</p><p>
西魏始作府兵。隋唐始有番次，入为兵，出为农。周太祖始刺面见。唐末刘仁恭刺民为兵，给廪食，军丁佥补。</p><p>
</p><p>
渠答　</p><p>
蒺藜也，以铁为之，匝营则撒之四外。</p><p>
</p><p>
绕指柔　</p><p>
平望湖中掘得一剑，屈之则首尾相就，放手复直如故，锋幌利，可断金铁。识者曰：&ldquo;此古之绕指柔也。&rdquo;</p><p>
</p><p>
</p><p>
刑法</p><p>
</p><p>
郑铸《刑书》，晋作《执秩》，赵制《国律》，楚作《仆区》（区，音欧），皆法律之名也。仆，隐也；区，匿也；作为隐匿亡人之法。</p><p>
</p><p>
历代狱名　</p><p>
夏狱曰夏台，商狱曰桌铮周狱曰囹圄，汉狱曰请室。</p><p>
</p><p>
五听　</p><p>
《周礼》；少司寇以五声听讼狱，一曰辞听，二曰色听，三曰气听，四曰耳听，五曰目听。</p><p>
</p><p>
三刺</p><p>
听讼者以三刺，一刺曰讯群臣，二刺曰讯群吏，三刺曰讯万民。</p><p>
</p><p>
古刑　</p><p>
墨、劓、、宫、大辟，其后加流、赎、鞭、朴为九刑。</p><p>
</p><p>
古刑名　</p><p>
城旦、舂：城旦者，旦起行治城。舂者，舂米，四岁刑也。鬼薪、白粲：取薪给宗庙为鬼薪；坐择米使正白为白粲，三岁刑也。</p><p>
</p><p>
五毒　</p><p>
械颈足曰桁扬，械颈曰荷校，械手足曰桎梏，锁系曰锒铛，鞭笞曰榜掠。考逼曰五毒俱备，言五刑皆用也。</p><p>
</p><p>
三木　</p><p>
三木者谓械枷锁及手足也。</p><p>
</p><p>
三宥　</p><p>
一宥曰不识，二宥曰过失，三宥曰遗忘。</p><p>
</p><p>
三赦　</p><p>
一赦曰幼弱，二赦曰老耄，三赦曰愚蠢。</p><p>
</p><p>
虞芮争田　</p><p>
周文王时，虞、芮之君争田不决，相与质成于文王。入其境，见其民耕者让畔，行者让路。二君相谓曰：&ldquo;我等小人，不可以履君，子之庭。&rdquo;乃让其所争之田为闲田。</p><p>
</p><p>
除肉刑　</p><p>
汉太仓令淳于意，无子，有五女。罪当刑，骂曰：&ldquo;生女不生男，缓急无可使！&rdquo;其幼<u>一</u>女缇萦上书，言死者不可复生，刑者不可复赎。愿没入为官<u>一</u>奴<u>一</u>，以赎父罪。文帝怜之，并除肉刑。</p><p>
</p><p>
后五刑　</p><p>
肉刑既除，后以笞、杖、徒、流、死为五刑。</p><p>
</p><p>
髡钳　</p><p>
髡，削发也。钳，以铁束头也。钳，《陈咸传》谓私解脱。钳，钳在首，在足，皆以铁为之也。</p><p>
</p><p>
胥靡　</p><p>
胥，相也；靡，随也；联系之，使相随而服役也。犹今之役囚徒，以铁索联缀之耳。</p><p>
</p><p>
弃市　</p><p>
汉景帝改磔曰弃市，勿复磔。磔谓张其<u>一</u>尸<u>一</u>也，弃市，谓投之于市。</p><p>
</p><p>
刑具　</p><p>
汉刑法志：大刑用甲兵，其次用斧钺，中刑用刀锯，其次用钻凿，薄刑用鞭朴。</p><p>
</p><p>
锻炼　</p><p>
锻，锤也。锻炼犹言<u>一</u>精<u>一</u>熟也。深文之吏入人之罪，犹锻炼铜铁，使之成熟也。</p><p>
</p><p>
钳网　</p><p>
李林甫为相，起大狱以诬陷异己者，<u>一</u>宠<u>一</u> 任吉<u>一</u>温<u>一</u> 、罗希为御史，锻炼人罪。时人谓之罗钳吉网。</p><p>
</p><p>
罗织　</p><p>
武后任用来俊臣、周光二人，共撰《罗网经》数千言，教其徒罗织人罪，无有脱者。</p><p>
</p><p>
蚕室　</p><p>
受腐刑者必下蚕室，盖蚕宜密室，以火<u>一</u>温<u>一</u> 之。新受腐者最忌冒风，须入密室，乃得保全，因呼其室为蚕室。</p><p>
</p><p>
庾死　</p><p>
汉宣帝诏曰：&ldquo;系者苦饥寒庾死狱中，朕甚痛之。&rdquo;</p><p>
</p><p>
枭首　</p><p>
百劳名枭，以其食母不孝，故古人赐枭羹，悬其首于木，故刑人以首示众者曰枭首。赵广汉为颍川守，恨朋比为奸，乃许相讦或匿名相告者，置，令投书于其中。</p><p>
</p><p>
铜匦　</p><p>
武后自李敬业反后，恐人图己，盛开告密之门。有鱼保家者，请铸铜为匦，其式一室四隅，上各有窍，可入不可出，武后善之。未几，其仇家投匦告保家曾为敬业造兵器，遂伏诛。</p><p>
</p><p>
请君入瓮　</p><p>
武后金吾丘神以罪诛，有人告右丞周兴通谋，后命来俊臣鞫之。俊臣与兴方推事对食，问兴曰：&ldquo;囚多不承，当为何法？&rdquo;兴曰：&ldquo;此甚易耳！取大瓮，以炭四 围炙之，令囚入其中，何事不承？&rdquo;俊臣索大瓮，如兴法，起谓兴曰：&ldquo;有内状推君，请君入此瓮。&rdquo;兴惶恐服罪。法当死，宥之，流岭南。</p><p>
</p><p>
炮烙之刑　</p><p>
商纣暴虐，百姓怨望，诸侯有叛者，妲己以为罚轻，威不立。纣为铜柱，以膏涂之，加于炭火上，令有罪者行，辄堕炭中，以取妲己一笑，名曰&ldquo;炮烙之刑&rdquo;。</p><p>
</p><p>
苍鹰　</p><p>
郅都行法严酷，不避权贵。列侯宗室见都，侧目而视，号曰&ldquo;苍鹰&rdquo;。</p><p>
</p><p>
乳虎　</p><p>
宁成好气，为小吏，必凌其长吏；为人上，操下如束湿薪，滑贼任威。稍迁至济南都尉，其治如狼牧羊，民不堪命。后拜关都尉，凡郡国出入关者，号曰：&ldquo;宁见乳虎，无值宁成之怒。&rdquo;</p><p>
</p><p>
鹰击毛挚　</p><p>
义纵为定襄太守，以鹰击毛挚为治，其所诛杀甚多，郡中人不寒而栗。</p><p>
</p><p>
掘狱讯鼠　张汤儿时，父命守舍，鼠盗其肉，父怒，笞汤。汤掘窟得鼠及余肉，为具狱辞，磔之堂下。其父见之，视其文辞如老狱吏，大惊，遂使治狱，后为酷吏。</p><p>
</p><p>
十恶不赦　</p><p>
一曰谋反（谓谋危社稷），二曰谋大逆（谓谋毁宗庙山陵及宫阙），三曰谋叛（谓谋叛本国，潜从他国），四曰谋恶逆（谓殴及谋杀祖父母，父母及夫），五曰 不道（谓杀一家非死罪三人，及支解人，若采生造畜蛊毒厌魅），六曰大不敬（谓盗大祀神御之物及乘舆御物），七曰不孝（谓告言咒骂祖父母及夫之祖父母、父母 在，别籍异财，若奉养有缺），八曰不睦（谓谋杀及卖缌麻以上亲，殴告夫及大功以上尊长、小功尊属），九曰不义（谓部民杀官长，军士杀所属指挥守把），十曰 内乱（谓奸小功以上亲，父祖妾与和者）。</p><p>
</p><p>
八议　</p><p>
一曰议亲（谓皇家袒免以上亲，及太皇、太后、皇太后缌麻以上亲，皇后小功以上亲，皇太子妃大功以上亲），二曰议故（谓皇家故旧之人素得侍见，特蒙恩待 日久者）。三曰议功（谓能斩将夺旗，摧锋万里，或率众来归，宁济一时，或开拓疆宇有大勋劳，铭功太常者），四曰议贤（谓大有德行之贤人君子，其言行可以为 法则者），五曰议能（谓有大才业，能整军旅，治政事，为帝王之辅佐人伦之师范者），六曰议勤（谓有大将吏谨守官职，蚤夜奉公，或出使远方，经涉艰难，有大 勤劳者之谓），七曰议贵（谓爵一品及文武职军官三品以上，散官二品以上者），八曰议宾（谓承先代之后为国宾者）。</p><p>
</p><p>
例分八字</p><p>
以：【以者，与真犯同。谓如监守贸易官物，无异真盗，故以枉法论，以盗论，并除名、刺字，罪至斩绞并全科。】准：【准者，与真犯有间矣。谓如准枉法 论，准盗论，但准其罪，不在除名、刺字之例，罪止杖一百，流三千里。】皆：【皆者，不分首从，一等科罪。谓如监临主守职役同情盗，所监守官物并赃满数皆斩 之类。】各：【各者，彼此同科此罪。谓如诸色人匠拨赴内府工作，若不亲自应役，雇人冒名私自代替，及替之人，各杖一百之类。】其：【其者，变于先意。谓如 论人议罪犯先奏请议。其犯十恶，不用此律之类。】及：【及者，事情连后。谓如彼此俱罪之赃及应禁之物，则没官之类。】即：【即者，意尽而复明。谓如犯罪事 发在逃者，众证既明白，即同狱成之类。】若【若者，文虽殊而会上意。谓如犯罪未老疾，事发以老疾论。若在徒年限内，老疾者亦如之之类。】</p><p>
</p><p>
顾山钱　</p><p>
女子犯罪并放归家，但令一月出钱三百，顾人于山伐木，谓之顾山钱。</p><p>
</p><p>
平反　</p><p>
隽不疑尹京兆。每行县录囚还，母辄问：&ldquo;有所平反（音幡），活几人耶？&rdquo;平，谓平其不平也；反，言反罪人辞，使从轻也。</p><p>
</p><p>
录囚　</p><p>
北人言以录为虑。今言录囚，误以为虑囚者，非是。</p><p>
</p><p>
颂系　</p><p>
景帝著令年八十以上，十岁以下，及孕者未乳，盲师，侏儒，当鞫问者，皆颂系之。&ldquo;颂&rdquo;读曰&ldquo;容&rdquo;，宽容之，不侄梏也。</p><p>
</p><p>
爰书　</p><p>
爰，换也，以文书代换其口辞也。</p><p>
</p><p>
末减　</p><p>
罪从轻也。末，薄也；减，轻也。</p><p>
</p><p>
狱吏之贵　</p><p>
周勃下狱，狱吏侵辱之。勃后出，曰：&ldquo;吾常将百万兵，然安知狱吏之贵也！&rdquo;</p><p>
</p><p>
死灰复然　</p><p>
韩安国坐法抵罪，狱吏田甲辱之。安国曰：&ldquo;死灰独不复然乎？&rdquo;甲曰：&ldquo;然即溺之。&rdquo;</p><p>
</p><p>
六月飞霜　</p><p>
邹衍事燕惠王尽忠，左右谮之，王系之狱。衍仰天而叹，六月天为之降霜。</p><p>
</p><p>
太子断狱　</p><p>
汉景帝时，防年因继母杀其父，遂杀继母。廷尉以大逆谳，帝疑之。武帝年十二为太子，侍侧，对曰：&ldquo;继母如母，缘父之故，今继母杀其父，下手之时，母道绝矣！是父仇也，不宜以大逆论。&rdquo;</p><p>
</p><p>
钱可通神　</p><p>
张延赏欲理一冤狱，案上有一帖云：&ldquo;奉钱三万，乞不问其狱。&rdquo;公恚，悉收左右讯之。明日，于盥洗处得一帖云：&ldquo;奉钱五万。&rdquo;又于寝门所得一帖云：&ldquo;奉钱十万。&rdquo;公叹曰：&ldquo;钱至十万，可通神矣！吾以惧祸也。&rdquo;乃不问。</p><p>
</p><p>
祭皋陶　</p><p>
范滂坐<u>一</u>党<u>一</u> 锢，系黄门北寺狱。吏谓曰：&ldquo;凡坐系皆祭皋陶。&rdquo;滂曰：&ldquo;皋陶贤者，知滂无罪，将理之于帝；有罪，祭之何益！&rdquo;</p><p>
</p><p>
刮肠涤胃　</p><p>
齐高帝有故吏竺景秀，以过系作坊，常云：&ldquo;若许某自新，必吞刀刮肠，饮灰涤胃。&rdquo;帝善其言，乃释之。</p><p>
</p><p>
青衣报赦　</p><p>
苻坚屏人作赦文，有大蝇入室，声甚厉，驱之复来。俄而，人皆知有赦，诘所从来，云有青衣童子呼市中，乃蝇也。</p><p>
</p><p>
于门高大　</p><p>
前汉于公，门闾坏，父老治之。公令高大门闾，可容驷马，且言：&ldquo;我治狱多<u>一</u><u>一</u>德，子孙必有兴者。&rdquo;后子定国为丞相。</p><p>
</p><p>
论囚渭赤　</p><p>
秦商君性极惨刻，尝论囚渭水之上，其水尽赤。</p><p>
</p><p>
肉鼓吹　</p><p>
伪蜀李匡远性苛急，一日不断刑，则惨然不乐，尝闻锤挞声，曰：&ldquo;此一部肉鼓吹也。&rdquo;</p><p>
</p><p>
无冤民　</p><p>
张释之、于定国为廷尉，克尽其职，朝廷称之曰：&ldquo;张释之为廷尉，天下无冤民；于定国为廷尉，民自以为不冤。&rdquo;</p><p>
</p><p>
疏狱天晴　</p><p>
宋淳熙二年，天久雨，上御笔批问，欲行下诸路疏遣狱囚。是日天霁，上大悦。</p><p>
</p><p>
上蔡犬　</p><p>
秦李斯为赵高所谮，二世收之。父子临刑，叹曰：&ldquo;吾欲牵黄犬出上蔡东门逐狡兔，其可得乎！&rdquo;遂夷其三族。</p><p>
</p><p>
华亭鹤　</p><p>
陆机仕晋，为孟玫谮于成都王颖，王即使人收机，机叹曰：&ldquo;华亭鹤唳可得闻乎？&rdquo;遂遇害。</p><p>
</p><p>
走狗烹　</p><p>
韩信为吕后所诛，叹曰：&ldquo;高鸟尽，良弓藏；狡兔死，走狗烹。敌国破，谋臣亡。&rdquo;</p><p>
</p><p>
支解人　</p><p>
齐景公时，民有得罪者，公怒缚至殿下，召左右支解之。晏子左手持头，右手持刀而问曰：&ldquo;古明王支解人，从何支解起？&rdquo;景公离席曰：&ldquo;纵之。&rdquo;</p><p>
</p><p>
屦贱踊贵　</p><p>
齐景公烦刑。有鬻踊者（踊，刖足所用），公问晏子曰：&ldquo;子之居近市，知孰贵贱？&rdquo;对曰：&ldquo;踊贵履贱。&rdquo;公悟，为之省刑。</p><p>
</p><p>
同文馆狱</p><p>
章□起同文馆狱，欲杀刘挚及梁焘、王岩叟等。后为元<u>一</u>党<u>一</u> 碑，皆始于此。</p><p>
</p><p>
金鸡集树　</p><p>
《唐书》：中书令供赦日，值金鸡于仗南，竿长七尺，鸡高四尺，黄金饰首，衔幅七尺，盛以绛幡，将作供焉。武后封嵩山，大赦，坛南有树，置鸡其杪，号金鸡树。</p><p>
</p><p>
天鸡星动　</p><p>
古称金鸡放赦，至今诏书于五凤楼，以金鸡衔下之。三国异典，司马膺之曰：&ldquo;案海中有占，天鸡星动皆有赦。故主王以金鸡建赦。&rdquo;</p><p>
</p><p>
雀角鼠牙　</p><p>
《诗经》：&ldquo;谁谓雀无角，何以穿我屋？谁谓女无家，何以速我狱？谁谓鼠无牙，何以穿我墉？谁谓女无家，何以速我讼！&rdquo;</p><p>
</p><p>
吹毛求疵　</p><p>
汉武帝时，天下多冤晁错之策，务摧抑诸侯王，数奏其过恶。吹毛求疵，笞服其臣，使证其君。</p><p>
</p><p>
犴狴　</p><p>
狱也。犴，<u>一</u>胡<u>一</u> 地犬也。野犬所以守，故谓狱为犴狴。造狱用肺嘉之石，故狱又名肺嘉。《周礼》：以肺石达穷民。肺石，赤石也，使之赤心，不妄告，以嘉石平罢民。嘉，文石也，使之思其文理以折狱。</p><p>
</p><p>
子代父死　</p><p>
梁吉父为原乡令，为奸吏所诬，罪当死。年十五，挝登闻鼓，乞代父命。武帝疑人教之，廷尉盛陈刑具，不变，乃宥父罪。</p><p>
</p><p>
父奸摘伏</p><p>
摘，挑也，言为奸而隐匿者，必摘发之。</p><p>
</p><p>
请谳</p><p>
谳，议也，谓罪可疑者谳于廷尉。</p><p>
</p><p>
刑狱爰始　</p><p>
黄帝始制刑辟，制流、笞、杖、斩。蚩尤制劓、黥、。纣制烹、醢、□、剐。周公制绞。黄帝斩蚩尤始枭首。秦文公始族诛。公孙鞅始连坐。禹制城旦、舂。周公制徒。唐太宗始加役、流。周太祖始加刺配。</p><p>
</p><p>
赎刑　</p><p>
舜始制赎止鞭朴。周穆王始制五刑之疑各得赎。汉宣帝始制女徒雇役。宋太祖始制折杖。</p><p>
</p><p>
三法司　</p><p>
隋文帝始死罪三奏行刑。唐始大狱诏刑部尚书、都御史、大理寺正卿三司鞫问。</p><p>
</p><p>
越诉　</p><p>
隋文帝令伸理由下达上，始禁越诉。皋陶始制狱。汉诏以周囹圄为狱。北齐制狱囚于治。皋陶始制律。萧何制九章律，张仓复定。</p></div>
  <div class="adBottom">
    <script src="../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='114203.html' class='pagedaohang'>【上一篇】<i>:卷十一　日用部</i></a></span><span class="tomenu"><a href="yehangchuan.html" title="夜航船" class="returnIndex">【回目录】</a>
</span><span class="toup1"><a href='114201.html' class='pagedaohang'>【下一篇】<i>：卷九　礼乐部</i></a></span></div>
  <div class="adBottom">
    <script src="../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../js/foot.js" type="text/javascript"></script>

</body>
</html>
