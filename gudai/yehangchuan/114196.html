<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>夜航船_卷十六　植物部</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/yehangchuan/114196.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../templets/default/css/p.css" />
<link rel="stylesheet" type="text/css" href="../../templets/default/css/book.css" />
<script src="../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/yehangchuan/114196.html");
</script>
</head>
<body>
<div id="topbar">
  <div id="logo"><a href="../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../book_sbkk8_default.html">首页</a></li>
     
      <li><a href='../gudai.html'>古典文学</a></li>
      <li><a href='../../gushihui/gushihui.html'>故事会</a></li>
      <li><a href='../../meirongyangsheng/meirongyangsheng.html'>美容养生</a></li>
      <li><a href='../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="114196.html#" class="bds_more" data-cmd="more">分享到：</a><a href="114196.html#" class="bds_weixin" data-cmd="weixin" title="分享到微信">微信</a><a href="114196.html#" class="bds_qzone" data-cmd="qzone" title="分享到QQ空间">QQ空间</a><a href="114196.html#" class="bds_tsina" data-cmd="tsina" title="分享到新浪微博">新浪微博</a><a href="114196.html#" class="bds_tqq" data-cmd="tqq" title="分享到腾讯微博">腾讯微博</a><a href="114196.html#" class="bds_tqf" data-cmd="tqf" title="分享到腾讯朋友">腾讯朋友</a><a href="114196.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../book_sbkk8_default.html'>主页</a> > <a href='../gudai.html'>古代文学</a> > <a href='yehangchuan.html'>夜航船</a> > </div>
<div class="ad960"><script src="../../js/ad960sougou.js" type="text/javascript"></script></div>
<div id="maincontent">
  <h1 class="articleH1">卷十六　植物部</h1>
  <div id="content"><span id="ad328_r">
    <script src="../../js/article.js" type="text/javascript"></script>
    </span><p>草木</p><p>
</p><p>
~　荚　</p><p>
尧时有草生于庭曰~荚，十五之前，日生一叶，十五后，日落一叶，小尽则一叶厌而不落，观之可以知旬朔，故又名之历草。</p><p>
</p><p>
□　脯　</p><p>
尧时厨中自生肉脯，薄如□形，摇鼓则生风，使食物寒而不臭。</p><p>
</p><p>
佳谷　</p><p>
神农于羊头山（潞安长子县）得佳谷，宋真宗始给民占城稻种（今糯米）。</p><p>
</p><p>
屈轶　</p><p>
尧时有草生于庭，佞人入朝，此草则屈而指之，名曰屈轶。</p><p>
</p><p>
峄<u>一</u><u>一</u>孤桐　</p><p>
在峄县峄山之上，自三代至今，止存一截。天启年间，妖贼倡乱，取以造饭，形迹俱无。</p><p>
</p><p>
五大夫松　</p><p>
今人称泰山五大夫松，俱云五松树，而不知始皇上泰山封禅，风雨暴至，休于松树下，遂封其树为大夫。五大夫，秦官第九爵也。此言可订千古之误。</p><p>
</p><p>
虞美人草　</p><p>
虞美人自刎，葬于雅州名山县，冢中出草，状如鸡冠花，叶叶相对，唱《虞美人曲》，则应板而舞，俗称虞美人草。</p><p>
</p><p>
蓍草　</p><p>
千岁则一本，茎其下必有神龟守之，用以揲蓍。多生于伏羲陵与文王陵上。</p><p>
</p><p>
挂剑草　</p><p>
季札墓前生草，其形如挂剑，故名。可疗心疾。</p><p>
</p><p>
斑竹　</p><p>
尧二女为舜二妃，曰湘君、湘君夫人。舜崩于苍梧，二妃哭泣，以泪洒湘竹，湘竹尽斑，故又名湘妃竹。</p><p>
</p><p>
梅梁　</p><p>
会稽禹庙有梅梁，雷雨之夜，其梁飞出，五鼓复还。晓视梁上常带水藻，后为梅太守易去。</p><p>
</p><p>
萍实　</p><p>
楚王渡<u>一</u>江<u>一</u> 得萍实，大如斗，赤如日，剖而食之，甜如蜜。</p><p>
</p><p>
孔庙桧　</p><p>
曲阜孔庙有孔子手植桧如降香，一株无枝叶，坚如金铁，纹皆左纽，有圣人生则发一枝，以占世远。按桧历周、秦、汉、晋千百余年，至怀帝永嘉三年而枯，枯 三百有九年。至隋恭帝义宁元年复生五十一年。至唐高宗乾封三年再枯，枯三百七十四年。至宋仁宗康定元年再荣。至金宣宗贞倘年，罹于兵火，枝叶俱焚，仅存 其干。后八十一年，元世祖三十一年再发。至太祖洪武二十二年发数枝，极茂盛，至建文四年复枯。</p><p>
</p><p>
汉柏　</p><p>
泰安州东岳庙东庑，有汉武帝手植柏六株，枝叶郁苍，翠如铜绿，扣其余干，如击金石，□□有声。曹操时赤眉作乱，大斧斫之，见血而止。今有斧创尚存。</p><p>
</p><p>
唐槐　</p><p>
峄县孟子庙，有唐太宗手植槐，枝叶蓊郁，躯干茁壮而矮。</p><p>
</p><p>
邵平瓜　</p><p>
邵平者，故秦东陵侯。秦破，为布衣，种瓜长安城东，瓜常五色，味甚甘美，世号&ldquo;东陵瓜&rdquo;。五代<u>一</u>胡<u>一</u> 峤始以回纥西瓜入中国。</p><p>
</p><p>
赤草　</p><p>
刘小鹤言：未央宫址，其地丈余，草皆赤色，相传为韩淮<u>一</u><u>一</u>受刑之处，其怨愤之气郁结而成。</p><p>
</p><p>
桐历　</p><p>
桐知日月正闰。生十二叶，边有六叶，从下数一叶为一月，闰则十三叶，叶小者即知闰何月也。不生则九州异君。</p><p>
</p><p>
知风草　</p><p>
南海有草，丛生，如藤蔓。土人视其节，以占一岁之风，每一节则一风，无节则无风，名曰&ldquo;知风草&rdquo;。</p><p>
</p><p>
护门草　</p><p>
出常山。取置户下，或有过其门者，草必叱之。一名&ldquo;百灵草&rdquo;。</p><p>
</p><p>
虹草　</p><p>
乐浪之东有背明之国，有虹草，枝长一丈，叶如车轮，根大如毂，花似朝虹之色。齐桓公伐山戎，国人献其种而植于庭，以表伯者之瑞。</p><p>
</p><p>
不死草　</p><p>
东海祖洲上有不死之草，一名养神草，生琼田中，其叶似菰苗，丛生，长三四尺。人死者，以草覆之即活，一株可活一人，服之令人长生。</p><p>
</p><p>
怀梦草　</p><p>
钟火山有香草，似蒲，色红，昼缩入地，夜半抽萌，怀其草，自知梦之好恶。汉武帝思李夫人，东方朔献之。帝怀之，即梦见夫人，因名曰怀梦草。</p><p>
</p><p>
书带草　</p><p>
郑玄字康成，居城南山中教授。山下有草如薤，叶长而细，坚韧异常，时人名为&ldquo;康成书带&rdquo;。</p><p>
</p><p>
八芳草　</p><p>
宋艮岳八芳草，曰金蛾，曰玉蝉，曰虎耳，曰凤毛，曰素馨，曰渠那，曰茉莉，曰含笑。</p><p>
</p><p>
钩吻草　</p><p>
生深山之中，状似黄<u>一</u>精<u>一</u>，入口口裂，著肉肉溃，名曰钩吻，食之即死。但其花紫，黄<u>一</u>精<u>一</u>花白；其叶微毛，黄<u>一</u>精<u>一</u>叶光滑，以此辨之。</p><p>
</p><p>
金井梧桐</p><p>
世尝言：&ldquo;金井梧桐一叶飘。&rdquo;梧桐叶上有黄圈文如井，故曰金井，非井栏也。</p><p>
</p><p>
沙棠木　</p><p>
可以御水，其实曰，状如葵，味如葱，食之已痨，又使人入水不溺。</p><p>
</p><p>
君迁　</p><p>
《蜀都赋》：&ldquo;平仲君迁。&rdquo;皆木名，注缺。按司马<u>一</u>温<u>一</u> 公《名苑记》云，君迁子如马奶，俗云牛奶柿是也。今之造扇用柿油，遂名柿漆。</p><p>
</p><p>
芋历</p><p>
芋艿生子十二子，遇闰则多生一子。时人谓之芋历。</p><p>
</p><p>
肉芝　</p><p>
萧靖之掘地得&ldquo;人手&rdquo;，润泽而白，烹而食之，愈月齿发再生。一道士云：此肉芝也。《抱朴子》言：行山中见小人乘车马，长七八寸者，肉芝也，捉取服之， 即仙矣。桑木者，箕星之精神木也。蚕食之成文章，人食之老翁为小童。肉树者，端山猪肉子也。山在德庆州，子大如茶杯，炙而食之，味如猪肉而美。</p><p>
</p><p>
哀家梨　</p><p>
哀仲家有梨，甚佳，大如升，入口即化。</p><p>
</p><p>
含消梨　</p><p>
汉武帝樊川园，有大梨，如五升瓶，落地则碎。欲取先以囊承之，名曰含消梨。</p><p>
</p><p>
涂林　</p><p>
张骞使安石国十八年，得涂林种而归，即安石榴也。又得<u>一</u>胡<u>一</u> 麻，遍植中国。</p><p>
</p><p>
阿魏树　</p><p>
出三佛齐国，其树有瘿，出滋最毒，着人身即糜烂，人不敢近。每采时，系羊于树下，骑快马自远射之，脂着于羊，羊即烂。故曰飞鸟取阿魏。</p><p>
</p><p>
葡萄苜蓿　</p><p>
李广利始移植大苑国苜蓿葡萄。</p><p>
</p><p>
甘蔗　</p><p>
宋神宗问吕惠卿，曰：&ldquo;蔗字从庶何也？&rdquo;&ldquo;凡草木种之俱正生，蔗独横生，盖庶出也，故从庶。&rdquo;顾长康啖蔗，先食尾。人问所以，曰：&ldquo;渐入至佳境。&rdquo;</p><p>
</p><p>
乌树　</p><p>
号柘树也。枝长而劲，乌集之，将飞，柘枝反起弹乌，乌乃呼号。以此枝为弓，快而有力，故名乌号之弓。</p><p>
</p><p>
共枕树　</p><p>
潘章有美容，与楚人王仲先<u>一</u>交<u>一</u> 厚，死则共葬。冢上生树，柯条枝叶，无不相抱。故曰共枕树。</p><p>
</p><p>
木<u>一</u>奴<u>一</u>　</p><p>
李衡为丹<u>一</u><u>一</u>太守，于龙<u>一</u><u>一</u>洲上种橘千树。临终，敕其子曰：&ldquo;吾州里有千头木<u>一</u>奴<u>一</u>，不责汝衣食。岁上一匹绢，亦足用矣。&rdquo;</p><p>
</p><p>
化枳　</p><p>
晏子曰：&ldquo;橘生淮南则为橘，生于淮北则为枳。叶徒相似，其实味不同。水土异也。&rdquo;</p><p>
</p><p>
七星剑草　</p><p>
草如剑形，上有七星，列如北斗。</p><p>
</p><p>
骨牌草　</p><p>
叶上有幺二三四五六斑点，与骨牌无异。</p><p>
</p><p>
刘寄<u>一</u>奴<u>一</u>草　</p><p>
刘容微时伐荻新洲，有大蛇数丈，裕射之。明日至此，见数童捣叶，裕问故，答曰：&ldquo;我王为刘寄<u>一</u>奴<u>一</u>所伤，今合药敷之。&rdquo;裕曰：&ldquo;何不杀之？&rdquo;曰：&ldquo;刘寄<u>一</u>奴<u>一</u>王者，不死。&rdquo;裕叱之，皆散走。裕得药，敷金创立效。遂呼其草为刘寄<u>一</u>奴<u>一</u>，裕之乳名也。</p><p>
</p><p>
益智　</p><p>
叶如襄荷，茎如竹箭，子从中心出。一枝有十子，子内白骨，四破去之，取外度，蜜煮为粽子，味辛。卢循飨宋武，又飨远公，名益智粽。</p><p>
</p><p>
祁连仙树　</p><p>
祁连山有仙树一本，四味。其实如枣，以竹刀剖则甘，以铁刀剖则苦，以木刀剖则酸，以芦刀剖则辛。</p><p>
</p><p>
桂　</p><p>
《南方草木状》：有三种，叶如柏叶，皮赤者为丹桂；叶如柿叶者为菌桂；叶似枇杷者为牡桂。今闽中多桂，四季开花有子，此真桂。其<u>一</u>江<u>一</u> 南八九月开花无子者，此木樨也。</p><p>
</p><p>
酒树　</p><p>
《拾遗记》：顾逢国有树似石榴，采其花汁注瓮中，数日成酒，味甚美，名其树曰酒树。</p><p>
</p><p>
面树　</p><p>
名桄榔树。树大四五围，长五六丈，洪直无枝条，其颠生叶，不过数十，似榈；其子作穗，生木端；其皮可作绠，得水则柔韧。<u>一</u>胡<u>一</u> 人以此联木为舟，皮中有屑如面，多者至数斛，食之，与常面无异。</p><p>
</p><p>
杨柳　</p><p>
隋炀帝开河成，虞世基请于堤上栽柳，一则树根四出，鞠护河堤；一则牵舟之女获其<u>一</u><u>一</u>樾；三则牵舟之羊食其枝叶。上大喜，诏民间进柳一株，赐一缣；百姓竞献之。帝自种一株，群臣次第种之。栽毕，上御笔赐垂柳姓杨，曰&ldquo;杨柳&rdquo;。</p><p>
</p><p>
薏苡　</p><p>
马援在<u>一</u>交<u>一</u> 趾，以薏苡实能胜瘴气，还，载之一车。及援死，有上书谮之者，以前所载皆明珠文犀。</p><p>
</p><p>
橄榄　</p><p>
南威也。《金楼子》云：有树名独根，分为二枝，其东向一枝是木威树，南向一枝是橄榄树。其树高峻不可梯，刻其根下方□许，纳盐其中，一夕子皆落。此木 可作舟楫，所经皆浮起。东坡诗：&ldquo;纷纷青子落红盐，正味森森苦且严。待得余甘回齿颊，已输崖蜜十分甜。&rdquo;三国吴时始贡橄榄，赐近臣。</p><p>
</p><p>
瑞柳　</p><p>
唐中书省有古柳，忽一死枯，德宗自梁还，复荣茂，人谓之瑞柳。</p><p>
</p><p>
义竹　</p><p>
《唐纪》：明皇后苑竹丛幽密，帝谓诸王曰：&ldquo;兄弟相亲，当如此竹。&rdquo;因谓之义竹。</p><p>
</p><p>
椰树　</p><p>
如榈，高五六丈，无枝条，其实大如寒瓜，外有粗皮，皮次有壳，圆而且坚，剖之有白肤，厚半寸，味似<u>一</u>胡<u>一</u> 桃而极肥美，有浆，饮之，作酒气。俗人呼之&ldquo;越王头&rdquo;。其壳可镶杯壶，可作瓢。</p><p>
</p><p>
文林果　</p><p>
宋王谨为曹州从事，得林檎，贡于高宗，似朱柰。上大重之，因赐谨为文林郎，号文林果。一云，唐高宗时王方言始盛栽林檎。</p><p>
</p><p>
不灰木　</p><p>
《抱朴子》：南海萧丘之上，自生之火，春起秋灭。丘上纯生一种木，虽为火所着，但少焦黑，人或得以为薪者，炊熟则灌灭之，用之不穷。束皙《发蒙》曰：&ldquo;西域有火浣之布，东海有不灰之木。&rdquo;</p><p>
</p><p>
三槐　</p><p>
王旦父逃<u>一</u><u>一</u>德，尝手植三槐于庭，曰：&ldquo;吾后世必有为三公者，植此所以志也。&rdquo;</p><p>
</p><p>
寇公柏　</p><p>
寇初授巴东令，人皆以&ldquo;寇巴东&rdquo;呼之。手植双柏于庭，名&ldquo;寇公柏&rdquo;。人比邵伯甘棠。</p><p>
</p><p>
铁树</p><p>
广西殷指挥家，有铁树高三四尺，干叶皆紫黑色，叶类石榴。遇丁卯年开花，四瓣，紫白色，如瑞香，较少圆。一开，累月不凋，嗅之有铁气。</p><p>
</p><p>
莱公竹</p><p>
寇莱公死后，归葬西京。道出荆南公安县，人皆设祭哭于路，折竹植地，以挂纸钱。逾月视之，枯竹皆生笋，人号&ldquo;莱公竹&rdquo;。因立庙，号&ldquo;竹林寇公祠&rdquo;。</p><p>
</p><p>
迎凉草　</p><p>
李辅国夏日会宾客，设迎凉草于庭，清风徐来。草色碧，干类苦竹，叶细如杉。</p><p>
</p><p>
荔枝　</p><p>
蔡君谟曰：闽中荔枝，兴化最为奇特，尤重陈紫。其树晚熟，其实广上而圆下，大可径寸有五分，香气清远，色泽鲜紫，壳薄而平，瓤厚而莹，膜如桃花红，核如丁香母，剥之凝如水晶，食之消如绛雪，其味之甘芳，不可得而名状也。</p><p>
</p><p>
宋家香　</p><p>
宋氏尝以馈蔡君谟，君谟以《诗序》谢之曰：世传此植已三百年。黄巢兵过，欲伐之，时王氏主其木，媪抱木欲共死，得不伐。今虽老矣，其实益繁，其味益甘滑，真异品也。</p><p>
</p><p>
瑞榴</p><p>
邵武县学宋时有石榴一株，士人观其结实之数，以卜登第多寡，屡验，因名&ldquo;瑞榴&rdquo;。</p><p>
</p><p>
柯柏　</p><p>
柯潜官少詹，手植二柏于翰林苑后堂，号&ldquo;学士柏&rdquo;。复造瀛洲亭以临之。</p><p>
</p><p>
种松　</p><p>
晋孙绰隐会稽山中，作《天台赋》，范荣期曰：&ldquo;掷地有金石声矣。&rdquo;绰于斋前种一松，恒手自壅治之。邻人高柔语曰：&ldquo;松树子非不楚楚可怜，但无栋梁耳！&rdquo;孙曰：&ldquo;枫柳虽合抱，亦复何施？&rdquo;</p><p>
</p><p>
连理木　</p><p>
宋梁世基家，有荔枝生连理，神宗赐以诗曰：&ldquo;横浦<u>一</u>江<u>一</u> 南岸，梁家闻世贤。一株连理木，五月荔枝天。&rdquo;</p><p>
</p><p>
树头酒　</p><p>
缅甸有树，类棕，高五六丈，结实大如掌。土人以面纳罐中，悬罐于实下，划实取汁成酒。其叶，即贝叶也，写缅书用之。</p><p>
</p><p>
嗜鲜荔枝</p><p>
唐天宝中，贵妃嗜鲜荔枝。涪州岁命驿递，七日夜至长安，人马俱毙。杜牧之诗：&ldquo;一骑红尘妃子笑，无人知是荔枝来。&rdquo;</p><p>
</p><p>
荔<u>一</u>奴<u>一</u>　</p><p>
龙眼似荔枝，而叶微小，凌冬不凋，七月而实成，壳青黄色，文作鳞甲，形圆似弹丸，肉白有浆，甚甘美。其实极繁，一朵五六十颗，作穗如葡萄然。荔枝才过，龙眼即熟。南人目为&ldquo;荔<u>一</u>奴<u>一</u>&rdquo;。</p><p>
</p><p>
此君　</p><p>
王子猷暂寄人空宅，便令种竹，人问之，曰：&ldquo;何可一日无此君！&rdquo;</p><p>
</p><p>
报竹平安　</p><p>
李衡公守北都，惟童子寺有竹一颗，才长数尺。其寺纲维，每日报竹平安。</p><p>
</p><p>
蕉迷　</p><p>
南汉贵□赵纯卿惟喜芭蕉，凡轩窗馆宇咸种之。时称纯卿为&ldquo;蕉迷。&rdquo;</p><p>
</p><p>
卖宅留松　</p><p>
海虞孙齐之手植一松，珍护特至。池馆业属他姓，独松不肯入券。与邻人卖浆者约，岁以千钱为赠，祈开壁间一小牖，时时携壶茗往，从牖间窥松，或松有枯毛，辄道主人，亲往核剔，毕即便去。后其子林森辈养志，亟复其业。</p><p>
</p><p>
青田核　</p><p>
《鸡跖集》：乌孙国有青田核，莫知其木与实，而核如瓠，可容五六升，以之盛水，俄而成酒，刘章得二焉。集宾客设之，一核才尽，一核又熟，可供二十客。名曰&ldquo;青田壶&rdquo;。</p><p>
</p><p>
桃核　</p><p>
洪武乙卯出元内库所藏巨桃核，半面长五寸，广四寸七分，前刻&ldquo;西王母赐汉武桃&rdquo;及&ldquo;宣和殿&rdquo;十字，涂以金，中绘龟鹤云气之象，复镌&ldquo;庚子甲申月丁酉日记。&rdquo;命宋濂作赋。</p><p>
</p><p>
龙眼荔枝　</p><p>
汉高帝时，南粤王始献龙眼树，汉武帝时始得<u>一</u>交<u>一</u> 趾荔枝，植上林。魏文帝始诏南方岁贡龙眼荔枝。</p><p>
</p><p>
药名　</p><p>
将离赠芍药，亦名可离。相招赠文无，文无一名当归。欲忘人忧，赠丹棘，一名忘忧。欲蠲人之忿，赠青棠，青棠一名合<u>一</u>欢 。后人折柳赠行，折梅寄远（见《古 今注》及《董子》）。又帝不愁（见《山海经》），芍药养性（见《博物志》），皋苏释忿（见《王粲志》），甘枣不惑（见束皙《发蒙记》）。树有长生（见《邺 中志》）。木有无患（见《纂异文》）。</p><p>
</p><p>
碧鲜赋　</p><p>
五色扈载游相国寺，见庭竹可爱，作《碧鲜赋》。世宗遣小黄门就壁录之，览而称善。刘宽夫《竹记》：&ldquo;坚可以配松柏，劲可以凌霜雪，密可以消清烟，疏可以漏霄月。&rdquo;</p><p>
</p><p>
榕城　</p><p>
福州有榕树，其大十围，凌冬不凋，郡城独盛，故号榕城。</p><p>
</p><p>
相思树</p><p>
潮凤凰山多相思树，树中有神，披发跣足。</p><p>
</p><p>
念珠树　</p><p>
在大理府，每穗结实百八枚。昔李贤者，寓周城，主人其妇难产，李摘念珠一枚使吞，珠在儿手中擎出。</p><p>
</p><p>
席草　</p><p>
储福靖难时卫卒，流于曲靖，不食，死。妻范氏奉姑甚谨，一日见涧边草类苏，织席以奉姑。姑卒后，草遂不生。</p><p>
</p><p>
蒌叶藤　</p><p>
叶似葛蔓附于树，可为酱，即《汉书》所谓酱也，实似桑椹，皮黑、肉白、味辛，合槟榔食之，御瘴气。</p><p>
</p><p>
神木　</p><p>
永乐四年，采楠木于沐川，方欲开道以出之，一夕，楠木自移数里，因封其山为神木山。</p><p>
</p><p>
独本葱　</p><p>
元初，马湖蛮岁以独本葱来献，郡县疲于递送，元贞初罢之。</p><p>
</p><p>
邛竹</p><p>
《蜀记》：张骞奉使西域，得高节竹种于邛山。今以为杖，甚雅。</p><p>
</p><p>
天符　</p><p>
容子山有木叶，名天符，叶如荔枝叶而长，其纹如虫蚀篆，不知何木，或以为刘真<u>一</u>人仙迹。</p><p>
</p><p>
吕公樟　</p><p>
松<u>一</u>江<u>一</u> 之北禅寺，宋有回先生过之，手植一樟于殿。后数年樟死，回复造焉，问樟公安在，取瓢内药一丸，瘗诸根下，樟遂活，叶叶俱显瓢痕。人始悟吕仙也。</p><p>
</p><p>
陈朝双桧　</p><p>
静安寺中有双桧，宋政和间，朱勒图以进，遣中使取之，风雨雷电震碎其一，遂止。</p><p>
</p><p>
竹诗　</p><p>
<u>一</u>胡<u>一</u> 闰题诗于吴芮祠壁云：&ldquo;幽人无俗怀，写此苍龙骨，九天风雨来，飞腾作灵物。&rdquo;明太祖见而赏之，召拜大理卿。</p><p>
</p><p>
苦笋反甘　</p><p>
《梦溪笔谈》云：太虚观中修竹，相传陆修静手植，出苦笋而味反甘；归宗寺造盐薤而味反淡，盖中山佳物也。</p><p>
</p><p>
水晶葱　</p><p>
宋孝宗问周必大：&ldquo;吉安所产何物？&rdquo;对曰：&ldquo;金柑玉版笋，银杏水晶葱。&rdquo;</p><p>
</p><p>
巨楠　</p><p>
赤城阁前有巨楠，高数十寻，围三十尺，世传范寂手植。寂得长生久视之术，先主累，召不赴，封逍遥公。</p><p>
</p><p>
希夷所种　</p><p>
《方舆胜览》云：普州硗瘠，无异产，惟铁山枣、崇龛梨、天池藕三者，皆希夷所种。</p><p>
</p><p>
骑鲸柏</p><p>
大邑凤凰山有紫柏十围，根盘巨石上，号骑鲸柏。</p><p>
</p><p>
芦根　</p><p>
秦始皇以东南气王，凿连<u>一</u>江<u>一</u> 之九龙山，得芦根一茎，长数丈，断之有血，因名其山曰荻芦峡。</p><p>
</p><p>
榕树门　</p><p>
桂林府之南门也。唐筑门时，榕一株，久跨门内外，盘错至地，生成门状，车马往来，径于其下。杨基诗云&ldquo;榕树城门却倒垂&rdquo;是也。</p><p>
</p><p>
苴草　</p><p>
广西产，状如茅，食之令人多寿。暑月置盘筵中，蝇蚊不近，物亦不速腐，亦名不死草。又有木生子，形如猪肾，能解药毒，名猪腰子。</p><p>
</p><p>
罗浮橘　</p><p>
严州城南，其山峻险不易登，上有罗浮橘一株，熟时风飘堕地，得者传为仙橘云。</p><p>
</p><p>
玉芝　</p><p>
会稽陶堰岭出花生，叶下其根岁生一臼，取以面裹熟食，可辟谷。</p><p>
</p><p>
百谷　</p><p>
《名物通》：粱者，黍稷之总名。稻者，溉种之总名。菽者，众豆之总名。三谷各二十种，为六十种。蔬果助谷各二十种，共为百谷。</p><p>
</p><p>
君子竹　</p><p>
东坡诗：&ldquo;惟有长身六君子，猗猗犹得似淇园。&rdquo;又亦竹之类，生水边，长数丈，围尺五寸，一节相去六七尺。</p><p>
</p><p>
樗栎　</p><p>
《庄子》：吾有大树，人谓之樗。其大本，拥肿而不中绳墨；其小枝，卷曲而不中规矩。《通志》：南多槲，北多栎，似樗，即柞栎也。古云：社栎以不材故寿。</p><p>
</p><p>
□楠　</p><p>
《文选》：□、楠、豫章皆名克胜大任之材也。</p><p>
</p><p>
瓜田李下　</p><p>
《文选》：君子防未然，不处嫌疑间。瓜田不纳履，李下不整冠。</p><p>
</p><p>
薰莸异器　</p><p>
《左传》：一薰一莸，十年尚犹有臭。《注》：薰，香草也；莸，臭草也。</p><p>
</p><p>
蒲柳先槁　</p><p>
《世说》：顾悦之与简文帝同年，发蚤白。帝问之，曰：&ldquo;松柏之姿，经霜犹茂。蒲柳之姿，望秋先零。&rdquo;</p><p>
</p><p>
余桃　</p><p>
《韩子》：弥子瑕食桃而甘，以半啖卫君，君曰：&ldquo;爱我哉。&rdquo;后子瑕得罪，君曰：&ldquo;是固啖我以余桃者。&rdquo;</p><p>
</p><p>
二桃杀三士　</p><p>
齐公孙接、田开疆、古冶子皆勇而无礼。晏子谓景公馈之二桃，令计功而食。三子皆自<u>一</u>杀。</p><p>
</p><p>
祥桑　</p><p>
毫里有桑豆采于朝，七日大拱，伊陟曰：&ldquo;妖不胜德。&rdquo;于是太戊修先王之政，养老问疾，早朝晏退，三日而桑死。</p><p>
</p><p>
金杏　</p><p>
流山出。如梨，黄于橘。汉武访蓬瀛，有献此者，今呼&ldquo;汉帝果&rdquo;。</p><p>
</p><p>
</p><p>
花卉</p><p>
</p><p>
桂花　</p><p>
草木之花五出，雪花六出，朱文公谓地六生水之义。然桂花四出，潘笠<u>一</u>江<u>一</u> 谓土之产物，其成数五，故草木皆五，惟桂乃月中之本，居西方，四乃西方金之成数，故四出而金色，且开于秋云。</p><p>
</p><p>
天花　</p><p>
五台山，草本。花如牡丹而大，其白如雪，下有白蛇守之，人摘其花，必伤之。土人作法窃取，蛇见无花，则自触死。晒干，大犹如鲜牡丹，取数瓣点汤，甚美，其价甚贵。</p><p>
</p><p>
琼花　</p><p>
王兴入秋长山，见琼花茎长八九寸，叶如白檀，花如芙渠，香闻数里，唐<u>一</u>人植一株于广陵蕃观，至元时朽，以八仙花补之于琼花台前。</p><p>
</p><p>
金带围　</p><p>
<u>一</u>江<u>一</u> 都芍药，凡三十二种，惟金带围者不易得。韩琦守郡时，偶开四朵。时王岐公为郡，荆公安石为幕官，陈秀公升之以卫尉丞适至，韩公命宴花下，各簪一朵。后四人相继大拜，乃花瑞也。</p><p>
</p><p>
蔓花　</p><p>
<u>一</u>胡<u>一</u> 人以茉莉为蔓花，宋徽宗时始名茉莉。</p><p>
</p><p>
洛如花　</p><p>
吴兴山中有一树，类竹而有实，似荚，乡人见之，以问陆澄。澄曰：&ldquo;是名洛如花，郡有名士，则生此花。&rdquo;</p><p>
</p><p>
王者香　</p><p>
《家语》：孔子见兰花，叹曰：&ldquo;夫兰当为王者香，今与众花伍。&rdquo;乃援琴作《倚兰操》。</p><p>
</p><p>
伊兰花　</p><p>
金粟香特馥烈，戴之发髻，香闻十步，经月不散。西域以&ldquo;伊&rdquo;字至尊，如中国&ldquo;天&rdquo;字也，蒲曰&ldquo;伊蒲&rdquo;，兰曰&ldquo;伊兰&rdquo;，皆以尊称，谓其香无比也。大约今之真珠与木兰是也。</p><p>
</p><p>
断肠花　</p><p>
昔有妇人思所欢，不见辄涕泣，洒泪于北墙之下，后湿处生草，其花甚美，色如妇面，其叶正绿反红，秋开，即今之海棠也。</p><p>
</p><p>
蝴蝶花　</p><p>
在贵州玄妙观，春时开，花娇艳。至花落之时，皆成蝴蝶翩翩飞去，枝头无一存者。</p><p>
</p><p>
优钵罗花　</p><p>
在北京礼部仪制司，开必四月八日，至冬而实，状如鬼莲蓬，脱去其壳，其核成金色佛一尊，形相皆具。</p><p>
</p><p>
娑罗　</p><p>
夏津为昌化令，有娑罗楼一株，花开时，香闻十里。津笑曰：&ldquo;此真花县也。&rdquo;</p><p>
</p><p>
兰花　</p><p>
蜜蜂采<u>一</u>花 ，凡花则足粘而进。采兰花则背负而进，盖献其王也。进他花则赏以蜜，进稻花则致之死，蜂王之有德若此。</p><p>
</p><p>
婪尾春　</p><p>
桑维翰曰：唐末文人以芍药为婪尾春者，盖婪尾酒乃最后之杯，芍药殿春，故名。唐留守李迪以芍药乘驿进御，玄宗始植之禁中。</p><p>
</p><p>
姚黄魏紫　</p><p>
《西京杂记》：牡丹之奇者，有姚家黄、魏家紫。</p><p>
</p><p>
木莲　</p><p>
白乐天曰：予游临邛白鹤山寺，佛殿前有木莲两株，其高数丈，叶坚厚如桂，以中夏开花，状如芙渠，香亦酷似。山僧云：花折时，有声如破竹然。一郡止二株，不知何自至也。成都多奇花，亦未常见。世有木芙蓉，不知有木莲花也。</p><p>
</p><p>
国色天香　</p><p>
唐玄宗内殿赏花，问程修已曰：&ldquo;京师传唱牡丹者称首。&rdquo;对曰：&ldquo;季正封云，国色朝酣酒，天香夜染衣。&rdquo;帝因谓妃曰：&ldquo;妆镜前饮一紫金盏，正封之诗可见矣！&rdquo;</p><p>
</p><p>
茶花　</p><p>
以滇茶为第一，日丹次之。滇茶出自云南，色似衢红，大如茶碗，花瓣不多，中有层折，赤艳黄心，样范可爱。</p><p>
</p><p>
佛桑</p><p>
出岭南，枝叶类<u>一</u>江<u>一</u> 南木槿，花类中州芍药，而轻柔过之。开时当二三月间，阿那可爱，有深红、浅红、淡红数种，剪插即活。</p><p>
</p><p>
花癖　</p><p>
唐张籍性耽花卉，闻贵侯家有山茶一株，花大如盎，度不可得，以爱姬换之。人谓之&ldquo;张籍花<u>一</u>H<u>一</u>&rdquo;。</p><p>
</p><p>
海棠　</p><p>
宋真宗时始海棠与牡丹齐名。真宗御制杂诗十题，以海棠为首。晏元献公殊始植红海棠红梅，苏东坡始名黄梅为蜡梅。</p><p>
</p><p>
花品　</p><p>
周濂溪《爱莲说》：菊，花之隐逸者也；牡丹，花之富贵者也；莲，花之君子者也。</p><p>
</p><p>
舍东桑　</p><p>
《蜀志》：先主舍东有桑树高丈余，垂垂如盖，往来者皆怪此树非凡，谓当出贵人。先主少与诸儿戏树下，言：&ldquo;吾必当乘此羽葆车盖。&rdquo;</p><p>
</p><p>
张绪柳　</p><p>
《南史》：齐武帝时，益州献蜀柳，枝条甚长，状似丝缕。帝以植于太昌灵和殿前，曰：&ldquo;此柳风<u>一</u>流 可爱，似张绪少年时也。&rdquo;</p><p>
</p><p>
美人蕉　</p><p>
其花四时皆开，深红照眼，经月不谢。</p><p>
</p><p>
海棠香国　</p><p>
昔有调昌州守者，求易便地。彭渊闻而止之，曰：&ldquo;昌，佳郡守也！&rdquo;守问故，曰：&ldquo;海棠患，患无香，独昌地产者香，故号海棠香国，非佳郡乎？&rdquo;</p><p>
</p><p>
思梅再任　</p><p>
何逊为扬州法曹，公廨有梅一株，逊常赋诗其下，后居洛，思梅花不得，请再任扬州。至日，花开满树，逊宾醉赏之。</p><p>
</p><p>
榴花洞　</p><p>
唐樵者蓝超，于福州东山逐一鹿，鹿入石门，内有鸡犬人烟，见一翁，谓曰：&ldquo;皆避秦地，留卿可乎？&rdquo;超曰：&ldquo;归别妻子乃来。&rdquo;与榴花一枝而出。后再访之，则迷矣。</p><p>
</p><p>
桃花山　</p><p>
在定海，安期生炼药于此，以墨汁洒石上成桃花，雨过则鲜艳如生。</p><p>
</p><p>
攀枝花</p><p>
广州产，高四五丈，类山茶，殷红如锦，一名木绵。</p><p>
</p><p>
一年三花　</p><p>
嵩山西麓，汉有道士从外国将贝多子来，种之，成四树，一年三花，白色，其香异常。</p><p>
</p><p>
白□颉</p><p>
韩诗：太华峰头玉井莲，开花十丈藕如船，冷比雪霜甘比蜜，一片入口沉疴痊。</p><p>
</p><p>
萱草宜男　</p><p>
《博物志》：萱号忘忧草，亦名宜男花。韩诗：萱草女儿花，不忘壮士忧。</p><p>
</p><p>
冰肌玉骨</p><p>
袁丰之评梅曰：&ldquo;冰肌玉骨，世外佳人，但恨无倾城之笑耳。&rdquo;</p><p>
</p><p>
菊比隐逸　</p><p>
菊不竞春芳，后群卉而开，故以隐逸之士比之。</p><p>
</p><p>
花似六郎　</p><p>
誉张昌宗者曰：&ldquo;六郎貌似莲花。&rdquo;杨再思曰：&ldquo;乃莲花似六郎耳。&rdquo;</p><p>
</p><p>
先后开　</p><p>
大庾岭上梅花，南枝已落，北枝方开，寒暖之候异也。</p></div>
  <div class="adBottom">
    <script src="../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='114197.html' class='pagedaohang'>【上一篇】<i>:卷十七　四灵部</i></a></span><span class="tomenu"><a href="yehangchuan.html" title="夜航船" class="returnIndex">【回目录】</a>
</span><span class="toup1"><a href='114195.html' class='pagedaohang'>【下一篇】<i>：卷十五　外国部</i></a></span></div>
  <div class="adBottom">
    <script src="../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../js/foot.js" type="text/javascript"></script>

</body>
</html>
