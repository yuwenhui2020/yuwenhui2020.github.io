<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>古今刀剑录_序</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/gujindaojianlu/114447.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../templets/default/css/p.css" />
<link rel="stylesheet" type="text/css" href="../../templets/default/css/book.css" />
<script src="../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/gujindaojianlu/114447.html");
</script>
</head>
<body>
<div id="topbar">
  <div id="logo"><a href="../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../book_sbkk8_default.html">首页</a></li>
     
      <li><a href='../gudai.html'>古典文学</a></li>
      <li><a href='../../gushihui/gushihui.html'>故事会</a></li>
      <li><a href='../../meirongyangsheng/meirongyangsheng.html'>美容养生</a></li>
      <li><a href='../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="114447.html#" class="bds_more" data-cmd="more">分享到：</a><a href="114447.html#" class="bds_weixin" data-cmd="weixin" title="分享到微信">微信</a><a href="114447.html#" class="bds_qzone" data-cmd="qzone" title="分享到QQ空间">QQ空间</a><a href="114447.html#" class="bds_tsina" data-cmd="tsina" title="分享到新浪微博">新浪微博</a><a href="114447.html#" class="bds_tqq" data-cmd="tqq" title="分享到腾讯微博">腾讯微博</a><a href="114447.html#" class="bds_tqf" data-cmd="tqf" title="分享到腾讯朋友">腾讯朋友</a><a href="114447.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../book_sbkk8_default.html'>主页</a> > <a href='../gudai.html'>古代文学</a> > <a href='gujindaojianlu.html'>古今刀剑录</a> > </div>
<div class="ad960"><script src="../../js/ad960sougou.js" type="text/javascript"></script></div>
<div id="maincontent">
  <h1 class="articleH1">序</h1>
  <div id="content"><span id="ad328_r">
    <script src="../../js/article.js" type="text/javascript"></script>
    </span><p>夫刀剑之由出，已久矣。前王后帝，莫不铸之，但以小事记注者，不甚详录，遂使<u>一</u>精<u>一</u>奇挺异，空成湮没，慨然有想，遂为记云。夏禹子帝启，在位十年。以庚戌八年，铸一铜剑，长三尺九寸，后藏之秦望山腹。上刻二十八宿，文有背面，面文为星辰，背记山川日月。</p><p>启子太康，在位二十九年。岁在辛卯，三月春铸一铜剑，上有八方面长，三尺二寸头方。</p><p>孔甲，在位三十一年。以九年岁次甲辰，采牛首山铁，铸一剑，铭曰夹，古文篆书，长四尺一寸。殷太甲，在位三十二年。以四年岁次甲子，铸一剑，长二尺，文曰定光，古文篆书。</p><p>武丁，在位五十九年。以元年岁次戊午，铸一剑，长三尺，铭曰照胆，古文篆书。</p><p>周昭王瑕，在位五十一年，以二年岁次壬午，铸五剑，各投五岳，铭曰镇岳尚方，古文篆书，长五尺。简王夷，在位十四年。以元年岁次癸酉，铸一剑，长三尺，铭曰骏，大篆书。</p><p>秦昭王稷，在位五十二年。以元年岁次丙午，铸一剑，长三尺，铭曰诫，大篆书。</p><p>秦始皇，在位三十七年。以三年岁次丁巳，采北o铜，铸二剑，名曰定秦，小篆书。李斯刻埋在阿房宫阁下，一在观台下，长三尺六寸。</p><p>前汉刘季，在位十二年。以始皇三十四年，于南山得一铁剑，长三尺，铭曰赤霄，大篆书。及贵，常服之，此即斩蛇剑也。</p><p>文帝恒，在位二十三年。以初元十六年，岁次庚午，铸三剑，长三尺六寸，铭曰神龟，多刻龟形，以应大横之兆。帝崩，命入玄武宫。</p><p>武帝彻，在位五十四年。以元光五年，岁次乙巳，铸八剑，长三尺六寸，铭曰八服，小篆书。嵩、恒、霍、华、泰山五岳皆埋之。</p><p>宣帝询，在位二十五年。以本始四年，铸二剑，长三尺，一曰毛，二曰贵，以足下有毛，故为之，皆小篆书。</p><p>平帝b，在位五年。以元始元年，岁次辛酉，掘得一剑，上有帝名，因服之，大篆书。</p><p>王莽，在伪位十七年。以建国五年，岁次庚午，造威斗及神剑，皆炼五色石，为之铭曰神胜万里伏，小篆书，长三尺六寸。</p><p>军始刘圣公，在伪位二年。自造一剑，铭曰更国，小篆书。</p><p>后汉光武秀，在位三十三年。未贵时，在南<u>一</u><u>一</u>鄂山，得一剑，文曰秀霸，小篆书，帝常服之。</p><p>明帝庄，再位十八年。以永平元年，岁次戊午，铸一剑，上作龙形，沉之于洛水中。水清时，常有见之者。</p><p>章帝兀在位十三年。以建初八年，铸一金剑，令投于伊水中，以厌人膝之怪。弘景按：《水经》云：“伊水有一物，如人膝，头有爪，人浴辄没，不复出。</p><p>安帝祜，在位十九年。以元初六年，铸一剑，藏峨眉山，疑山王也。顺帝保，在位十九年。以永建元年，铸一剑，长三尺四寸，铭曰安汉，小篆书，后改年号。</p><p>灵帝宏，在位二十二年，以建宁三年，铸四剑，文曰中兴。一剑无故自失，并小篆书。</p><p>魏武帝曹操，以建安二十年，于幽谷得一剑，长三尺六寸，上有金字，铭曰孟德王常服之。</p><p>齐王芳，以正始六年，铸一剑，常服之。无故自失，但有空匣如故。后有禅代之事，兆始于此，寻为司马氏所废。蜀主刘备，以章武元年，岁次辛丑，采金牛山铁，铸八剑，各长三尺六寸。一备自服，一与太子禅，一与梁王理，一与鲁王永，一与诸葛亮，一与关羽，一与张飞，一与赵云。并是亮书，皆作风角，处所有令，称元造刀五万口，皆连环及刃口，列七十二炼柄中，通之兼有二字。房子容曰：唐<u>一</u>人尚书郎李章武本名方古，贞元季年，为东平帅，李师古判官因理第，掘得逼剑，上有章武字方。古《博物志》张茂先亦曰：蜀相诸葛孔明所佩剑也。乃改名师古，为奏，请为章武焉。盖蜀主八剑之一也。后主禅，延熙二年，造一大剑，长一丈二尺。镇剑口山，往往人见光辉，后人求之不获。</p><p>吴王孙权，以黄武五年，采武昌铜铁，作千口剑，万口刀，各长三尺九寸。刀头方，皆是南铜越炭作之，文曰大吴，小篆书。又赤乌年中，有人得淮<u>一</u><u>一</u>侯韩信剑，帝以赐周瑜。</p><p>孙亮，以建兴二年，铸一剑，文曰流光，小篆书。</p><p>孙皓以建衡元年，铸一剑，文曰皇帝吴王，小篆书。</p><p>晋武帝司马炎，以咸宁元年，造八千口刀，铭曰司马。</p><p>怀帝炽，以永嘉元年造一剑，长五尺，铭曰步光，小篆书。</p><p>成帝衍，以咸和元年，造十三口刀，铭曰兴国。</p><p>穆帝聃，以永和五年于房山造五口剑，铭曰五方单符，隶书。孝武帝昌明，以大元元年，于华山顶埋一剑，铭曰神剑，隶书。</p><p>宋武帝刘裕，以永初元年，铸一刀，铭其背曰定国，小篆书，长四尺，后入于梁。</p><p>少帝义符，以景平元年，造一刀，铭曰五色，小篆书。</p><p>后废帝昱，以元徽二年，于蒋山顶造一剑，铭曰永昌，篆书。</p><p>顺帝准，以升明元年，掘得一刀，铭曰上血，其刀照一室。帝奇之，至二年七月，帝使杨玉候织女，玉候女不得，惧死，用以s帝，果如铭。故知吉凶其征先见矣。</p><p>齐高帝萧道成，以建元二年，造一刀，铭曰定业，长五尺，篆书，自制之。</p><p>明帝鸾，以建武二年，造一刀，铭曰朝仪，长四尺，小篆书。</p><p>梁武帝萧衍，以天监二年即位，至普通中，岁在庚子，命弘景造神剑十三口，用金、银、铜、铁、锡五色合为之，长短各依剑术法，文曰服之者永治四方，并小篆书。</p></div>
  <div class="adBottom">
    <script src="../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a class='pagedaohang pagedaohang1'>【第一篇】</a></span><span class="tomenu"><a href="gujindaojianlu.html" title="古今刀剑录" class="returnIndex">【回目录】</a>
</span><span class="toup1"><a href='114446.html' class='pagedaohang'>【下一篇】<i>：</i></a></span></div>
  <div class="adBottom">
    <script src="../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../js/foot.js" type="text/javascript"></script>

</body>
</html>
