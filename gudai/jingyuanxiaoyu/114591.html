<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>荆园小语_卷六</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/jingyuanxiaoyu/114591.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../templets/default/css/p.css" />
<link rel="stylesheet" type="text/css" href="../../templets/default/css/book.css" />
<script src="../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/jingyuanxiaoyu/114591.html");
</script>
</head>
<body>
<div id="topbar">
  <div id="logo"><a href="../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../book_sbkk8_default.html">首页</a></li>
     
      <li><a href='../gudai.html'>古典文学</a></li>
      <li><a href='../../gushihui/gushihui.html'>故事会</a></li>
      <li><a href='../../meirongyangsheng/meirongyangsheng.html'>美容养生</a></li>
      <li><a href='../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="114591.html#" class="bds_more" data-cmd="more">分享到：</a><a href="114591.html#" class="bds_weixin" data-cmd="weixin" title="分享到微信">微信</a><a href="114591.html#" class="bds_qzone" data-cmd="qzone" title="分享到QQ空间">QQ空间</a><a href="114591.html#" class="bds_tsina" data-cmd="tsina" title="分享到新浪微博">新浪微博</a><a href="114591.html#" class="bds_tqq" data-cmd="tqq" title="分享到腾讯微博">腾讯微博</a><a href="114591.html#" class="bds_tqf" data-cmd="tqf" title="分享到腾讯朋友">腾讯朋友</a><a href="114591.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../book_sbkk8_default.html'>主页</a> > <a href='../gudai.html'>古代文学</a> > <a href='jingyuanxiaoyu.html'>荆园小语</a> > </div>
<div class="ad960"><script src="../../js/ad960sougou.js" type="text/javascript"></script></div>
<div id="maincontent">
  <h1 class="articleH1">卷六</h1>
  <div id="content"><span id="ad328_r">
    <script src="../../js/article.js" type="text/javascript"></script>
    </span><p>遇诡诈人，变化百端，不可测度。吾一以至诚待之，彼术自穷。</p>
<p>巧人得福固多，得祸亦不少。拙者循理安分，似无大福，然亦不致有大祸。</p>
<p>处怨易，处恩难。怨只包含便了，受人之恩，何时报称？是以君子不轻受恩也。</p>
<p>作善岂非好事，然一有好名之心，即招谤祸之道也。</p>
<p>好便宜者不可与共财，多狐疑者不可与共事。</p>
<p>凡应人接物，胸中要有分晓，外面须存浑厚。</p>
<p>君子三戒，亦就概言之耳。若夫少而好得，钻营必力，百行俱怠；老而好色，为害益烈，丑态更多。看来好斗之人甚少，即有斗者，非为色即为得耳，大约多是为得者。</p>
<p>言动文雅，须要自然。若过作身分，妄自矜庄，反不如本色家常，不招非笑。</p>
<p>有一善逢人卖弄，有一恶到处遮饰，此是良心不昧处。至于行事反之，何哉？</p>
<p>翻人书籍，涂人书桌，折人花木，皆极招厌之事。而窃窥人笥箧中字迹，尤为不可。</p>
<p>隐恶扬善，于他人且然，自己子弟，稍稍失欢，便逢人告诉，又加增饰，使子弟遂有不肖之名，于心忍乎？</p>
<p>仆婢初来宜严，若一纵则后难管。</p>
<p>妇女台前看戏，车轿杂于男子中，成何风俗？且优人科诨，无所不至，可令闺中女闻见耶？</p>
<p>凡慢神亵天之人必有祸，非果天神怒加之祸也。彼于天神且不敬，则远处不放恣，可知固有得祸之理。</p>
<p>人有轻于称贷，虽重息亦欣然者，非流荡不知事人，即预存不偿之心，断断勿予。</p>
<p>常有小病则慎疾，常亲小劳则身健。恃壮者一病必危，过懒者久闲愈懦。</p>
<p>闲中宜看医书，遇有病人，纵不敢立方制药，亦能定众说之是非，胜于茫然不知付诸庸医者矣。</p>
<p>人生不论贵贱，一日有一日合作之事。若饱食暖衣，无所事事，那得有好结果。</p>
<p>人品要兼文行。文人无行，固不足取，若村野农夫，尽有朴实者，遂谓之贤焉，可乎。夫子教弟子，亦曰：&ldquo;则以学文&rdquo;，盖以行为本，文亦不可少者。</p>
<p>行一件好事，心中泰然；行一件歹事，衾影抱愧。即此是天堂地狱。</p>
<p>非望之福，祸必继之，急当恐惧修省，多行善事。若一骄则不可救矣。</p>
<p>和睦勤俭者家必隆，乖戾骄奢者家必败。此理如操券，断断不爽，且验之甚速。</p>
<p>花木禽鱼，皆足以陶情适趣，宣滞劳。若贪恋太甚，反多一累。花木择土宜者。远方异种，费财费力，而易坏无庸也。</p>
<p>赌真市井事，而士大夫往往好之。至近日马吊牌始于南中，渐延都下，穷日累夜，纷然若狂。问之，皆曰：&ldquo;极有趣&rdquo;。吾第见废时失事，劳<u>一</u>精<u>一</u>耗财。每一场毕，冒冒然目昏体惫，不知其趣安在也。</p>
<p>受谏是难事，每见朋友以过失相规者，当面唯唯，转面即向人曰：&ldquo;伊道我某事不对，伊道我某事不对，伊不常亦作某事乎？&rdquo;不思此友面诤，自是好意，我奈何背讦其过以相抵？且既知其所未当矣，我便宜取以为鉴，反又效之，何耶？</p>
<p>庭联用于警诫，附记于后。</p>
<p>贫非省事无厅策，老忌多思罢苦吟。</p>
<p>学古之志未衰，每日必拥书早起；干世之心早绝，无夕不把酒高吟。</p>
<p>并谢笔墨之缘，扪心更无别事；未遂烟霞之志，闭门聊作深山。</p>
<p>心戚戚以何为，勉效用时之乐；老冉冉其将至，常防在得之讥。</p>
<p>就筋力未衰，尚可读书而寡过；幸家门再振，敢望积德以承先。</p>
<p>到眼都是好人，说甚黄虞叔季；闭户居然净土，那分城郭山林。</p>
<p>年届知非，第恐童心未改；学期见道，莫言对域难窥。</p>
<p>义利辨以小心，须严一介；是非起于多口，务谨三缄。</p>
<p>念于世何功，饱食暖衣，已叨造化深仁，敢云富贵未及；愧在家为长，读书学道，勿玷先人遗训，庶令弟侄可宗。</p>
<p>器大自有容，何必过分泾渭；语多则易失，总之勿涉雌黄。</p></div>
  <div class="adBottom">
    <script src="../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='114592.html' class='pagedaohang'>【上一篇】<i>:</i></a></span><span class="tomenu"><a href="jingyuanxiaoyu.html" title="荆园小语" class="returnIndex">【回目录】</a>
</span><span class="toup1"><a class='pagedaohang pagedaohang1'>【最后一篇】</a></span></div>
  <div class="adBottom">
    <script src="../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../js/foot.js" type="text/javascript"></script>

</body>
</html>
