<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>直斋书录解题_歌词类</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/zhizhaishulujieti/215850.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../templets/default/css/p.css" />
<link rel="stylesheet" type="text/css" href="../../templets/default/css/book.css" />
<script src="../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/zhizhaishulujieti/215850.html");
</script>
</head>
<body>
<div id="topbar">
  <div id="logo"><a href="../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../book_sbkk8_default.html">首页</a></li>
     
      <li><a href='../gudai.html'>古典文学</a></li>
      <li><a href='../../gushihui/gushihui.html'>故事会</a></li>
      <li><a href='../../meirongyangsheng/meirongyangsheng.html'>美容养生</a></li>
      <li><a href='../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="215850.html#" class="bds_more" data-cmd="more">分享到：</a><a href="215850.html#" class="bds_weixin" data-cmd="weixin" title="分享到微信">微信</a><a href="215850.html#" class="bds_qzone" data-cmd="qzone" title="分享到QQ空间">QQ空间</a><a href="215850.html#" class="bds_tsina" data-cmd="tsina" title="分享到新浪微博">新浪微博</a><a href="215850.html#" class="bds_tqq" data-cmd="tqq" title="分享到腾讯微博">腾讯微博</a><a href="215850.html#" class="bds_tqf" data-cmd="tqf" title="分享到腾讯朋友">腾讯朋友</a><a href="215850.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../book_sbkk8_default.html'>主页</a> > <a href='../gudai.html'>古代文学</a> > <a href='zhizhaishulujieti.html'>直斋书录解题</a> > </div>
<div class="ad960"><script src="../../js/ad960sougou.js" type="text/javascript"></script></div>
<div id="maincontent">
  <h1 class="articleH1">歌词类</h1>
  <div id="content"><span id="ad328_r">
    <script src="../../js/article.js" type="text/javascript"></script>
    </span><p>○歌词类</p>
<p>△《花间集》十卷</p>
<p>蜀欧阳炯作序，称卫尉少卿字宏基者所集，未详何人。其词自温飞卿而下十八人，凡五百首，此近世倚声填词之祖也。诗至晚唐、五季，气格卑陋，千人一律，而长短句独精巧高丽，后世莫及，此事之不可晓者，放翁陆务观之言云尔。</p>
<p>△《南唐二主词》一卷</p>
<p>中主李Z、后主李煜撰。卷首四阕，《应天长望远行》各一、《浣溪沙》二，中主所作，重光尝书之，墨迹在盱江晁氏，题云：先皇御制歌词。余尝见之，于麦光纸上作拨镫书，有晁景迂题字，今不知何在矣。余词皆重光作。</p>
<p>△《阳春录》一卷</p>
<p>南唐冯延巳撰。高邮崔公度伯易题其后，称其家所藏最为详确，而《尊前》、《花间》诸集，往往谬其姓氏，近传欧阳永叔词亦多有之，皆失其真也。世言“风乍起”为延巳所作，或云成幼文也。今此集无有，当是幼文作，长沙本以此集中，殆非也。</p>
<p>△《家宴集》五卷</p>
<p>序称子起，失其姓氏。雍熙丙戌岁也。所集皆唐末五代人乐府，视《花间》不及也。末有《清和乐》十八章，为其可以侑觞，故名“家宴”也。</p>
<p>△《珠玉集》一卷</p>
<p>晏元献公殊撰。其子几道尝言，先公为词，未尝作妇人语，以今考之，信然。</p>
<p>△《张子野词》一卷</p>
<p>都官郎中吴兴张先子野撰。李常公择为六客堂，子野与焉。所赋词卒章云“也应傍有老人星”，盖以自谓，是时年八十余矣。东坡y杭，数与唱酬，闻其买妾，为之赋诗，首末皆用张姓事。《吴兴志》称其晚年渔钓自适，至今号张钓鱼湾，死葬并山下，在今多宝寺。</p>
<p>△《杜寿域词》一卷</p>
<p>京兆杜安世寿域撰。未详其人。词亦不工。</p>
<p>△《六一词》一卷</p>
<p>欧阳文忠公修撰。其间多有与《花间》、《阳春》相混者，亦有鄙亵之语一二厕其中，当是仇人无名子所为也。</p>
<p>△《乐章集》九卷</p>
<p>柳三变耆卿撰。景v元年进士，官至屯田员外郎，世号柳屯田。初磨勘及格，昭陵以其浮薄罢之，后乃更名永。其词格固不高，而音律谐婉，语意妥帖，承平气象形容曲尽，尤工于羁旅行役。若其人则不足道也。</p>
<p>△《东坡词》二卷</p>
<p>苏文忠公轼撰。集中《戚氏》，叙穆天子、西王母事，世不知所谓，李端叔跋详之。盖在中山燕席间有歌此阕者，坐客言调美而词不典，以请于公，公方观《山海经》，即叙其事为题，使妓再歌之，随其声填写，歌竟篇就，才点定五六字而已。端叔时在幕府目击，必不诬，或言非坡作，岂不见此跋耶？今坡词多有刊去此篇者。</p>
<p>△《山谷词》一卷</p>
<p>黄太史庭坚撰。</p>
<p>△《淮海集》一卷</p>
<p>秦观撰。</p>
<p>△《晁无咎词》一卷</p>
<p>晁补之撰。晁尝云今代词手惟秦七、黄九，他人不能及也。然二公之词，亦自有不同者，若晁无咎佳者，固未多逊也。</p>
<p>△《后山词》一卷</p>
<p>陈师道撰。</p>
<p>△《闲适集》一卷</p>
<p>晁端礼次膺撰。熙宁六年进士。两为县令，忤上官，坐保甲事，中以危法废徙，晚乃以承事郎为大晟府协律，三阅月而卒。其从侄说之志其墓。</p>
<p>△《晁叔用词》一卷</p>
<p>晁冲之撰。压卷《汉宫春梅》词行于世，或云李汉老作，非也。</p>
<p>△《小山集》一卷</p>
<p>晏几道叔原撰。其词在诸名胜中，独可追逼《花间》，高处或过之。其为人虽纵弛不羁，而不苟求进，尚气磊落，未可贬也。</p>
<p>△《清真词》二卷、《后集》一卷</p>
<p>周邦彦美成撰。多用唐人诗语隐括入律，浑然天成。长调尤善铺叙，富艳精工，词人之甲乙也。</p>
<p>△《东山寓声乐府》三卷</p>
<p>贺铸方回撰。以旧谱填新词而别为名以易之，故曰“寓声”。</p>
<p>△《东堂词》一卷</p>
<p>毛滂泽民撰。本以“断魂分付潮回去”见赏东坡得名，而他词虽工，未有能及此者。</p>
<p>△《溪堂词》一卷</p>
<p>谢逸无逸撰。</p>
<p>△《竹友词》一卷</p>
<p>谢P幼撰。</p>
<p>△《冠柳集》一卷</p>
<p>王观通叟撰。号王逐客。世传“霜瓦鸳鸯”，其作也。词格不高，以“冠柳”自名，则可见矣。</p>
<p>△《姑溪集》一卷</p>
<p>李之仪端叔撰。</p>
<p>△《聊复集》一卷</p>
<p>安定郡王赵令德麟撰。</p>
<p>△《后湖词》一卷</p>
<p>苏庠养直撰。</p>
<p>△《大声集》五卷</p>
<p>万俟雅言撰。尝游上庠不第，后为大晟府制撰。周美成、田不伐皆为作序。</p>
<p>△《石林词》一卷</p>
<p>叶梦得少蕴撰。</p>
<p>△《芦川词》一卷</p>
<p>三山张元干仲宗撰。坐送胡邦衡词得罪秦相者也。</p>
<p>△《赤城词》一卷</p>
<p>陈克子高撰。词格颇高丽，晏、周之流亚也。</p>
<p>△《简斋词》一卷</p>
<p>陈与义撰。</p>
<p>△《刘行简词》一卷</p>
<p>刘一止撰。尝为《晓行》词盛传于京师，号刘晓行。</p>
<p>△《顺庵乐府》五卷</p>
<p>康与之伯可撰。与之父倬惟章诡诞不检，事见《挥麈录》。与之又甚焉，尝挟吴下妓赵芷以遁。与苏师德仁仲有隙，遂与苏n训直之狱。n，仁仲之子，而常同子正之婿也。与之受知于子正，一朝背之，士论不齿。周南仲尝为作传，道其实如此。世所传康伯可词鄙亵之甚，此集颇多佳语，陶定安世为之序，王性之、苏养直皆称之，而其人不自爱如此，不足道也。</p>
<p>△《樵歌》一卷</p>
<p>朱敦儒希真撰。</p>
<p>△《初寮词》一卷</p>
<p>王安中撰。</p>
<p>△《丹阳词》一卷</p>
<p>葛胜仲撰。</p>
<p>△《酒边集》一卷</p>
<p>户部侍郎向子N伯恭撰。自号芗林。</p>
<p>△《漱玉集》一卷</p>
<p>易安居士李氏清照撰。元v名士格非文叔之女，嫁东武赵明诚德甫。晚岁颇失节。别本分五卷。</p>
<p>△《得全词》一卷</p>
<p>赵忠简鼎元镇撰。</p>
<p>△《焦尾集》一卷</p>
<p>韩元吉撰。</p>
<p>△《放翁词》一卷</p>
<p>陆游撰。</p>
<p>△《石湖词》一卷</p>
<p>范成大撰。</p>
<p>△《友古词》一卷</p>
<p>左中大夫莆田蔡伸伸道撰。自号友古居士。君谟之孙。</p>
<p>△《相山词》一卷</p>
<p>王之道彦猷撰。</p>
<p>△《浩歌集》一卷</p>
<p>蔡楠坚老撰。</p>
<p>△《于湖词》一卷</p>
<p>张孝祥安国撰。</p>
<p>△《稼轩词》一卷</p>
<p>宝谟阁待制济南辛弃疾幼安撰。信州本十二卷，卷视长沙为多。金亮之殒，朝廷乘胜取四十郡，未几班师，复弃数郡。京东义士耿京据东平府，遣掌书记辛弃疾赴行在，京后为裨将张安国所杀，弃疾擒安国以归，斩之，详见《朝野杂记》。</p>
<p>△《可轩曲林》一卷</p>
<p>盱江黄人杰叔万撰。</p>
<p>△《王武子词》一卷</p>
<p>未详其名字。</p>
<p>△《乐斋词》一卷</p>
<p>向榉嶂撰。</p>
<p>△《凤城词》一卷</p>
<p>三山黄定泰之撰。乾道壬辰榜首。</p>
<p>△《竹坡词》一卷</p>
<p>周紫芝撰。</p>
<p>△《介庵词》一卷</p>
<p>赵彦端撰。</p>
<p>△《竹斋词》一卷</p>
<p>吴兴沈瀛子寿撰。</p>
<p>△《书丹词》一卷</p>
<p>眉山程垓正伯撰。王称季平为作序。</p>
<p>△《燕喜集》一卷</p>
<p>曹冠宗臣撰。</p>
<p>△《退圃词》一卷</p>
<p>镇洮马宁祖奉先撰。</p>
<p>△《省斋诗余》一卷</p>
<p>衡阳廖行之天民撰。</p>
<p>△《克斋词》一卷</p>
<p>苕溪沈端节约之撰。</p>
<p>△《敬斋词》一卷</p>
<p>临川吴镒仲权撰。</p>
<p>△《逃禅集》一卷</p>
<p>清江杨无咎补之撰。世所传“江西墨杨”，即其人也。</p>
<p>△《袁去华词》一卷</p>
<p>豫章袁去华宣卿撰。</p>
<p>△《樵隐词》一卷</p>
<p>毛云街僮。</p>
<p>△《卢溪词》一卷</p>
<p>王庭民瞻撰。</p>
<p>△《知稼翁集》一卷</p>
<p>考功郎官莆田黄公度师宪撰。绍兴戊午大魁。坐与赵忠简往来，得罪秦桧，流落岭表。更化召对为郎，未几死，年财四十八。</p>
<p>△《吕圣求词》一卷</p>
<p>d李吕渭老圣求撰。宣和末人，尝为朝士。</p>
<p>△《退斋词》一卷</p>
<p>长沙侯延庆季长撰。压卷为天宁节《万年欢》，又有庚寅京师作《水调》，则大观元年也。</p>
<p>△《金石遗音》一卷</p>
<p>石孝文次仲撰。</p>
<p>△《归愚词》一卷</p>
<p>葛立方常之撰。</p>
<p>△《信斋词》一卷</p>
<p>葛剡谦问撰。</p>
<p>△《涧壑词》一卷</p>
<p>双井黄谈子默撰。</p>
<p>△《懒窟词》一卷</p>
<p>东武侯彦周撰。其曰母舅晁留守者，谦之也。绍兴中以直学士知建康。</p>
<p>△《王周士词》一卷</p>
<p>长沙王以宁周士撰。</p>
<p>△《哄堂集》一卷</p>
<p>卢炳叔易撰。</p>
<p>△《定斋诗馀》一卷</p>
<p>三山林淳太冲撰。</p>
<p>△《漫堂集》一卷</p>
<p>丰城邓元南秀撰。</p>
<p>△《养拙堂词集》一卷</p>
<p>董鉴明仲撰。</p>
<p>△《坦庵长短句》一卷</p>
<p>赵师侠介之撰。</p>
<p>△《晦庵词》一卷</p>
<p>李处全粹伯撰。淳熙中侍御史。</p>
<p>△《近情集》一卷</p>
<p>鄱阳王大受仲可撰。</p>
<p>△《野逸堂词》一卷</p>
<p>历阳张孝忠正臣撰。</p>
<p>△《松坡词》一卷</p>
<p>京镗仲远撰。</p>
<p>△《默轩词》一卷</p>
<p>豫章刘德秀仲洪撰。庆元中为签枢。</p>
<p>△《岫云词》一卷</p>
<p>长沙锺将之仲山撰。尝为编修官。</p>
<p>△《西樵语业》一卷</p>
<p>庐陵杨炎止济翁撰。</p>
<p>△《云G乐府》四卷</p>
<p>魏子敬撰。未详何处人。</p>
<p>△《西园鼓吹》二卷</p>
<p>徐得之思叔撰。</p>
<p>△《李东老词》一卷</p>
<p>李叔献东老撰。</p>
<p>△《东浦词》一卷</p>
<p>韩玉温甫撰。</p>
<p>△《季氏花萼集》五卷</p>
<p>庐陵李氏兄弟五人：洪子大、漳子清、泳子永、ё诱佟J子秀，皆有官阀。</p>
<p>△《好庵游戏》一卷</p>
<p>莆田方信孺孚若撰。开禧中使入金国，后至广西漕。</p>
<p>△《鹤林词》一卷</p>
<p>简池刘光祖德修撰。绍熙名臣，为御史、起居郎，晚以杂学士终。蜀之耆德。有文集，未见。</p>
<p>△《笑笑词集》一卷</p>
<p>临江郭应祥承禧撰。嘉定间人。自《南唐二主词》而下，皆长沙书坊所刻，号“百家词”。其前数十家皆名公之作，其末亦多有滥吹者。市人射利，欲富其部帙，不暇择也。</p>
<p>△《萧闲集》六卷</p>
<p>蔡伯坚撰。靖之子陷金者。</p>
<p>△《吴彦高词》一卷</p>
<p>吴激彦高撰。米元章之婿，亦陷金，二人皆贵显。</p>
<p>△《白石词》五卷</p>
<p>姜夔尧章撰。</p>
<p>△《西溪乐府》一卷</p>
<p>姚宽令威撰。</p>
<p>△《洮湖词》一卷</p>
<p>金坛陈从古颜撰。</p>
<p>△《审斋词》一卷</p>
<p>东平王千秋锡老撰。</p>
<p>△《海野词》一卷</p>
<p>曾觌撰。孝宗潜邸人，怙宠依势，世号“曾龙”者也。龙名大渊。</p>
<p>△《莲社词》一卷</p>
<p>张抡才甫撰。</p>
<p>△《梅溪词》一卷</p>
<p>汴人史达祖邦卿撰。张约斋磁为作序。不详何人。</p>
<p>△《竹屋词》一卷</p>
<p>高观国宾王撰。亦不详何人。高邮陈造并与史二家序之。</p>
<p>△《刘改之词》一卷</p>
<p>襄阳刘过改之撰。</p>
<p>△《泠然斋诗馀》一卷</p>
<p>苏s召叟撰。</p>
<p>△《蒲江集》一卷</p>
<p>永嘉卢祖皋申之撰。</p>
<p>△《E乃集》八卷</p>
<p>昭武严次山撰。“E”音“暧”，“乃”如字，余尝辨之甚详。</p>
<p>△《花翁词》一卷</p>
<p>孙惟信季蕃撰。</p>
<p>△《萧闲词》一卷</p>
<p>韩子耕撰。</p>
<p>△《注坡词》二卷</p>
<p>仙G傅干撰。</p>
<p>△《注琴趣外篇》三卷</p>
<p>江阴曹鸿注叶石林词。</p>
<p>△《注清真词》二卷</p>
<p>曹杓季中注。自称一壶居士。</p>
<p>△《乐府雅词》三卷、《拾遗》二卷</p>
<p>曾V编。</p>
<p>△《复雅歌词》五十卷</p>
<p>题阳居士序，不着姓名。末卷言宫词音律颇详，然多有调而无曲。</p>
<p>△《草堂诗馀》二卷</p>
<p>△《类分乐章》二十卷</p>
<p>△《群公诗余前后编》二十二卷</p>
<p>△《五十大曲》十六卷</p>
<p>△《万曲类编》十卷</p>
<p>皆书坊编集者。</p>
<p>△《阳春白雪》五卷</p>
<p>赵B夫编。取《草堂诗余》所遗以及近人之词。 </p>
</div>
  <div class="adBottom">
    <script src="../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='215851.html' class='pagedaohang'>【上一篇】<i>:章奏类</i></a></span><span class="tomenu"><a href="zhizhaishulujieti.html" title="直斋书录解题" class="returnIndex">【回目录】</a>
</span><span class="toup1"><a href='215849.html' class='pagedaohang'>【下一篇】<i>：诗集类下</i></a></span></div>
  <div class="adBottom">
    <script src="../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../js/foot.js" type="text/javascript"></script>

</body>
</html>
