<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>直斋书录解题_别集类下</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/zhizhaishulujieti/215853.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../templets/default/css/p.css" />
<link rel="stylesheet" type="text/css" href="../../templets/default/css/book.css" />
<script src="../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/zhizhaishulujieti/215853.html");
</script>
</head>
<body>
<div id="topbar">
  <div id="logo"><a href="../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../book_sbkk8_default.html">首页</a></li>
     
      <li><a href='../gudai.html'>古典文学</a></li>
      <li><a href='../../gushihui/gushihui.html'>故事会</a></li>
      <li><a href='../../meirongyangsheng/meirongyangsheng.html'>美容养生</a></li>
      <li><a href='../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="215853.html#" class="bds_more" data-cmd="more">分享到：</a><a href="215853.html#" class="bds_weixin" data-cmd="weixin" title="分享到微信">微信</a><a href="215853.html#" class="bds_qzone" data-cmd="qzone" title="分享到QQ空间">QQ空间</a><a href="215853.html#" class="bds_tsina" data-cmd="tsina" title="分享到新浪微博">新浪微博</a><a href="215853.html#" class="bds_tqq" data-cmd="tqq" title="分享到腾讯微博">腾讯微博</a><a href="215853.html#" class="bds_tqf" data-cmd="tqf" title="分享到腾讯朋友">腾讯朋友</a><a href="215853.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../book_sbkk8_default.html'>主页</a> > <a href='../gudai.html'>古代文学</a> > <a href='zhizhaishulujieti.html'>直斋书录解题</a> > </div>
<div class="ad960"><script src="../../js/ad960sougou.js" type="text/javascript"></script></div>
<div id="maincontent">
  <h1 class="articleH1">别集类下</h1>
  <div id="content"><span id="ad328_r">
    <script src="../../js/article.js" type="text/javascript"></script>
    </span>
<p>○别集类下</p>
<p>△《演山》集六十卷</p>
<p>端明殿学士延平黄裳冕仲撰。元丰二年进士第一人，贵显于崇、观，死于建炎，年八十有七。方三舍法初行，裳谓：“宜近不宜远，宜少不宜老，宜富不宜贫，不如遵祖宗科举之制。”世传以为口实。</p>
<p>△《景迂集》二十卷</p>
<p>徽猷阁待制晁说之以道撰。又本止刊前十卷。说之平生着述至多，兵火散逸。其孙子健裒其遗文，得十二卷，续广之为二十卷。别本刊前十卷而止者，不知何说也。刘斯立墓志，景迂所撰，见《学易集》后，而此集无之，计其逸者多矣。说之，元丰五年进士。元v初，苏文忠、范太史、曾文昭皆荐之。坐元v邪等，废弃，靖康末始为从官。卒于建炎三年。慕司马温公为人，自号景迂生。</p>
<p>△《龟山集》二十八卷</p>
<p>工部侍郎延平杨时中立撰。时及从明道，死当建炎四年，年八十有七，于程门最为寿考。</p>
<p>△《梁G集》一百二十卷</p>
<p>丞相忠定公昭武李纲伯纪撰。父夔，进士起家，至右文殿修撰，黄右丞履之甥也。纲娶吴园先生张根之女，亦右丞外孙。“梁G”名集者，修撰葬锡山，忠定尝庐墓云。</p>
<p>△《襄陵集》二十四卷</p>
<p>尚书右丞襄陵许翰崧老撰。元v三年进士，靖康初入西府，建炎为丞辖，与黄潜善辈不合而去。</p>
<p>△《后湖集》十卷</p>
<p>丹阳苏庠养直撰。其父坚伯固，亦有诗名。庠以遗泽畀其子，而自放江湖间。东坡见其清江曲，大爱之，由是得名。僧祖可正平号癞可者，其弟也。庠中子扶，亦工诗，有清苦之节。庠，绅之后，颂之族。</p>
<p>△《初寮集》四十卷、《后集》十卷、《内外制》二十四卷</p>
<p>尚书左丞中山王安中履道撰。安中年十四荐于乡，凡四举乃登第。为中司受旨，攻蔡京，京子攸入禁中，日夕泣涕，告于上，安中亟改翰苑，事遂止。其自政府出守燕，京父子排之也。然安中之进，亦本由梁师成。始，东坡帅定武，安中未弱冠，犹及师事焉，未卒业而坡去。其后，晁以道为无极令，安中既第，修邑子礼用长笺自言以新学窃一第为亲荣，非其志也。以道曰：“为学当谨初，何患不远到？”安中筑室，榜曰“初寮”。其议论闻见，多得于以道，既贵显，遂讳晁学，但称成州使君四丈，无复先生之号矣。甚哉！籍、不畔之难也。</p>
<p>△《刘给事集》五卷</p>
<p>给事中刘安上元礼撰。绍圣四年登第，历台谏、掖垣、琐闼，以次对历三郡而终。集中有《弹蔡京疏》。</p>
<p>△《横塘集》三十卷</p>
<p>尚书右丞瑞安许景衡少伊撰。亦尝从程氏学。建炎初为执政，与黄、汪不合罢。建议渡江幸建康，言者以为非是，及下还京之诏，景衡以忧卒于瓜洲。未几，敌骑奄至淮扬，仓卒南渡。</p>
<p>△《章贡集》二十卷</p>
<p>秘书监章贡李朴先之撰。绍圣元年进士。坐言隆v之贤，废二十年，蔡京欲强致之，不屈。靖康、建炎之间，半岁五迁，而病不能行以死。其教授西京国子监也，程伊川与之甚厚，然谓其太直，以洛中风波为戒。朴笑曰：“不意此言发于先生之口。”伊川为之改容愧谢，其风节可畏也。</p>
<p>△《欧阳修撰集》六卷</p>
<p>崇仁布衣赠秘阁修撰欧阳澈德明撰。澈死时年三十一。环溪吴沆裒其诗为《飘然集》三卷，而会稽胡衍晋远取其所上三书，并刻之临川y廨。</p>
<p>△《空青遗文》十卷</p>
<p>直宝文阁南丰曾纡公卷撰。纡，布之子，有异材。建中靖国初，布在相位，奉诏为《景灵西宫碑》，纡之笔也。建炎、绍兴之际，将漕江浙，入为司农少卿，知信、衢州以卒。汪彦章志其墓，孙仲益序其文。王性之，其婿也。</p>
<p>△《石林总集》一百卷、《年谱》一卷</p>
<p>尚书左丞吴郡叶梦得少蕴撰。绍圣四年进士。崇观间骤贵显，三十一岁掌外制，次年遂入翰林。中废，至建炎乃执政，然财数日而罢。平生所历州镇，皆有能声。胡文定安国尝以其蔡、颍、南京之政荐于朝，谓不当以宿累废。晚两帅金陵，当乌珠临江，移三山平群寇，其功不可没也。秦桧秉政，欲令帅蜀，辞不行，忤桧意，以崇庆节度使致仕。其居在卞山，奇石森列，藏书数万卷。既没，守者不谨，屋与书俱烬于火。“石林”二字，本出《楚辞》天问。</p>
<p>△《石林建康集》十卷</p>
<p>皆帅建康时诗文。其初，以所莅官各为一集，后其家编次，总而合之，此集其一也。</p>
<p>△《石林审是集》八卷</p>
<p>其门人盛光祖子绍所录。亦已入总集。</p>
<p>△《浮溪集》六十卷</p>
<p>翰林学士婺源汪藻彦章撰。四六偶俪之文，起于齐、梁，历隋、唐之世，表章、诏、诰多用之。然令狐楚、李商隐之流号为能者，殊不工也。本朝杨、刘诸名公犹未变唐体，至欧、苏，始以博学富文，为大篇长句，叙事达意，无艰难牵强之态，而王荆公尤深厚尔雅，俪语之工，昔所未有。绍圣后置词科，习者益众，格律精严，一字不苟措，若浮溪尤其集大成者也。</p>
<p>△《翟忠惠集》三十卷</p>
<p>参政丹阳翟汝文公巽撰。汝文制诰古雅，多用全句，气格浑厚，近世罕及。夫人邢氏，恕之女。居实，其弟也。长子耆年，实邢出，好古博文，高尚不仕。忠惠者，私谥也。</p>
<p>△《鸿庆集》四十二卷</p>
<p>户部尚书晋陵孙觌仲益撰。大观三年进士，政和四年词科。《代高丽谢赐燕乐表》，脍炙人口。生元丰辛酉，卒乾道己丑，盖年八十有九，可谓耆宿矣。而其平生出处，至不足道也。尝提举鸿庆宫，故以名集。</p>
<p>△《吕忠穆集》十五卷</p>
<p>丞相济南吕颐浩元直撰。后三卷为《燕魏录》，杂记古今事。卷末言金人败盟始末甚详。</p>
<p>△《忠正德文集》十卷</p>
<p>丞相闻喜赵鼎元镇撰。四字，高庙所赐宸翰中语也。</p>
<p>△《北山小集》四十卷</p>
<p>中书舍人信安程俱致道撰。俱父祖世科，而俱乃以外祖邓润甫荫入仕，宣和中赐上舍出身，为南宫舍人，绍兴初入西掖。徐俯为谏议大夫，封还词头，罢去。后以次对修史，病不能赴而卒。</p>
<p>△《陵阳集》五十卷</p>
<p>中书舍人仙井韩驹子苍撰。自幼能诗，黄太史称其超轶绝尘，苏文定以此储光羲。游太学不第，政和初献书召试，赐出身，后入西掖。坐苏氏乡党曲学罢。</p>
<p>△《丹阳集》四十二卷、《后集》四十二卷</p>
<p>显谟阁待制江阴葛胜仲鲁卿撰。绍圣四年进士，元符三年词科。洪庆善序其文，有所谓“绝郭天信、拒朱摇⒉咽⒄露怒李彦”者，盖其平生出处之略也。再知湖州，后遂家焉。</p>
<p>△《尹和靖集》一卷、《附集》一卷</p>
<p>徽猷阁待制河南尹l彦明撰。子渐之孙。年十九举进士，策问欲诛元v党籍，不对而出，遂罢举。靖康赐号和靖处士。敌陷洛阳，阖门遇害，死而复苏，门人潜载以逃。客涪州，以范元长荐入经筵，擢列侍从。葬会稽山。</p>
<p>△《綦北海集》六十卷</p>
<p>翰林学士北海綦礼叔厚撰。工于四六。秦桧初罢相，礼当制，有御笔词头藏其家。桧再相，下台州追索，时礼已死，幸不及祸。</p>
<p>△《云龛草堂后集》二十六卷</p>
<p>参政钜野李邴汉老撰。明受之变，以兵部侍郎直学士院叱责凶渠，朝廷赖焉。既复辟，首擢执政。周益公作神道碑，言《前》、《后集》一百卷，今惟《后集》，盖皆南渡后所作也。朱文公为之序。汉老，乐静右史之侄。五世祖涛，五代时宰相。石晋之乱，弟仍诤擦郑陷于敌。及邴立节于建炎，而其弟邺守会稽，亦随金人北去，世以为异。</p>
<p>△《龟G集》十二卷</p>
<p>知枢密院忠敏吴兴沈与求必先撰。建炎、绍兴之间，历三院、翰苑以至执政，尝奏言王安石之罪，大者在于取杨雄、冯道，当时学者惟知有安石，丧乱之际，甘心从伪，无仗节死义之风，实安石倡之。此论前未之及也。绍兴七年终于位。</p>
<p>△《胡忠献集》六十卷</p>
<p>端明殿学士晋陵胡世将承公撰。文恭公宿之曾孙。以兵部侍郎为川陕副宣，金人败盟，继吴d之后，经画守御，以迄和议再成，分疆未定，死于河池。世将好古博雅，有《资古绍志录》，仿《集古录》，跋尾亦见集中。谥忠献。</p>
<p>△《胡文定公武夷集》十五卷</p>
<p>给事中崇安胡安国康侯撰。绍圣四年进士第三人。仕四十年，实历不及三载。着《春秋传》，行于世。本喜为文，后笃志于学，乃不复作。其辞召试，曰：“少习艺文，不称语妙。晚捐华藻，才取理明。既觉昨非，更无余习。”故其文集止此。</p>
<p>△《毗陵集》五十卷</p>
<p>参政文靖毗陵张守全真撰。一字子固。崇宁进士、词科。绍兴执政，张魏公在相位，荐秦桧再用，守有力焉。一日，与魏公言：“某误公听，今朝夕同班列，得款曲，其人似以曩者一跌为戒，有患失心，宜自劾谢上。”魏公为作墓志，着其语。</p>
<p>△《张章简华阳集》四十卷</p>
<p>参政金坛张纲彦正撰。大观中舍法，三中首选，释褐承事郎，辟雍正，盖专于新学者。绍兴初，在琐闼忤张俊求去，复与秦隙，遂引年。秦亡乃召用。乾道初，年八十四而终。自号华阳老人，“华阳”者，茅山也。</p>
<p>△《非有斋类藁》五十卷</p>
<p>给事中吴兴刘一止行简撰。宣和三年进士。居琐闼仅百余日，忤秦桧罢去，闲居十余年，以次对致仕。桧死。被召，力辞，进杂学士而终，年八十二，实绍兴庚辰。</p>
<p>△《竹西集》十卷、《西垣集》五卷</p>
<p>兵部侍郎维扬王居正刚中撰。宣和三年进士。绍兴初入词掖。西垣集者，制草及缴章也。其篇目，凡缴章皆云“封还词头”，盖其子孙编次者之失也，除授则有词头，政刑庶事，何词头之有？</p>
<p>△《张巨山集》三十卷</p>
<p>中书舍人光化张跃奚阶。晕司勋郎官，金人再取河南，秦相惶恐，上章引伊尹“善无常主”及周任“不能者止”之文以自解：灾笔也。秦德之，遂擢修注掌制，而其具藁仓卒，误以伊尹告太甲为告汤，及周任之言为孔子自言，时密书省寓传法寺，有书其门曰：“周任为孔圣，太甲作成汤”，秦疑诸馆职为之，多被逐。然砸嘁源痂怼叭折肱”之语，谓其贰于己，无几亦罢。</p>
<p>△《默成居士集》十五卷</p>
<p>中书舍人潘良贵子贱撰。一字义荣。刚介之士也。朱侍讲序其集，略见其出处大致。</p>
<p>△《默堂集》二十二卷</p>
<p>宗正少卿延平陈渊知默撰。一字几叟。了翁之侄孙，杨龟山门人，绍兴初尝为谏官。</p>
<p>△《筠G集》二十四卷</p>
<p>户部侍郎连江李弥逊似之撰。大观三年上舍第一，知冀州，能抗金敌，摄江东帅，与李忠定平周德之乱。晚为从官，沮和议，坐废而终。</p>
<p>△《鄱阳集》十卷</p>
<p>徽献阁直学士鄱阳洪皓光弼撰。皓奉使金国，守节不屈。既归，为秦所忌，谪英州。死之日与秦适相先后。三子登词科，俱贵显。</p>
<p>△《东窗集》四十卷</p>
<p>中书舍人鄱阳张广彦实撰。与吕居仁为诗友，其在西掖，当绍兴十一年。</p>
<p>△《雪G集略》八卷</p>
<p>汝阴王性之撰。国初《周易》博士昭素之后也。其父莘乐道尝从欧公学。为曾纡婿，尝撰《七朝国史》，绍兴初，常同子正荐之，诏视秩史官，给札奏御，会秦氏柄国中止，书竟不传。其子明清，着《挥麈录》。</p>
<p>△《致堂斐然集》三十卷</p>
<p>礼部侍郎胡寅明仲撰。文定公长子也。本其兄子，初生弃不举，文定于水盆内收育之。既长，俾自绝于本生，不为心丧，止服世父之服，寅遵行之。集中有《与秦丞相书》，言之甚详。人伦之变，古今所未有也。寅，宣和初进士，绍兴初已为从官，不主和议，秦本与其父子有契分，竟谪新州。桧死北归，没于岳州。</p>
<p>△《五峰集》五卷</p>
<p>右承务郎胡宏仁仲撰。文定季子。不出仕，笃意理学。南轩张颍其门人也。别本不分卷。</p>
<p>△《竹轩杂着》十五卷</p>
<p>太常少卿永嘉林季仲懿成撰。以赵元镇荐入朝，奏疏沮和议得罪。仲熊、叔豹、季，其弟也，皆知名。</p>
<p>△《北山集》三十卷</p>
<p>端阴殿学士金华郑刚中亨仲撰。绍兴二年进士亚魁。受知秦相，擢使川陕，后忤意，贬死封州。</p>
<p>△《澹庵集》七十八卷</p>
<p>端明殿学士忠简庐陵胡铨邦衡撰。建炎甲科第五人。既上书乞斩秦桧，谪岭海，秦死得归。孝宗即位，始复官召用，又以沮再和之议得罪去。乾道中入为丞郎，亦不容于时，奉祠，至淳熙七年乃终，年七十有九。</p>
<p>△《相山集》二十六卷</p>
<p>朝奉大夫濡须王之道彦猷撰。宣和六年，兄弟三人同登科。建炎寇乱，率众保明避山，从之者皆得免。以功改京官，沮和议得罪。晚乃历麾节，其子蔺被遇阜陵，贵显。</p>
<p>△《韦斋小集》十二卷</p>
<p>吏部员外郎新安朱松乔年撰。侍讲文公之父也。文公尝言，韦斋先生自为儿童时，出语已惊人，及去场屋，始致意为诗文。其诗初亦不事雕饰，而天然秀发，格律闲暇，超然有出尘寰之趣。</p>
<p>△《关博士集》二十卷</p>
<p>太学博士钱塘关注子东撰。绍兴五年进士。尝为湖州教授。自号香岩居士。</p>
<p>△《石月老人集》三十五卷</p>
<p>朝议大夫致仕鄱阳余安行勉仲撰。安行累举不第。其子应求以童子登崇宁五年进士科，为御史，历麾节，所至迎养其父，至九十六乃终。着书号《至言》，盖纯笃之士也。</p>
<p>△《王着作集》四卷</p>
<p>着作佐郎福清王苹信伯撰、从程门学，以赵忠简荐，召对，赐出身。秦桧恶之，会其族子坐法，牵连文致，夺官以死。</p>
<p>△《屏山集》二十卷</p>
<p>通判兴化军崇安刘子彦_撰。父k，兄子羽。子以荫入仕。年甫四十八而卒。朱文公，其门人也，尝谓朱曰：“吾少闻佛老之说，归读吾书，然后知吾道之大，体用之全如此。《于易》得入德之门焉。作《复斋铭》、《圣传论》，可以见吾志矣。”</p>
<p>△《东溪集》十二卷</p>
<p>幂迪功郎漳浦高登彦先撰。考试潮州，策问忤秦相，谪死。</p>
<p>△《经堂集》八卷</p>
<p>知盱眙军东平毕良史少董撰。文简公士安五世孙。尝陷敌，有从之游者，因为图，名《经》，写其访问绎之状。</p>
<p>△《药寮丛藁》二十卷</p>
<p>太常少卿上蔡谢尘八甲。参政克家之子。</p>
<p>△《岩壑老人诗文》一卷</p>
<p>左朝请大夫洛阳朱敦儒希真撰。初以遗逸召用，尝为馆职。既挂冠，秦桧之孙埙欲学为诗，起希真为鸿胪少卿，将使教之，惧祸不敢辞。不久秦亡，物论少之。合有全集，未见。</p>
<p>△《鹤溪集》十二卷</p>
<p>辟雍博士青田陈汝锡师予撰。绍圣四年进士，持节数路，帅越而卒。青田登科人自汝锡始。希点子与，其孙也。</p>
<p>△《岳武穆集》十卷</p>
<p>枢密副使邺郡岳飞鹏举撰。飞功业伟矣，不必以集着也。世所传诵其《贺和议成》一表，当亦是幕客所为，而意则出于岳也。</p>
<p>△《汉滨集》六十卷</p>
<p>参政襄阳王之望瞻叔撰。周益公为集序。</p>
<p>△《玉山翰林词草》五卷</p>
<p>尚书玉山汪应辰圣锡撰。绍兴五年进士首选。本名洋，御笔改赐。天材甚高，而不喜为文，谓不宜弊精神于无用，然每作辄过人。以天官兼翰苑近二年，所撰制诏温雅典实，得王言体，朱晦翁称为近世第一。</p>
<p>△《太仓米集》七十卷</p>
<p>枢密编修宣城周紫芝少隐撰。自号竹坡居士。</p>
<p>△《白苹集》四卷</p>
<p>右文林郎单父庞谦儒v甫撰。庄敏公籍之曾孙。用季父恩仕，不遂而死，韩南涧志其墓。尝客居吴兴，故集名“白苹”。</p>
<p>△《南涧甲乙藁》七十卷</p>
<p>吏部尚书颍川韩元吉无咎撰。门下侍郎维之玄孙。与其从兄元龙子云皆尝试词科不利。居广信溪南，号南涧。</p>
<p>△《艇斋杂着》一卷</p>
<p>南丰曾季裘父撰。巩之弟曰湘潭主簿宰，宰之孙曰大理司直晦之，季其子也。少从吕居仁、徐师川游，尝一试礼部不中，乾淳间名公多敬畏之，具见其子潍所集《师友尺牍》。此编盖其议论古今之文，辞质而义正，可以得其人之大略。</p>
<p>△《溪园集》十卷</p>
<p>蕲春吴亿大年撰。其父择仁为尚书。亿仕至静江y，居余干，有溪园佳胜。世传其“楼雪初销”词，为建康帅晁谦之作。</p>
<p>△《于湖集》四十卷</p>
<p>中书舍人历阳张孝祥安国撰。甲戌冠多士，出思陵亲擢，秦相孙埙遂居其下。秦忌恶之，以他事下其父子大理狱。明年秦亡，上既素眷，不五年登法从。阜陵尤眷之。不幸不得年，死时财四十余。上尝有“用不尽”之欢。其文翰皆超逸天才也。</p>
<p>△《南轩集》三十卷</p>
<p>侍讲广汉张蚓捶蜃。魏忠献公浚之长子。当孝宗朝，以任子不赐第入西掖者，韩元吉、刘孝韪，其入经筵则蛞病</p>
<p>△《王司业集》二十卷</p>
<p>国子司业宛丘王F致君撰。建炎初，其家避乱，沿汴南下，F年十一，偶小泊登岸，敌适至，亟解维不暇顾，遂失之。在金十年，间关得归。其父，工部尚书俣也，既归，入太学，登癸未科，为谏官、御史，历麾节，终于少司成。</p>
<p>△《浮山集》十六卷</p>
<p>左朝请大夫江都仲并弥性撰。绍兴壬子进士。晚丞光禄寺，得知蕲州。并尝y湖，籍中有所盼，为作生朝青词，好事者传诵之，遂漏露，坐谪官，其训词略曰：“尔为渎侮之词，曾弗知畏天，其知畏吾法乎？”吾乡前辈能道其事如此。</p>
<p>△《小丑集》十二卷、《续集》三卷</p>
<p>直秘阁眉山任尽言元受撰。元符谏官伯雨之孙，绍兴从臣申先之子。乙卯甲科，仕为太常寺主簿，终于闽宪。</p>
<p>△《拙斋集》二十二卷</p>
<p>校书郎侯官林之奇少颖撰。之奇学于吕本中，而太史祖谦学于之奇。其登第当绍兴辛未，年已四十，未几郎入馆。方乡用，而得末疾。</p>
<p>△《霜杰集》三十卷</p>
<p>德兴董颖仲达撰。绍兴初人。从汪彦章、徐师川游。彦章为作序。</p>
<p>△《妙笔集》四十卷</p>
<p>中书舍人福清林y述中撰。元符三年甲科。苗、刘之变，在西掖不失节，思陵嘉之。终龙图直学士。</p>
<p>△《贸阝峰真隐漫录》五十卷</p>
<p>丞相文惠公四明史浩直翁撰。</p>
<p>△《f痴符》二十卷</p>
<p>御史临海李庚子长撰。“f”之义，炫鬻也。市人鬻物于市，夸号之，曰“f”。此三字本出《颜氏家训》，以讥无才思而流布丑拙者，以名其集，示谦也。庚，乙丑进士，以汤鹏举荐辟入台，家藏书甚富。</p>
<p>△《梯云集》二十五卷</p>
<p>中书舍人资川赵逵庄叔撰。辛未大魁。有气节。四十一岁卒。</p>
<p>△《海陵集》三十二卷</p>
<p>同知枢密院海陵周麟之茂振撰。乙丑进士，戊辰词科。既执政，被命使金亮，辞行得罪，去。</p>
<p>△《胡献简词垣草》四卷</p>
<p>礼部尚书会稽胡沂周伯撰。</p>
<p>△《介庵集》十卷</p>
<p>左司郎官赵彦端德庄撰。乾淳间名士也。尝宰余干，赵忠定其邑人，初冠多士，德庄在朝，往谒谢，德庄语之曰：“谨勿以一魁先置胸中。”可谓名言。</p>
<p>△《石湖集》一百三十六卷</p>
<p>参政吴郡范成大致能撰。初以起居郎使金，附奏受书事，抗金主于其殿陛间，归而益被上眷，以至柄用。石湖在太湖之滨，姑苏台之下，去城十余里。面湖为堂，号镜天阁，又一堂扁“石湖”二字，阜陵宸翰也。今日就荒毁，更数年，恐无复遗迹矣。顷一再过之，为之慨然。</p>
<p>△《周益公集》二百卷、《年谱》一卷、《附录》一卷</p>
<p>丞相益文忠公庐陵周必大子充撰。一字洪道。其家既刊《六一集》，故此集编次一切视其凡目，其间有《奉诏录》、《亲征录》、《龙飞录》、《思陵录》凡十一卷，以其多及时事，言未刊，人莫之见。郑子敬守吉，募工人印得之，余在莆田借录为全书，然犹漫其数十处。益公自号平园叟。</p>
<p>△《渭南集》三十卷、《剑南诗藁》、《续藁》八十七卷</p>
<p>华文阁待制山阴陆游务观撰。左丞佃之孙。绍兴末召对，赐出身。隆兴初为枢密院编修官，乡用矣，坐漏泄省中语，阜陵以为反复，斥远之。后以夔y入蜀，益自放肆，不护细行，自号放翁。在蜀九年乃归。晚由严陵召为南宫舍人。将内禅，益公荐直北门，上终不用。及韩氏用事，游既挂冠久矣，有幼子泽不逮，为腚凶鳌赌显凹恰罚起为大蓬。以次对再致仕。嘉定庚午年八十六而终。游才甚高，幼为曾吉父所赏识。诗为中兴之冠，他文亦佳，而诗最富，至万余篇，古今未有，故文与诗别行。“渭南”者，封渭南县伯。</p>
<p>△《复斋制表》二卷</p>
<p>刑部侍郎王嘉叟撰。初寮安中之孙，绍兴、乾道间名士也，陆放翁与之厚善。</p>
<p>△《盘洲集》八十卷</p>
<p>丞相文惠公鄱阳洪适景伯撰。忠宣之长子。方奉使时，文惠甫十三岁，后与其弟遵同中壬戌宏博科。本名造，后改焉。又三年乙丑，弟迈继之，世号三洪。其自淮东总领入为太常少卿，一年而入右府，又半年而拜相，然在位仅三阅月，为林安宅所攻而去。尝一帅越，闲居十六年而终。</p>
<p>△《小隐集》七十卷</p>
<p>枢密文安公洪遵景严撰。其进用最先于兄弟，而得年不永，薨于淳熙元年。</p>
<p>△《野处类藁》一卷</p>
<p>二翰林学士文敏公洪迈景庐撰。其全集未见。</p>
<p>△《诚斋集》一百三十三卷</p>
<p>宝谟阁学士文节公庐陵杨万里廷秀撰。当淳熙末为大蓬，论思陵配飨不合，去。及韩腚杏檬拢召之，卒不至。自次对迁至学士，闻开禧出师，不食而死。自作《江湖集》序曰：“予少作有诗千余篇，至绍兴壬午皆焚之。”大概江西体也。今所存曰《江湖集》者，盖学后山及半山及唐人者也。</p>
<p>△《程文简集》二十卷</p>
<p>吏部尚书新安程大昌泰之撰。每卷分上下，其实四十卷也。博学，长于考究，着述甚多，皆传于世。</p>
<p>△《樵隐集》十五卷</p>
<p>信安毛大选平仲撰。礼部尚书友之子。负才傲世，仕止州y。与尤遂初厚善，临终以书别之，嘱以志墓，延之既为铭，又序其集。</p>
<p>△《梁G集》五十卷</p>
<p>礼部尚书锡山尤袤延之撰。家有遂初堂，藏书为近世冠。</p>
<p>△《郑景望集》三十卷</p>
<p>宗正少卿永嘉郑伯熊景望撰。</p>
<p>△《归愚翁集》二十六卷</p>
<p>秀州判官郑伯英景元撰。近世永嘉学者推二郑。伯熊，绍兴乙丑进士，自隆兴初为馆职、王府、东宫，官至少司成、宗正，乡用矣，每小不合，辄乞去，卒于建宁守。伯英癸未甲科第四人，以亲养，三十年不调，竟不出。二人皆豪杰之士也。</p>
<p>△《晦庵集》一百卷、《紫阳年谱》三卷</p>
<p>待制侍讲文公新安朱熹元晦撰。《年谱》，昭武李方子公晦所述，其门人也。</p>
<p>△《习庵集》十二卷</p>
<p>户部侍郎曾逮仲躬撰。文清公几之子。</p>
<p>△《东莱吕太史集》十五卷、《别集》十六卷、《外集》五卷、《附录》三卷</p>
<p>着作郎东莱吕祖谦伯恭撰，其弟祖俭编录。凡家范、尺牍之类，总之《别集》；策问、宏词、程文之类，总之《外集》；年谱、遗事则见《附录》。太史，曾文清外孙，隆兴癸未锁厅甲科，宏词亦入等。仕未达，得末疾，奉祠，年财四十五，卒于淳熙辛丑。平生着述皆略举端绪，未有成书者，学者惜之。</p>
<p>△《大愚叟集》十一卷</p>
<p>太府寺丞吕祖俭子约撰。祖谦弟也。庆元初上封事，论救祭酒李祥，谪高安以没。寓居大愚寺，故以名集。</p>
<p>△《千岩择藁》七卷、《外编》三卷、《续编》四卷</p>
<p>知峡州三山萧德藻东夫撰。尝宰乌程，后遂家焉。杨诚斋序其集曰：“近世诗人若范石湖之清新，尤梁G之平淡，陆放翁之敷腴，萧千岩之工致，皆余所畏也。”</p>
<p>△《济溪老人遗藁》一卷</p>
<p>通判明州济源李迎彦将撰。永嘉周浮b先生之婿，与先大父为襟袂；集中有送先君子赴戊子秋试诗，首句“籍甚人言《易》已东”，盖先君治《易》故也。集序周益公作。</p>
<p>△《沂庵集》四十卷</p>
<p>新津任渊子渊撰。绍兴乙丑类试第一人，仕至潼川宪。尝注山谷、后山诗，行于世。新津有天社山，故称天社任渊。</p>
<p>△《方舟集》五十卷、《后集》二十卷</p>
<p>资阳李石知几撰。石有盛名于蜀。少尝客苏符尚书家。绍兴末为学官，乾道中为郎，历麾节，皆以论罢。赵丞相雄，其乡人也，素不善石，石以是晚益困，其自叙支云“宋s、鲁仓今犹古”也。</p>
<p>△《归愚集》二十卷</p>
<p>吏部侍郎葛立方常之撰。胜仲之子，丞相之父也。以郎官摄西掖，忤秦相得罪。更化召用，言者又以为附会沈该，罢去，遂不复起。</p>
<p>△《绮川集》十五卷</p>
<p>太常寺主簿归安倪称文举撰。绍兴八年进士。齐斋之父。</p>
<p>△《象山集》二十八卷、《外集》四卷</p>
<p>知荆门军金G陆九渊子静撰。与其兄九龄子寿，乾淳闻名士也。象山在贵溪，结茅其上，与土友讲学，山形如象，故名。</p>
<p>△《施正宪集》六十七卷、《外集》二卷</p>
<p>知枢密院广信施师点圣与撰。其在政府六年，上眷未衰，慨然勇退引去不可回。识者壮其决。赵南塘汝谈，其婿也，为序其集而传之。</p>
<p>△《适斋类藁》八卷</p>
<p>奉新袁去华定卿撰。绍兴乙丑进士，改官知石首县而卒。善为歌词，尝赋《长沙定王台》，见称于张安国，为书之。</p>
<p>△《梅溪集》三十二卷、《续集》五卷</p>
<p>詹事乐清王十朋龟龄撰。丁丑大魁，立朝刚正。刘珙作序。</p>
<p>△《酒隐集》三卷</p>
<p>宣州司理赵育去病撰。其父鼎臣承之，号竹隐畸士者也。</p>
<p>△《四六类藁》三十卷</p>
<p>起居郎建安熊克子复撰。皆四六应用之文也，亦无过人者。克以王丞相季海荐骤用。王时在枢府，赵温叔当国，莫知其所从来，颇疑其由径，沮之，而上意乡之，不能回也。</p>
<p>△《拙庵杂着》三十卷、《外集》四卷</p>
<p>工部侍郎东平赵?老渭师撰。门下侍郎野之侄。以妇翁欧阳懋待制泽入仕，从范石湖使金。虞丞相并父亦荐之，遂擢用知临安。坐殿司招兵事，谪饶州。</p>
<p>△《双溪集》二十卷</p>
<p>知郴州东阳曹冠宗臣撰。由舍选登甲科，世为秦埙假手，夺官，再赴廷试，得初品。</p>
<p>△《止斋集》五十三卷</p>
<p>中书舍人永嘉陈傅良君举撰。三山本五十卷。</p>
<p>△《水心集》二十八卷、《拾遗》一卷、《别集》十六卷</p>
<p>吏部侍郎永嘉叶适正则撰。淮东本无拾遗，编次亦不同。《外集》，前九卷为制科进卷，后六卷号“外藁”，皆论时事，末卷号“后总”，专论买田赡兵。</p>
<p>△《丘文定集》十卷、《拾遗》一卷</p>
<p>枢密江阴丘宗卿撰。隆兴癸未进士第三人。其文慷慨有气，而以吏能显，故其文不彰。</p>
<p>△《赵忠定集》十五卷、《奏议》十五卷</p>
<p>丞相福公赵汝愚子直撰。别本总为一集，亦三十卷。</p>
<p>△《龙川集》四十卷、《外集》四卷</p>
<p>永康陈亮同父撰。少入太学，尝三上孝庙书，召诣政事堂，宰相无宏度，迄报罢。后以免举为癸丑进士第一，未禄而卒。所上书论本朝治体本末源流，一时诸贤未之及也。亮才甚高而学驳，其与朱晦翁往返书，所谓“金银铜铁混为一器”者可见矣。平生不能诗，《外集》皆长短句，极不工而自负，以为经纶之意具在是，尤不可晓也。叶适。未遇时，亮独先识之，后为集序及跋皆含讥诮，识者以为议。</p>
<p>△《轩山集》十卷</p>
<p>枢密使献肃公濡须王蔺谦仲撰。淳熙乙未，驾幸太学，蔺为武学谕，在班列中，人物伟然，上一见奇之，自是擢用，驯至执政。其在经帷，论官僚攀附而登辅佐者，挟数用术，道谀济私，陈义凛然。嘉定以来，其子孙不敢求仕，亦不敢请谥，至端平乃得谥。</p>
<p>△《合斋集》十六卷</p>
<p>秘书少监永嘉王楠木叔撰。乾道丙戌进士。在永嘉诸老最为先登。其容貌伟然，襟韵洒然，虽不以文自鸣，而诸老皆推敬之。</p>
<p>△《兼山集》四十卷</p>
<p>端明殿学士剑门黄裳文叔撰。在嘉邸最久，备尽忠益，甲寅御极，未及大用，病不能朝，士论惜之。</p>
<p>△《攻愧集》一百二十卷</p>
<p>参政四明楼钥大防撰。隆兴癸未省试考作赋魁，以犯讳当黜，知举洪文安遵奏收置末甲首。</p>
<p>△《齐斋甲藁》二十卷、《乙藁》十五卷、《翰林前藁》二十卷、《后藁》二卷、《掖垣词草》二十卷、《兼山论着》三十卷、《附益》五卷、《年谱》一卷</p>
<p>礼部尚书归安倪思正父撰。丙戌进士，戊戌宏词。受知阜陵，蚤登禁直。绍熙间遂位法从，立朝刚介不苟合。庆元、嘉定，屡召屡出，尝言“与其为有瑕执政，宁为无瑕从官”，由是名重天下。端平初，诏以先朝遗直，得谥文节。</p>
<p>△《晦岩集》十二卷</p>
<p>密书丞盐官沈清臣正卿撰。尝为国子录，有荐于朝，欲得召试，执政有发笑者曰：“安有张子盖女婿，而可为馆职者乎？”遂罢。欲为奇节以盖之，会王希吕为谏官，上书力言其不可，孝宗大怒，时相虞允文恶沈介，下清臣大理，风使引介，不从，谪封州。晚乃召用，劝孝宗力行三年丧，为翊善嘉邸，以直谅称。初从张无垢学，后居川。自岭南归，开门受徒，动以圣贤自命，效禅门入室规式，与其徒问答，下语不契，辄使再参，颇为人所讥。</p>
<p>△《静安作具》十四卷、《别集》十卷</p>
<p>清江徐得之思叔撰。与其子筠孟坚同甲辰进士，次子天麟仲祥亦乙丑甲科。其家长于史学。</p>
<p>△《定斋集》四十卷</p>
<p>宝谟阁直学士蔡戡定夫撰。君谟四世孙，丙戌甲科。</p>
<p>△《东江集》十卷</p>
<p>丞相临海谢深甫子肃撰。</p>
<p>△《小山杂着》八卷</p>
<p>知枢密院龙泉何潜自然撰。</p>
<p>△《慈G甲藁》二十卷</p>
<p>宝谟阁直学士慈G杨简敬仲撰。</p>
<p>△《钝斋集》六十卷</p>
<p>着作郎唐安杨济济道撰。淳熙五年进士。京镗帅蜀，上巳出遨，济为乐语，首云：“三月三日，岂无水边丽人；一咏一觞，亦有山阴禊事。”又云：“良辰美景，赏心乐事，四者难并；崇山峻岭，竹茂林，群贤毕至。”一时传诵。京为相，召入馆权郎，出知果州而终。</p>
<p>△《周氏山房集》二十卷、《后集》二十卷</p>
<p>秘书省正字吴郡周南南仲撰。南有声学校，庚戌登甲科，而仕不偶，再入馆，再罢，以殿廷所授文林郎终焉。</p>
<p>△《二松集》十八卷</p>
<p>庐陵王子俊才臣撰。周益公、杨诚斋客，以列荐补官入蜀，为成都帅幕。</p>
<p>△《横堂小集》十卷</p>
<p>右司郎中枢清林桷子长撰。</p>
<p>△《洁斋集》二十六卷、《后集》十三卷</p>
<p>礼部侍郎四明袁燮和叔撰。</p>
<p>△《北山集略》十卷</p>
<p>直龙图阁三山陈孔硕肤仲撰。全集未传。</p>
<p>△《育德堂外制集》八卷、《内制集》三卷</p>
<p>兵部尚书永嘉蔡幼学行之撰。成童颖异，从同郡陈傅良君举学治《春秋》，年十七，试补上庠，首选，陈反出其下。明年，陈改用赋，冠监举而幼学为经魁。又明年，省闱先多士，而傅良亦为赋魁。一时师弟子雄视场屋，莫不歆艳。</p>
<p>△《止安斋集》十八卷</p>
<p>太府寺丞三山陈振震亭撰。</p>
<p>△《西山集》五十六卷</p>
<p>参政浦城真德秀希元撰。</p>
<p>△《平斋集》三十二卷</p>
<p>翰林学士于潜洪咨夔舜俞撰。</p>
<p>△《退庵集》十五卷</p>
<p>提辖文思院龙泉陈炳撰。</p>
<p>△《梅轩集》十二卷</p>
<p>奉化丞山阴诸葛兴仁叟撰。</p>
<p>△《遁思遗藁》六卷、《事监韵语》三卷</p>
<p>永康吕皓子阳撰。“遁思”，其庵名，后溪刘光祖德修为作记。当淳熙中投匦救父兄之难，朝奏上，夕报“可”。一时非辜，尽得清脱。其书辞甚伟，然非孝庙圣阴，安能照覆盆之下哉？</p>
<p>△《刘汝一进卷》十卷</p>
<p>谏议大夫吴兴刘度汝一撰。度尝应大科，此其所业也。策曰《传言》、论曰《鉴古》，各二十五篇。</p>
<p>△《唯室两汉论》一卷</p>
<p>吴郡陈长方齐之撰。绍兴八年进士。</p>
<p>△《鼎论》三卷、《时议》一卷</p>
<p>三山何万一之撰。隆兴元年进士。仕为都司，知漳州。</p>
<p>△《治述》十卷</p>
<p>从政郎郑绍熙元年撰进。按：丙戌榜有三山郑溥之，是年已为秘书郎，面对子，剀切通练，于今传诵。此当别是一郑耶。</p>
<p>△《庐山杂着》一卷</p>
<p>知南康军钱闻诗撰。</p>
<p>△《闲静治本论》五卷、《将论》五卷</p>
<p>知枢密院广陵张岩肖翁撰。</p>
<p>△《闺秀集》二卷</p>
<p>建安徐氏撰。徐林稚山之从姑，祥符敕头。]之侄孙女，嫁括苍祝玑，玑为部使者。有子曰永之，尝知滁州。 </p>
</div>
  <div class="adBottom">
    <script src="../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='215854.html' class='pagedaohang'>【上一篇】<i>:诗集类上</i></a></span><span class="tomenu"><a href="zhizhaishulujieti.html" title="直斋书录解题" class="returnIndex">【回目录】</a>
</span><span class="toup1"><a href='215852.html' class='pagedaohang'>【下一篇】<i>：别集类中</i></a></span></div>
  <div class="adBottom">
    <script src="../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../js/foot.js" type="text/javascript"></script>

</body>
</html>
