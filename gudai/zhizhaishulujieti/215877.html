<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>直斋书录解题_儒家类</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/zhizhaishulujieti/215877.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../templets/default/css/p.css" />
<link rel="stylesheet" type="text/css" href="../../templets/default/css/book.css" />
<script src="../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/zhizhaishulujieti/215877.html");
</script>
</head>
<body>
<div id="topbar">
  <div id="logo"><a href="../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../book_sbkk8_default.html">首页</a></li>
     
      <li><a href='../gudai.html'>古典文学</a></li>
      <li><a href='../../gushihui/gushihui.html'>故事会</a></li>
      <li><a href='../../meirongyangsheng/meirongyangsheng.html'>美容养生</a></li>
      <li><a href='../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="215877.html#" class="bds_more" data-cmd="more">分享到：</a><a href="215877.html#" class="bds_weixin" data-cmd="weixin" title="分享到微信">微信</a><a href="215877.html#" class="bds_qzone" data-cmd="qzone" title="分享到QQ空间">QQ空间</a><a href="215877.html#" class="bds_tsina" data-cmd="tsina" title="分享到新浪微博">新浪微博</a><a href="215877.html#" class="bds_tqq" data-cmd="tqq" title="分享到腾讯微博">腾讯微博</a><a href="215877.html#" class="bds_tqf" data-cmd="tqf" title="分享到腾讯朋友">腾讯朋友</a><a href="215877.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../book_sbkk8_default.html'>主页</a> > <a href='../gudai.html'>古代文学</a> > <a href='zhizhaishulujieti.html'>直斋书录解题</a> > </div>
<div class="ad960"><script src="../../js/ad960sougou.js" type="text/javascript"></script></div>
<div id="maincontent">
  <h1 class="articleH1">儒家类</h1>
  <div id="content"><span id="ad328_r">
    <script src="../../js/article.js" type="text/javascript"></script>
    </span><p>○儒家类</p>
<p>△《孔子家语》十卷</p>
<p>孔子二十二世孙猛所传。魏散骑常侍王肃为之注。肃辟郑学，猛尝受学于肃。肃从猛得此书，与肃所论多合，从而证之，遂行于世。云博士安国所得壁中书也，亦未必然。其间所载，多已见《左氏传》、《大戴礼》诸书云。肃，东海人，父朗。</p>
<p>△《曾子》二卷</p>
<p>凡十篇，具《大戴礼》，后人从其中录出别行。慈溪杨简注。</p>
<p>△《晏子春秋》十二卷</p>
<p>齐大夫平仲晏婴撰。《汉志》八篇，但曰《晏子》。《隋》、《唐》七卷，始号《晏子春秋》。今卷数不同，未知果本书否？</p>
<p>△《荀子》二十卷</p>
<p>楚兰陵令赵国荀况撰。《汉志》作《孙卿子》，云齐稷下祭酒。其曰“孙”者，避宣帝讳也。至杨始改为荀卿。</p>
<p>△《荀子注》二十卷</p>
<p>唐大理评事杨注。案刘向序，校中书三百二十二篇，以校除复重二百九十篇，定着三十二篇。《隋志》为十二卷。至始分为二十卷而注释之。淳熙中，钱佃耕道用元丰监本参校，刊之江西漕司，其同异着之篇末，凡二百二十六条，视他本最为完善。</p>
<p>△《贾子》十一卷</p>
<p>汉长沙王太傅洛阳贾谊撰。《汉志》五十八篇，今书首载《过秦论》，末为《吊湘赋》，余皆录《汉书》语，且略节谊本传于第十一卷中。其非《汉书》所有者，辄浅驳不足观，决非谊本书也。</p>
<p>△《盐铁论》十卷</p>
<p>汉庐江太守丞汝南桓宽次公撰。本始元年，召问贤良、文学，对愿罢盐铁、榷酤、均输，与御史大夫弘羊相诘难，于是止罢榷酤，而盐铁卒不变。故《昭纪赞》曰“议盐铁而罢榷酤”也。及宣帝时，宽推衍增广着数万言，凡六十篇，其末曰《杂论》班书取以为论赞，其言桑大夫据当世，合时变，上权利之略，虽非正法，钜儒宿学不能自解，博物通达之士也。呜呼，世之小人何尝无才！以《熙宁日录》言之，王安石之辩，虽曰儒者，其实桑大夫之流也。霍光号知时务，与民更始，而盐铁之议，乃俾先朝首事之臣，与诸儒议论，反覆不厌，或是或非，一切付之公论，而或行或否，未尝容心焉。以不学无术之人，而暗合乎《孟》、《庄子》父臣父政之义。曾谓元v诸贤，而虑不及此乎！</p>
<p>△《新序》十卷</p>
<p>汉护都水使者光禄大夫刘向子政撰。舜、禹以来迄于周，嘉言善行，往往在焉。其书最为近古。</p>
<p>△《说苑》二十卷</p>
<p>刘向撰。序言臣向所校中书《说苑杂事》，除去与《新序》复重者，其余浅薄不中义理，别集以为百家后，今以类相从，更以造新事，凡二十篇，七百八十四章，号曰《说苑》，案《汉志》，刘向所序六十七篇，谓《新序》、《说苑》、《世说》、《列女传颂图》也。今本南丰曾巩序，言《崇文总目》存者五篇，从士大夫得十五篇，与旧为二十篇。未知即当时篇章否？《新苑》之名亦不同。</p>
<p>△《法言》十卷</p>
<p>汉黄门郎蜀扬雄子云撰。凡十三篇，篇各有序，本在卷末，如班固《叙传》，然今本分冠篇首，自宋咸始也。</p>
<p>△《法言注》十三卷、《音义》一卷</p>
<p>晋尚书郎李轨宏范注。此本历景v、嘉v、治平三降诏，更监学、馆阁两制校定，然后颁行。与建宁四注本不同。钱佃得旧监本刻之，与《孟》、《荀》、《文中子》为四书。</p>
<p>△《太玄经》十卷</p>
<p>扬雄撰，五业主事章陵宋衷仲子解诂，吴郁林太守陆绩公纪释文，晋尚书郎范望叔明解赞。案《汉志》，扬雄所叙三十八篇，《太玄》十九。本传三方、九州、二十七部、八十一家、七百二十九赞，分为三卷，有《首》、《冲》、《错》、《测》、《~》、《莹》、《数》、《文》、《怼贰《图》、《告》十一篇，皆以解剥《玄》体，盖与本经三卷，共为十四。今《志》云十九，未详。初，宋、陆二家各依旧本解释，范望折中长短，或加新意，既成此注，乃以《玄首》一篇，加经赞之上；《玄测》一篇，附《赞》之下，为九篇，列为四卷。《首测》一序，仍载之第一卷之首。盖犹王弼离合《古易》之类也。卷首有陆续《述玄》一篇。本传尚有“二百四十三表”六字。</p>
<p>△《说玄》一篇</p>
<p>唐宰相河南王涯广津撰。《明宗》、《立例》、《揲法》、《占法》、《辨首》凡五篇。</p>
<p>△《太玄释文》一卷</p>
<p>相传自侯芭、虞翻、宋衷、陆绩互相增损，非后人所作也，吴秘尝作《音义》。岂即此耶？</p>
<p>△《太玄集注》六卷</p>
<p>司马光撰。自宋衷而下四家之外，有直昭文馆宋惟干注，天水尉陈渐《演玄》，司封郎吴秘《音义》，通前凡七家。集取其说，断以己意。</p>
<p>△《玄解》四卷、《玄历》一卷</p>
<p>右丞襄陵许翰崧老撰。所解十一篇，通温公注为十卷，仿韩康伯注《系辞》合王弼为全书之例也。大抵《玄首》如《彖》，《赞》如《爻》，《测》如《象》，《文》如《文言》，《~》、《莹》、《怼贰《告》如《系辞》，《数》如《说卦》，《冲》如《序卦》，《错》如《杂卦》之类。其于《易》也，规规然拟之勤矣。《太玄历》者，亦翰所传，云温公手录，不着何人作。</p>
<p>△《申鉴》五卷</p>
<p>汉黄门侍郎颍川荀悦仲豫撰。献帝颇好文学，政在曹氏，恭己而已。悦志在献替，而谋无所用，乃作此书五篇奏之。其曰“教化之废，推中人而堕于小人之域；教化之行，引中人而纳于君子之涂”，古今名言也。</p>
<p>本传止载《政体》一篇，有曰“前鉴既明，后复申之”，故名。</p>
<p>△《中论》二卷</p>
<p>汉五官将文学北海徐干伟长撰。《唐志》六卷，今本二十篇，有序而无名氏。盖同时人所作。</p>
<p>△《孔丛子》七卷</p>
<p>孔氏子孙杂记其先世系言行之书也。《小尔雅》一篇，亦出于此。《中兴书目》称汉孔鲋撰，一名《盘盂》。案《孔光传》，夫子八世孙鲋，魏相顺之子，为陈涉博士，死陈下，则固不得为汉人。而其书纪鲋之没，第七卷号《连丛子》者，又记太常臧而下数世，迄于延光三年季彦之卒，则又安得以为鲋撰。案《儒林传》所载为博士者，又曰孔甲，颜注曰：“将名鲋，而字甲也。”今考此书称子鱼名鲋，陈人，或谓之子鲋，或称孔甲，然则颜监未尝见此书耶？《艺文志》有孔甲《盘盂》二十六篇，本注谓黄帝史，或曰夏帝孔甲，似皆非也。其书盖田?所学者，与孔鲋初不相涉也。《中兴书目》乃曰“一名《盘盂》”，不知何据？岂以《汉志》所谓孔甲，即陈王博士之孔甲邪？</p>
<p>△《帝范》一卷</p>
<p>唐太宗撰。凡十二篇，以赐高宗。</p>
<p>△《中说》十卷</p>
<p>隋河汾王通仲淹撰。《唐志》五卷，今本第十卷有《文中子》家世、《房魏论礼乐事》、《书关子明事》及《王氏家书杂录》。旧传以此为前后序，非也。</p>
<p>△《中说注》十卷</p>
<p>太常丞阮逸天隐撰。</p>
<p>△《中说注》十卷</p>
<p>正议大夫淄川龚鼎臣辅之撰。自甲至癸为十卷，而所谓前后序者，在十卷之外，亦颇有所删取。李格非跋云，龚自谓明道间得唐本于齐州李冠，比阮本改正二百余处。</p>
<p>△《潜虚》一卷</p>
<p>司马光撰。言万物皆祖于虚，《玄》以准《易》，《虚》以准《玄》。</p>
<p>△《潜虚发微论》一卷</p>
<p>监察御史张敦实撰。凡九篇。</p>
<p>△《周子通书》一卷、《太极图说》一卷</p>
<p>广东提刑舂陵周敦颐茂叔撰。</p>
<p>△《周子通书遗文遗事》一卷</p>
<p>侍讲朱熹集次。刊于南康。</p>
<p>△《帝学》八卷</p>
<p>侍讲成都范祖禹淳父元v中编集，上自三皇五帝，迄于本朝神宗。凡圣学事实皆具焉。</p>
<p>△《正蒙书》十卷</p>
<p>崇文校书长安张载子厚撰。凡十九篇。范育吕大临、苏\为前后序，皆其门人也。又有待制胡安国所传，编为一卷，末有《行状》一卷。</p>
<p>△《经学理窟》一卷</p>
<p>张载撰。</p>
<p>△《西铭集解》一卷</p>
<p>张载作《订顽》、《砭愚》二铭，后更曰《东》、《西铭》，其《西铭》即《订顽》也。大抵发明理一分殊之旨。有赵师侠者，集吕大临、胡安国、张九成、朱熹四家之说为一编，刻之兴化军。</p>
<p>△《通书西铭集解》三卷</p>
<p>户部侍郎新昌王梦龙庆翔所集。</p>
<p>△《河南师说》十卷</p>
<p>尚书颍川韩元吉无咎以《河南雅言》、《伊川杂说》及诸家语录，里为十卷，以尹和靖所编为卷首。不若遗书之详订也。</p>
<p>△《山东野录》七卷</p>
<p>殿中丞临淄贾同公M撰。本名罔，真宗御笔改之。盖祥符祀汾阴时，所放经明行修进士也。</p>
<p>△《程氏遗书》二十五卷、《附录》一卷、《外书》十三卷</p>
<p>朱熹集录二程门人李&lt;a页&gt;端亻自而下诸家所闻见问答之语，附录行状、哀词、祭文之属八篇。其《年谱》，朱公所撰述也。《外书》则又二十五篇之所遗者。</p>
<p>△《皇极经世书》十二卷</p>
<p>邵雍尧夫撰。其学出于李之才挺之，之才受之穆修伯长，修受之种放明逸，放受之陈抟。盖数学也，曰《元会运世》，《以元经会》，《以运经世》，自帝尧至于五代，天下离合，治乱兴废，得失邪正之迹，以天时而验人事，以阴阳刚柔穷声音律吕，以穷万物之数。末二卷论所以为书之意，穷日月星辰、飞走动植之数，以尽天地万物之理；述皇王帝霸之事，以明大中至正之道。书谓之《皇极经世》，篇谓之《观物》，凡六十二篇。其子伯温为之叙系，具载《先天》、《后天》、《变卦》、《反对》诸图，又为《易学辨惑》一篇，叙传授本末真伪。然世之能明其学者，盖鲜焉。</p>
<p>△《观物外篇》六卷</p>
<p>康节门人太常寺簿张子望记其言，虽十才一二，而足以发明成书。</p>
<p>△《观物内篇》二卷</p>
<p>康节之子右奉直大夫伯温撰。即《经世书》之第十一、十二卷也。张氏曰：“先生《观物》有《内》、《外篇》。《内篇》，先生所着之书也；《外篇》，门人所记先生之言也。《内篇》理深而数略，《外篇》数详而理显。学先天者，当自《外篇》始。”先生诗云：“若无杨子天人学，安有庄周《内》、《外篇》。”以此知《外篇》亦先生之文，门人盖编集之耳。又曰：“《皇极经世》者，康节之《易》，先天之嗣也。《观物篇》立言广大，措意精微如《系辞》，然稽之以理，既无不通，参之以数，亦无不合。”</p>
<p>△《近思录》十四卷</p>
<p>朱熹、吕祖谦取周、程之书关于大体而切于日用者六百十九条，取“切问近思”之义，以教后学。</p>
<p>△《元城语录》三卷</p>
<p>右朝散郎维扬马永卿大年撰。永卿初仕亳州永城主簿，从寓公刘安世器之学，记其所闻之语。</p>
<p>△《刘先生谈录》一卷</p>
<p>知秀州韩德全撰。，亿之曾孙，缅之孙。官二浙，道睢阳，往来必见刘元城，记其所谈二十一则。</p>
<p>△《道护录》一卷</p>
<p>胡德辉所录刘元城语，凡十九则。以上三书皆刻章贡，末又有邵伯温、吕本中所记数事附焉。</p>
<p>△《庭闱稿录》一卷</p>
<p>即杨迥所录，当政和八年，其父亡恙时也。</p>
<p>△《龟山别录》二卷</p>
<p>不知何人所录。</p>
<p>△《龟山语录》五卷</p>
<p>延平陈渊几叟、罗从彦仲素、建安胡大原伯逢所录杨时中立语及其子迥稿。《录》共四卷。末卷为《附录》、《墓志》、《遗事》，顺昌廖德明子晦所集也。</p>
<p>△《尹和靖语录》四卷</p>
<p>冯忠恕、祈宽居之、吕坚中崇实所录尹l彦明语。</p>
<p>△《胡氏传家录》五卷</p>
<p>曾几吉父、徐时动舜邻、杨训子中所记胡安国康侯问答之语，及其子宁和仲所录家庭之训。</p>
<p>△《无垢语录》十四卷、《言行编》、《遗文》共一卷</p>
<p>张九成子韶之甥于恕所编《心传录》，及其门人郎昱所记《日新录》。近时徐鹿卿德夫教授南安，复裒其言行，系以岁月，及遗文三十篇，附于末。</p>
<p>△《南轩语录》十二卷</p>
<p>蒋迈所记张蚓捶蛴铩</p>
<p>△《颜录》一卷</p>
<p>张蛉【传中凡言及颜子者，录为一编。</p>
<p>△《晦庵语录》四十六卷</p>
<p>着作佐郎陵阳李道传贯之，裒晦翁门人廖德明子晦而下三十二家，刻之九江。</p>
<p>△《晦庵续录》四十六卷</p>
<p>李太史之弟枢密性传成之，又得黄干直卿而下四十一家，及前录所无者并刻之，合贯之前录，益见该备矣。</p>
<p>△《节孝先生语》一卷</p>
<p>江瑞礼季恭所录山阳徐积仲车语。</p>
<p>△《童蒙训》一卷</p>
<p>中书舍人东莱吕本中居仁撰。</p>
<p>△《师友杂志》一卷、《杂说》一卷</p>
<p>吕本中撰。</p>
<p>△《胡子知言》一卷</p>
<p>五峰胡宏仁仲撰。文定公安国之季子，张南轩从之游。</p>
<p>△《忘筌书》二卷</p>
<p>浦城潘植子醇撰。多言《易》，亦涉异端，凡五十一篇。此书载《鸣道集》为九十二篇，附见者又十有三，而《馆阁书目》又称七十七篇，皆未详。</p>
<p>△《诸儒鸣道集》七十二卷</p>
<p>不知何人所集涑水、濂溪、明道、伊川、横渠、元城、上蔡、无垢以及江民表、刘子，潘子醇凡十一家，其去取不可晓。</p>
<p>△《兼山遗学》六卷</p>
<p>河南郭雍录其父忠孝之遗书。前二卷为《易蓍卦》，次为《九图》，又次《说春秋》，又次为《性说》三篇，末卷问答杂说。忠孝父子世系、出处本末，详见《易》类。</p>
<p>△《玉泉讲学》一卷</p>
<p>沙随程迥可久所记喻樗子才语。樗本末见《语孟》类。</p>
<p>△《周简惠圣传录》一卷</p>
<p>参政荆溪周葵义撰。自尧、舜至孔、孟圣传正统，为绝句诗二十章，而各着其说，自为一家，然无高论。</p>
<p>△《小学书》四卷</p>
<p>朱熹所集古圣格言、至论以教学者，皆成童幼志进学之序也。《内篇》曰《立教》、《明伦》、《敬身》、《稽古》，《外篇》曰《嘉言》、《善行》。</p>
<p>△《吕氏读书记》七卷</p>
<p>吕祖谦撰。乾道癸巳淳熙乙未家居日阅之书，随意手笔，或数字，或全篇。盖偶有所感发，或以备遗忘者。</p>
<p>△《阃范》十卷</p>
<p>吕祖谦撰。集经、史、子、传，发明人伦之道，见于父子、兄弟之间者为一篇。时教授严州，张南轩守郡，实为之序。</p>
<p>△《少仪外传》二卷</p>
<p>吕祖谦撰。杂取经传嘉言善行，切于立身应世者，皆博学切问之事也，而大要以谨厚为本。</p>
<p>△《辨志录》一卷</p>
<p>△《尊孟辨》七卷</p>
<p>建安余允文隐之撰。以司马公有《疑孟》及李遘泰伯《常语》、郑厚叔友《折衷》，皆有非孟之言，故辨之，为五卷。后二卷则王充《论衡刺孟》及东坡《论语说》中与《孟子》异者，亦辨焉。</p>
<p>△《先圣大训》六卷</p>
<p>龙图阁学士慈溪杨简敬仲撰。取《礼记》、《家语》、《左传》、《国语》而下诺害，凡称孔子之言，皆类为此编。然圣人之言，旨意未易识也。“丧欲速贫，死欲速朽”，自门弟子已不能知其有为而言，况于百氏所记，其间浅陋依托，可胜道哉！多闻阙疑，庶乎其弗畔也。</p>
<p>△《已易》一卷</p>
<p>杨简撰。</p>
<p>△《慈湖遗书》三卷</p>
<p>杨简撰。前二卷杂说：末一卷遗文。慈湖之学，专主乎心之精神，是谓圣一，语其诲人惟欲发明本心而有所觉。然其称学者之觉，亦颇轻于印可。盖其用功偏于上达，受人之欺而不疑。窃尝谓诚明一理，焉有诚而不明者乎？当淳熙中，象山陆九渊之学盛行于江西，朱侍讲不然之。朱公于前辈不肯张无垢，于同流不肯陆象山，为其本原未纯故也。象山之后，一传而慈湖，遂如此。甚矣，道之不明，贤知者过之也！</p>
<p>△《明伦集》十卷</p>
<p>高安涂近止撰。取经传言行之要，以孝为本，推而广之为十篇。涂有子登科，得初品官致仕。</p>
<p>△《心经法语》一卷</p>
<p>参政建安真德秀希元撰。集圣贤论心格言。</p>
<p>△《三先生谧议》一卷</p>
<p>嘉定中，魏了翁华父为潼川宪，奏请赐周、程谧。宝庆守李大谦集而刻之，并及诸郡祠堂记文。</p>
<p>△《言子》三卷</p>
<p>言偃，吴人，相传所居在常熟县。庆元间，邑宰孙应时季和始为立祠，求朱晦翁为记。近新昌王~伯晦复裒《论语》诸书所载问答为此书。邑中至今有言氏，亦买田教养之。</p>
</div>
  <div class="adBottom">
    <script src="../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='215878.html' class='pagedaohang'>【上一篇】<i>:道家类</i></a></span><span class="tomenu"><a href="zhizhaishulujieti.html" title="直斋书录解题" class="returnIndex">【回目录】</a>
</span><span class="toup1"><a href='215876.html' class='pagedaohang'>【下一篇】<i>：地理类</i></a></span></div>
  <div class="adBottom">
    <script src="../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../js/foot.js" type="text/javascript"></script>

</body>
</html>
