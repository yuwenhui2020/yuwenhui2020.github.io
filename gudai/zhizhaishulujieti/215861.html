<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>直斋书录解题_医书类</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/zhizhaishulujieti/215861.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../templets/default/css/p.css" />
<link rel="stylesheet" type="text/css" href="../../templets/default/css/book.css" />
<script src="../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/zhizhaishulujieti/215861.html");
</script>
</head>
<body>
<div id="topbar">
  <div id="logo"><a href="../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../book_sbkk8_default.html">首页</a></li>
     
      <li><a href='../gudai.html'>古典文学</a></li>
      <li><a href='../../gushihui/gushihui.html'>故事会</a></li>
      <li><a href='../../meirongyangsheng/meirongyangsheng.html'>美容养生</a></li>
      <li><a href='../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="215861.html#" class="bds_more" data-cmd="more">分享到：</a><a href="215861.html#" class="bds_weixin" data-cmd="weixin" title="分享到微信">微信</a><a href="215861.html#" class="bds_qzone" data-cmd="qzone" title="分享到QQ空间">QQ空间</a><a href="215861.html#" class="bds_tsina" data-cmd="tsina" title="分享到新浪微博">新浪微博</a><a href="215861.html#" class="bds_tqq" data-cmd="tqq" title="分享到腾讯微博">腾讯微博</a><a href="215861.html#" class="bds_tqf" data-cmd="tqf" title="分享到腾讯朋友">腾讯朋友</a><a href="215861.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../book_sbkk8_default.html'>主页</a> > <a href='../gudai.html'>古代文学</a> > <a href='zhizhaishulujieti.html'>直斋书录解题</a> > </div>
<div class="ad960"><script src="../../js/ad960sougou.js" type="text/javascript"></script></div>
<div id="maincontent">
  <h1 class="articleH1">医书类</h1>
  <div id="content"><span id="ad328_r">
    <script src="../../js/article.js" type="text/javascript"></script>
    </span><p>○医书类</p>
<p>△《黄帝内经素问》二十四卷</p>
<p>黄帝与歧伯问答。《三坟》之书无传，尚矣，此固出于后世依，要是医书之祖也。唐太仆令王f注，自号启元予。案：《汉志》但有《黄帝内》、《外经》，至《隋志》乃有《素问》之名，又有全元起《素问注》八卷。嘉v中光禄卿林亿、国子博士高保衡承诏校定、补注，亦颇采元起之说附见其中，其为篇八十有一。王f者，宝应中人也。</p>
<p>△《难经》二卷</p>
<p>渤海秦越人撰，济阳丁德用补注。《汉志》亦但有《扁鹊内》、《外经》而已。《隋志》始有《难经》，《唐志》遂题云秦越人，皆不可考。德用者，乃嘉v中人也。序言太医令吕广重编此经，而杨元操复为之注，览者难明，故为补之，且间为之图。八十一难，分为十三篇，而首篇为《诊候》，最详，凡二十四难。盖脉学自扁鹊始也。“难”当作去声读。</p>
<p>△《脉诀机要》三卷</p>
<p>晋太医令高平王叔和撰。通真子注并序，不着名氏，熙宁以后人也。</p>
<p>△《脉要新括》一卷</p>
<p>通真子撰。以叔和《脉诀》有Yt鄙俗处，疑非叔和作，以其不类故也。乃作歌百篇，案经为注。又自言尝为《伤寒括要》六十篇，其书未之见。</p>
<p>△《伤寒论》十卷</p>
<p>汉长沙太守南阳张机仲景撰。建安中人。其文辞简古奥雅。又名《伤寒卒病论》。凡一百一十二方。古今治伤寒者，未有能出其外也。</p>
<p>△《金匮要略》三卷</p>
<p>张仲景撰，王叔和集，林亿等校正。此书王洙于馆阁蠹简中得之，曰《金匮玉函要略方》。上卷论伤寒，中论杂病，下载其方，并疗妇人，乃录而传之。今书以逐方次于证侯之下，以便检用。所论伤寒，文多节略，故但取《杂病》以下，止《服食禁忌》二十五篇二百六十二方，而仍其旧名。</p>
<p>△《中藏经》一卷</p>
<p>汉谯郡华陀元化撰。其序称应灵洞主少室山邓处中，自言为华先生外孙，莫可考也。</p>
<p>△《巢氏病源论》五十卷</p>
<p>隋太医博士巢元方等撰。大业六年也。惟论病证，不载方药。今案《千金方》诸论，多本此书，业医者可以参考。</p>
<p>△《圣济经》十卷</p>
<p>政和御制。辟b学生昭武吴A注。</p>
<p>△《医门玉髓》一卷</p>
<p>不知作者。皆为歌诀。论五脏六腑相传之理。</p>
<p>△《医经正本书》一卷</p>
<p>知进贸县沙随程迥可久撰。专论伤寒无传染，以救薄俗骨肉相弃绝之敝。</p>
<p>△《医说》十卷</p>
<p>新安张杲季明撰。</p>
<p>△《食治通说》一卷</p>
<p>东虢娄居中撰。临安药肆“金药臼”者，有子登第，以恩得初品官。赵忠定丞相跋其后。书凡六篇。大要以为食治则身治，此上工医未病之一术也。</p>
<p>△《治病须知》一卷</p>
<p>不知名氏。事论外证，以用药之次第为不能脉者设也。</p>
<p>△《五运指掌赋图》一卷</p>
<p>叶d撰。</p>
<p>△《大观本草》三十一卷</p>
<p>唐慎微撰。不知何人。仁和县尉艾晟作序，名曰《经史证类本草》。案：《本草》之名，始见《汉书平帝纪》、《楼护传》。旧经止一卷，药三百六十五种。陶隐居增《名医别录》，亦三百六十五种，因注释为七卷。唐显庆又增一百十四种，广为二十卷，谓之《唐本草》。开宝中又益一百三十三种。蜀孟昶又尝增益，谓之《蜀本草》。及嘉v中掌禹锡、林亿等重加校正，更为补注，以朱墨书为之别，凡新旧药一千八十二种，盖亦备矣。今慎微颇复有所增益，而以墨盖其名物之上，然亦殊不多也。</p>
<p>△《本草衍义》十卷</p>
<p>通直郎寇宗]撰。援引辨证，颇可观采。</p>
<p>△《绍兴校定本草》二十二卷</p>
<p>医官王继先等奉诏撰。绍兴二十九年上之，刻板修内司。每药为数语辨说，浅俚无高论。</p>
<p>△《本草节要》三卷、《明堂针灸经》二卷、《膏肓灸法》二卷</p>
<p>清源庄绰季裕集。</p>
<p>△《肘后百一方》三卷</p>
<p>晋葛洪撰。梁陶隐居增补。本名《肘后救卒方》，率多易得之药，凡八十六首，陶并七首，加二十二首，共为一百一首。取佛书“人有四大，一大辄有一百一病”之义名之。</p>
<p>△《千金方》三十卷</p>
<p>唐处士京兆孙思邈撰。自为之序，名曰《千金备急要方》。以为人命至重，有贵千金，一方济之，德逾于此。其前类例数十条，林亿等新纂。</p>
<p>△《千金翼方》三十卷</p>
<p>孙思邈撰《千余方》既成，恐其或遗也，又为此以翼之。亦自为序。其末兼及禁术。用之亦多验。</p>
<p>△《外台秘要方》四十卷</p>
<p>唐邺郡太守王焘撰。自为序，天宝十一载也。其书博采诸家方论，如《肘后》、《千金》，世尚多有之；至于《小品》，深师崔氏、许仁则、张文仲之类，今无传者，犹间见于此书。大凡医书之行于世，皆仁庙朝所校定也。按《会要》：嘉v二年，置校正医书局于编修院，以直集贤院掌禹锡、林亿校理，张洞校勘，苏颂等并为校正、后又命孙奇、高保衡、孙兆同校正。每一书毕，即奏上，亿等皆为之序，下国子监板行。并补注《本草》、修《图经》，《千金翼方》、《金匮要略》、《伤寒论》，悉从摹印。天下皆知学古方书。呜呼！圣朝仁民之意溥矣。</p>
<p>△《太平圣惠方》一百卷</p>
<p>太平兴国七年，诏医官使尚药奉御王怀隐等编集。御制序文。淳化三年书成。</p>
<p>△《王氏博济方》三卷</p>
<p>太原王衮撰。庆历七年序。</p>
<p>△《药准》一卷</p>
<p>潞公文彦博宽夫撰。所集方才四十首。以为依《本草》而用药则有准，故以此四十方为处方用药之准也。</p>
<p>△《孙氏传家秘宝方》三卷</p>
<p>尚药奉御太医令孙用和集。其子殿中丞兆，父子皆以医名，自昭陵时迄于熙丰，无能出其右者。元丰八年，兆弟宰为河东漕，属吕惠卿帅并，从宰得其书，序而刻之。兆自言为思邈之后。晁氏《读书志》作《孙尚秘宝方》，凡十卷。</p>
<p>△《灵苑方》二十卷</p>
<p>沈括存中撰。</p>
<p>△《苏沈良方》十卷</p>
<p>苏者东坡，沈即存中也。不知何人所录。其间“辨鸡舌香”一段，言《灵苑》所辨，犹有未尽者。《馆阁书目》别有《沈氏良方》十卷、《苏沈良方》十五卷，而无《灵苑方》。</p>
<p>△《正俗方》一卷</p>
<p>知虔州长乐刘彝执中撰。以虔俗信巫，无医药，集此方以教之。</p>
<p>△《奉亲养老书》一卷</p>
<p>泰州兴化令陈直撰。元丰中人。</p>
<p>△《养生必用书》三卷</p>
<p>灵泉山初虞世和甫撰。绍圣丁丑序。</p>
<p>△《尊生要诀》二卷</p>
<p>即初虞世《四时常用要方》。有卢山陈淮者，复附益焉。</p>
<p>△《宠氏家藏秘宝方》五卷</p>
<p>蕲水庞安时安常撰。安时以医名世，所着书传于世者，惟《伤寒论》而已。此书南城吴炎晦父录以见遗。</p>
<p>△《伤寒微旨论》二卷</p>
<p>不着作者。序言元v丙寅，必当时名医也。其书颇有发明。</p>
<p>△《钱氏小儿药证真诀》三卷</p>
<p>太医丞东平钱乙仲阳撰。宣教郎大梁阎季忠集。上卷言证，中卷叙尝所治病，下卷为方。季忠亦颇附以己说，且以刘斯立所作仲阳传附于末，宣和元年也。</p>
<p>△《小儿班疹论》一卷</p>
<p>东平董汲及之撰。钱乙元v癸酉题其末。</p>
<p>△《脚气治法》一卷</p>
<p>董汲撰。</p>
<p>△《指迷方》三卷</p>
<p>考城王贶子亨撰。吴丞相敏为之序。贶为南京名医宋毅叔之婿。宣和中以医得幸，至朝请大夫。</p>
<p>△《伤寒救俗方》一卷</p>
<p>宁海罗适正之尉桐城，民俗惑巫，不信药。虽以药施人，多愈，遂以方书召医参校刻石，以救迷俗。绍兴中有王世臣彦辅者，序之以传。</p>
<p>△《南阳活人书》十八卷</p>
<p>朝奉郎直秘阁吴兴朱肱翼中撰。以张仲景《伤寒方论》，各以类聚，为之问答。本号《无求子伤寒百问方》，有武夷张藏作序，易此名。仲景，南阳人，而“活人”者，本华陀语也。肱，秘丞临之子，中书舍人服之弟，亦登进士科。</p>
<p>△《九a卫生方》三卷</p>
<p>宣和宗室忠州防御使士纡撰。</p>
<p>△《治风方》一卷</p>
<p>张耒文潜所传。凡三十二方。</p>
<p>△《小儿医方妙选》三卷</p>
<p>成安大夫惠州团练使张涣撰。凡四百二十方。涣五世为小儿医，未尝改科。靖康元年自为之序。</p>
<p>△《鸡峰备急方》一卷</p>
<p>太医局教授张锐撰。绍兴三年为序。太抵皆单方也。</p>
<p>△《产育保庆集》一卷</p>
<p>濮阳李师圣得《产论》二十一篇，有其说而无其书。医学教授郭稽中以方附论诸之末，遂为全书。近时括苍陈言尝评其得失于《三因方》，婺医杜者又附益之，颇为详备。</p>
<p>△《本事方》十卷</p>
<p>维扬许叔微知可撰。绍兴三年进士第六人。以药饵阴功见于梦寐，事载《夷坚志》晚岁，取平生已试验之方，并记其事实，以为此书，取“《本事诗诃》”之例以名之。</p>
<p>△《伤寒歌》三卷</p>
<p>许叔微撰。凡百篇，皆本仲景法。又有《治法》八十一篇，及《仲景脉法三十六图》，《翼伤寒论》二卷，《辨类》五卷，皆未见。</p>
<p>△《指南方》二卷</p>
<p>蜀人史堪载之撰。凡三十一门，各有论。</p>
<p>△《杨氏方》二十卷</p>
<p>枢密杨子靖以家藏方一千一百十有一首刻之当涂，世多用之。</p>
<p>△《本草单方》三十五卷</p>
<p>工部侍郎宛丘王俣硕父撰，取《本草》诸药条下所载单方，以门类编之，凡四千二百有六方。</p>
<p>△《何氏方》二卷</p>
<p>太常博士括苍何德扬撰。</p>
<p>△《洪氏方》一卷</p>
<p>鄱阳洪氏。</p>
<p>△《莫氏方》一卷</p>
<p>刑部郎中吴兴莫伯虚致道刻《博济方》于永嘉，而以其家藏《经验方》附于后。</p>
<p>△《备急总效方》四十卷</p>
<p>知平江府溧阳李朝正撰。大抵皆单方也。</p>
<p>△《是斋百一选方》三十卷</p>
<p>山阴王G孟玉撰。“百一”者，言其选之精也。</p>
<p>△《三因极一方》六卷</p>
<p>括苍陈言无择撰。“三因”者，内因、外因、不内外因。其说出《金匮要略》。其所述方论，往往皆古书也。</p>
<p>△《小儿保生方》三卷</p>
<p>左司郎姑孰李柽与几撰。</p>
<p>△《伤寒要旨》二卷</p>
<p>李柽撰。列方于前而类证于后，皆不外仲景。</p>
<p>△《汉东王氏小儿方》三卷</p>
<p>不着名。</p>
<p>△《幼幼新书》五十卷</p>
<p>直龙图阁知潭州刘P方明撰。集刊未毕而死，除q寿卿以漕蹑郡，趣成之。</p>
<p>△《大衍方》十二卷</p>
<p>朝散大夫孙绍远稽仲撰。凡药当豫备者四十九种，故名“大衍”。所在易得者不与焉。诸方附于后。</p>
<p>△《海上方》一卷</p>
<p>不着名氏。括苍刻木。《馆阁书目》有此方，云乾道中知处州钱竽编。</p>
<p>△《集效方》一卷</p>
<p>南康守李观民集。</p>
<p>△《胎产经验方》一卷</p>
<p>陆子正撰集。</p>
<p>△《叶氏方》三卷</p>
<p>太社令延平叶大廉撰。</p>
<p>△《胡氏方》一卷</p>
<p>不着名。</p>
<p>△《传信适用方》二卷</p>
<p>称拙庵吴彦夔。淳熙庚子。</p>
<p>△《陈氏手集方》一卷</p>
<p>建安陈\。</p>
<p>△《选奇方》十卷、《后集》十卷</p>
<p>青田余纲尧举撰。</p>
<p>△《伤寒泻痢要方》一卷</p>
<p>直龙图阁长乐陈孔硕肤仲撰。</p>
<p>△《汤氏婴孩妙诀》二卷</p>
<p>东阳汤衡撰。衡之祖民望，精小儿医。有子曰麟，登科。衡，麟之子，尤邃祖业，为此书九十九篇。</p>
<p>△《太平惠民和剂局方》六卷</p>
<p>库部郎中陈师文等校正。凡二十一门、二百九十七方，其后时有增补。</p>
<p>△《诸家名方》二卷</p>
<p>福建提举司所刊市肆常货而局方所未收者。</p>
<p>△《易简方》一卷</p>
<p>永嘉王硕德肤撰。增损方三十首，■〈口父〉咀药三十品，市肆常货圆子药十种，以为仓卒应用之备。其书盛行于世。</p>
<p>△《四时治要方》一卷</p>
<p>永嘉屠鹏时举撰。专为时疾疟痢、吐泻、伤寒之类，杂病不与焉。</p>
<p>△《治奇疾方》一卷</p>
<p>夏子益撰。凡三十八道，皆奇形怪证，世间所未见者。</p>
<p>△《伤寒证类要略》二卷、《玉鉴新书》二卷</p>
<p>汴人平尧卿撰。专为伤寒而作。皆仲景之旧也，亦别未有发明。</p>
<p>△《疮疹证治》一卷</p>
<p>金华谢天锡撰。</p>
<p>△《产宝诸方》一卷</p>
<p>不着名氏。集诸家方，而以《十二月产圆》冠之。</p>
<p>△《纂要备急诸方》一卷</p>
<p>不知何人集。皆仓卒危急所须乐及杂术也。</p>
<p>△《摘要方》一卷</p>
<p>《伤寒十劝》及《危证十病》，末载《托里十补散方》。</p>
<p>△《刘涓子神仙遗论》十卷</p>
<p>东蜀刺史李E录。按《中兴书目》引《崇文总目》云宋龚庆宣撰。刘涓子者，晋末人，于丹阳县得《鬼遗方》一卷，皆治痈疽之法，庆宣得而次第之。今按：《唐志》有龚庆宣《刘涓子男方》十卷，未知即此书否？卷或一板，或止数行。名为十卷，实不多也。</p>
<p>△《卫济宝书》一卷</p>
<p>称东轩居士，不着名氏。治痈疽方也。</p>
<p>△《外科保安方》三卷</p>
<p>知兴化军亳社张允蹈家藏方。龚参政茂良、刘太史夙为之序、跋。</p>
<p>△《五发方论》一卷</p>
<p>不知名氏。亦吴晦父所录。</p>
<p>△《李氏集验背疽方》一卷</p>
<p>泉江李迅嗣立撰。凡五十二条，其论议详尽曲当。 </p>
</div>
  <div class="adBottom">
    <script src="../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='215862.html' class='pagedaohang'>【上一篇】<i>:音乐类</i></a></span><span class="tomenu"><a href="zhizhaishulujieti.html" title="直斋书录解题" class="returnIndex">【回目录】</a>
</span><span class="toup1"><a href='215860.html' class='pagedaohang'>【下一篇】<i>：形法类</i></a></span></div>
  <div class="adBottom">
    <script src="../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../js/foot.js" type="text/javascript"></script>

</body>
</html>
