<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>直斋书录解题_道家类</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/zhizhaishulujieti/215876.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../templets/default/css/p.css" />
<link rel="stylesheet" type="text/css" href="../../templets/default/css/book.css" />
<script src="../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/zhizhaishulujieti/215876.html");
</script>
</head>
<body>
<div id="topbar">
  <div id="logo"><a href="../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../book_sbkk8_default.html">首页</a></li>
     
      <li><a href='../gudai.html'>古典文学</a></li>
      <li><a href='../../gushihui/gushihui.html'>故事会</a></li>
      <li><a href='../../meirongyangsheng/meirongyangsheng.html'>美容养生</a></li>
      <li><a href='../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="215876.html#" class="bds_more" data-cmd="more">分享到：</a><a href="215876.html#" class="bds_weixin" data-cmd="weixin" title="分享到微信">微信</a><a href="215876.html#" class="bds_qzone" data-cmd="qzone" title="分享到QQ空间">QQ空间</a><a href="215876.html#" class="bds_tsina" data-cmd="tsina" title="分享到新浪微博">新浪微博</a><a href="215876.html#" class="bds_tqq" data-cmd="tqq" title="分享到腾讯微博">腾讯微博</a><a href="215876.html#" class="bds_tqf" data-cmd="tqf" title="分享到腾讯朋友">腾讯朋友</a><a href="215876.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../book_sbkk8_default.html'>主页</a> > <a href='../gudai.html'>古代文学</a> > <a href='zhizhaishulujieti.html'>直斋书录解题</a> > </div>
<div class="ad960"><script src="../../js/ad960sougou.js" type="text/javascript"></script></div>
<div id="maincontent">
  <h1 class="articleH1">道家类</h1>
  <div id="content"><span id="ad328_r">
    <script src="../../js/article.js" type="text/javascript"></script>
    </span><p>○道家类</p>
<p>△《老子道德经》二卷</p>
<p>周柱下史李耳伯阳撰。昔人言谧曰“聃”，故世称老聃。然“聃”之为训，耳漫无轮也，似不得为谥。</p>
<p>△《御注老子》二卷</p>
<p>徽宗皇帝御制。</p>
<p>△《老子注》二卷</p>
<p>魏王弼撰。魏、晋之世，玄学盛行，弼之谈玄，冠于流辈，故其注《易》，亦多玄义。晁说之以道曰：“弼本深于《老子》，而《易》则未也。其于《易》多假诸《老子》之旨，而《老子》无资于《易》，其有余不足之迹可见矣。”世所行《老子》，分《道德经》为上、下卷。此本《道德经》且无章目，当是古本。</p>
<p>△《老子道德论述要》二卷</p>
<p>司马光撰。太史公曰老子着书言道德之意。后人以其篇首之文名。上篇曰《道》，下篇曰《德》。夫道德连体，不可偏举，合从本名。温公之说如此。其不曰“经”而曰“论”，亦公新意也。</p>
<p>△《老子新解》二卷</p>
<p>苏辙撰。东坡跋曰：“使战国有此书，则无商鞅、韩非；使汉初有此书，则孔老为一；使晋、宋间有此书，则佛老不为二。”</p>
<p>△《老子解》二卷</p>
<p>叶梦得撰。其说曰：“孔子称窃比于我老彭，孟子辟杨、墨，而不及老氏。老氏之书，孔、孟所不废也。”所解生之徒十有三，死之徒十有三，以为四肢九窍，本《韩非子解老》之说。</p>
<p>△《易老通言》十卷</p>
<p>程大昌撰。其序言名为训《老》，而实该《六经》，故曰《易老通言》，《易》在而《六经》皆在矣。盖以《易》为《六经》之首也。</p>
<p>△《列子》八卷</p>
<p>郑人列御寇撰。穆公时人。</p>
<p>△《列子注》八卷</p>
<p>晋光禄勋张湛处度撰。</p>
<p>△《列子释文》二卷</p>
<p>唐当涂县丞殷敬顺撰。</p>
<p>△《庄子》十卷</p>
<p>蒙漆园吏宋人庄周撰。案《史记》与齐宣、梁惠同时，则亦当与孟子相先后矣。</p>
<p>△《庄子注》十卷</p>
<p>晋太傅主簿河南郭象子玄撰。案本传，向秀解义未竟而卒，颇有别本迁流，象窃以为己注，乃自注《秋水》、《至乐》二篇，又易《马蹄》一篇，其余点定文句而已。其后秀义别出，故今有向、郭二《庄》，其义一也。然向义今不传，但时见陆氏《释文》。</p>
<p>△《庄子音义》三卷</p>
<p>唐陆德明撰。即《经典释文》二十六至二十八卷。</p>
<p>△《庄子疏》三十卷</p>
<p>唐道士西华法师陕郡成玄英子实撰。玄英隐东海，贞观五年召至京师，永徽中流郁州，不知坐何事。《唐艺文志》云。</p>
<p>△《鬻子》一卷</p>
<p>鬻熊为周文王师，封于楚，为始祖。《汉志》云尔。书凡二十二篇，今书十五篇。陆佃农师所校。</p>
<p>△《鬻子注》一卷</p>
<p>唐郑县尉逢行撰。止十四篇，盖中间以二章合而为一，故视陆本又少一篇。此书甲乙篇次。皆不可晓，二本前后亦不同。姑两存之。</p>
<p>△《关尹子》九卷</p>
<p>周关令尹喜，盖与老子同时，启老子着书言道德者。案《汉志》有《关尹子》九篇，而《隋》、《唐》及《国史志》皆不着录，意其书亡久矣。徐藏子礼得之于永嘉孙定，首载刘向校定序，篇末有葛洪后序。未知孙定从何传授，殆皆依托也。序亦不类向文。</p>
<p>△《亢仓子》三卷</p>
<p>何粲注。首篇所载与《庄子・庚桑楚》同。“亢仓”者，“庚桑”声之变也，其余篇亦皆依托。唐柳子厚辨其非刘向，班固所录，是矣。今《唐志》有王士元《亢仓子》二卷，注云天宝元年，诏号《庄子》为《南华真经》、《列子冲虚》、《文子》《通玄》、《亢仓子洞灵真经》。然《亢仓子》求之不获，襄阳处士王士元谓《庄子》作《庚桑子》、太史公《列子》作《亢仓子》，其实一也。乃取诸子文义类者补其亡。然则今之《亢仓》，士元为之也。宗元唐人，岂偶不之知耶？</p>
<p>△《文子》十二卷</p>
<p>题默希子注。案《汉志》有《文子》九篇。老子弟子，与孔子同时，而称周平王问，似依托者也。又案《史记货殖传》徐广注：“计然，范蠡师，名。”裴S曰：“计然，葵邱濮上人，姓辛氏，字文子。”默希子引以为据。然自班固时已疑其依托，况又未必当时本书乎？至以文子为计然之字，尤不可考信。柳子厚亦辨其为驳书，而亦颇有取焉。默希子不着名氏，晁公武曰唐徐灵府自号也。</p>
<p>△《i冠子》三卷</p>
<p>陆佃解。案《汉志》，i冠子，楚人，居深山，以i为冠。今书十九篇，韩吏部称十有六篇，故陆谓非其全也。韩公颇道其书，至柳柳州则曰尽鄙浅言也，好事者伪为其书，反用《f赋》以文饰之。其好恶不同如此。自今考之，柳说为长。</p>
<p>△《抱朴子》二十卷</p>
<p>晋句漏令丹阳葛洪稚川撰。洪所着书，《内篇》言神仙黄白变化之事，《外篇》驳难通释。此二十卷者，《内篇》也。《馆阁书目》有《外篇》五十卷。</p>
<p>△《坐忘论》一卷</p>
<p>唐逸人河内司马承祯子微撰。言坐忘安心之法凡七条，并《枢翼》一篇，以为修道阶次。其论与释氏相出入。</p>
<p>△《天隐子》一卷</p>
<p>司马子微作序，言不知其何许人，着书八篇，修炼形气，养和心灵，长生久视，无出此书。今观其言，殆与《坐忘论》相表里。岂“天隐”云者，托之别号欤？</p>
<p>△《玄真子外篇》三卷</p>
<p>唐隐士金华张志和撰。《唐志玄真子》十二卷，今才三卷，非全书也。既曰《外篇》，则必有《内篇》矣。志和事迹，详见余所集碑传。</p>
<p>△《无能子》三卷</p>
<p>不着名氏。《唐志》云光启中隐民间，盖其自序云尔。</p>
<p>△《庄子义》十卷</p>
<p>参政清源吕惠卿吉父撰。元丰七年，先表进《内篇》，其余盖续成之。</p>
<p>△《庄子十论》一卷</p>
<p>题李士表撰。未详何人。 </p>
</div>
  <div class="adBottom">
    <script src="../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='215877.html' class='pagedaohang'>【上一篇】<i>:法家类</i></a></span><span class="tomenu"><a href="zhizhaishulujieti.html" title="直斋书录解题" class="returnIndex">【回目录】</a>
</span><span class="toup1"><a href='215875.html' class='pagedaohang'>【下一篇】<i>：儒家类</i></a></span></div>
  <div class="adBottom">
    <script src="../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../js/foot.js" type="text/javascript"></script>

</body>
</html>
