<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>直斋书录解题_地理类</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/zhizhaishulujieti/215878.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../templets/default/css/p.css" />
<link rel="stylesheet" type="text/css" href="../../templets/default/css/book.css" />
<script src="../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/zhizhaishulujieti/215878.html");
</script>
</head>
<body>
<div id="topbar">
  <div id="logo"><a href="../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../book_sbkk8_default.html">首页</a></li>
     
      <li><a href='../gudai.html'>古典文学</a></li>
      <li><a href='../../gushihui/gushihui.html'>故事会</a></li>
      <li><a href='../../meirongyangsheng/meirongyangsheng.html'>美容养生</a></li>
      <li><a href='../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="215878.html#" class="bds_more" data-cmd="more">分享到：</a><a href="215878.html#" class="bds_weixin" data-cmd="weixin" title="分享到微信">微信</a><a href="215878.html#" class="bds_qzone" data-cmd="qzone" title="分享到QQ空间">QQ空间</a><a href="215878.html#" class="bds_tsina" data-cmd="tsina" title="分享到新浪微博">新浪微博</a><a href="215878.html#" class="bds_tqq" data-cmd="tqq" title="分享到腾讯微博">腾讯微博</a><a href="215878.html#" class="bds_tqf" data-cmd="tqf" title="分享到腾讯朋友">腾讯朋友</a><a href="215878.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../book_sbkk8_default.html'>主页</a> > <a href='../gudai.html'>古代文学</a> > <a href='zhizhaishulujieti.html'>直斋书录解题</a> > </div>
<div class="ad960"><script src="../../js/ad960sougou.js" type="text/javascript"></script></div>
<div id="maincontent">
  <h1 class="articleH1">地理类</h1>
  <div id="content"><span id="ad328_r">
    <script src="../../js/article.js" type="text/javascript"></script>
    </span><p>○地理类</p>
<p>△《山海经》十八卷</p>
<p>汉侍中奉车都尉臣秀所校秘书。秀，即刘歆也。晋郭璞注。案《唐志》二十三卷，《音》二卷。今本锡山尤袤延之校定。世传禹、益所作，其事见《吴越春秋》，曰：“禹东巡，登南岳，得金简玉字，通水之理，遂行四渎，与益共谋，所至使益疏而记之，名《山海经》。”此其为说，恢诞不典。司马迁曰：“言九州山川，《尚书》近之矣。至《禹本纪》、《山海经》所书怪物，余不敢言之也。”可谓名言，孰曰多爱乎！故尤跋明其为非禹、伯翳所作，而以为先秦古书无疑。然莫能名其为何人也。洪庆善补注《楚辞》，引《山海经》、《淮南子》以释《天问》。而朱晦翁则曰：“古今说《天问》者，皆本此二书，今以文意考之，疑此二书本皆缘解《天问》而作。”可以破千载之惑。古今相传既久，姑以冠地理书之录。</p>
<p>△《水经》三卷、《水经注》四十卷</p>
<p>桑钦撰。后魏御史中尉范阳郦道元善长注。桑钦，不知何人。《邯郸书目》以为汉人。晁公武曰成帝时人，当有所据。案《唐志》注或云郭璞撰。又杜氏《通典》案，《水经》，晋郭璞注，二卷。后魏郦道元注，四十卷。皆不详所撰者名氏，亦不知何代之书。佑谓二子博赡，解释固应精当。然其《经》云，济水过寿张，则前汉寿良县，光武更名；又东北过临济，则前汉狄县，安帝更名；又云菏水过湖陆，则前汉湖陵县，章帝更名；又云汾水过河东郡永安，则前汉彘县，顺帝更名，故知顺帝以后纂序也。详《水经》所作，殊为诡诞，全无凭据。案《后汉郡国志》济水，王莽末，因旱渠塞，不复截河南过，统顺帝时所撰，都不详悉，其余可知。景纯注解，又甚疏略，亦为迂怪，以其僻书，人多不睹，谓其审正未之精也。</p>
<p>△《唐十道图》一卷</p>
<p>唐宰相赵郡李吉甫宏宪撰。首载州县总数、文武官员数、俸料。《唐志》云十卷，今不分卷。</p>
<p>△《元和郡县志》四十卷</p>
<p>李吉甫撰。自京兆至陇右，凡四十七镇。篇首有图，今不存。</p>
<p>△《唐十道四蕃志》十卷</p>
<p>唐太府少卿梁载言撰。其书广记备言颇可观。载言不见于史，又有《具员故事》，题“凤阁舍人”，及《梁四公记》，亦云载言所录。</p>
<p>△《太平寰宇记》二百卷</p>
<p>太常博士直史馆宜黄乐史子正撰。起自河南，周于海外。当太宗朝上之。</p>
<p>△《元丰九域志》十卷</p>
<p>知制诰丹阳王存正仲、集贤校理南丰曾肇子开、官制所检讨邯郸李德刍等删定，总二十三路、四京、十府、二百四十二州、三十七军、四监、一千一百三十五县。</p>
<p>△《舆地广记》三十八卷</p>
<p>庐陵欧阳胱。政和中作，其前三卷以今之郡县系于前代郡国之下。其序曰：“以今州县求于汉，则为郡；以汉郡县求于三代，则为州。三代之九州，散而为汉之六十余郡，又分而为今之三百余州，虽或离或合不可讨究，而吾胸中则已了然矣。”汉郡国一百三，今云六十余郡，不可晓也。胛文忠族孙，行名皆连“心”字。</p>
<p>△《地理指掌图》一卷</p>
<p>蜀人税安礼撰。元符中欲上之朝，未及而卒。书肆所刊，皆不着名氏，亦颇阙不备。此蜀本有涪右任V序，言之颇详。</p>
<p>△《历代疆域志》十卷</p>
<p>临川布衣吴首。</p>
<p>△《舆地纪胜》二百卷</p>
<p>知江宁县金华王象之撰。盖以诸郡图经，节其要略，而山川景物、碑刻诗咏初无所遗，行在宫阙、官寺实冠其首，关河版图之未复者，犹不与焉。眉山李说斋季允为之序。</p>
<p>△《舆地图》十六卷</p>
<p>王象之撰。《纪胜》逐州为卷，《图》逐路为卷，其搜求亦勤矣。至西蜀诸郡尤详。其兄观之漕夔门时所得也。</p>
<p>△《皇朝方域志》二百卷</p>
<p>东阳布衣王希先撰。凡前代谓之《谱》，十六《谱》为八十卷；本朝谓之《志》，为一百二十卷。《谱》叙当时事实，而注以今之郡县；《志》述今日疆理，而系于古之州国。古今参考，《谱》、《志》互见，地理学之详明者，无以过此矣。嘉熙二年上于朝，得永免文解。其父，本建宁人，己未进士，试词科不中，颇该洽。希先述其遗稿，以成此书。</p>
<p>△《东京记》三卷</p>
<p>龙图阁直学士宋敏求次道撰。上卷为宫城，周五里，唐时宣武节度使治所，建隆三年广城之北隅，用洛阳宫殿之制修之；中卷为旧城，周二十一里一百五十步，唐汴州城也，号“阙城”，亦曰“里城”；下卷为新城，周四十八里二百三十三步，周世宗所筑罗城也，号曰“国城”，又曰“外城”。三城之内宫殿、官府、坊巷、第宅、寺观、营房次第记之。</p>
<p>△《河南志》二十卷</p>
<p>宋敏求撰。司马温公序之，时元丰六年，次道殁矣。</p>
<p>△《长安志》二十卷</p>
<p>宋敏求撰。赵彦若元考为之序。二书凡例微不同，然汉、唐旧都遗事详矣。△《关中记》一卷晋葛洪稚川撰。所载殊简略。</p>
<p>△《三辅黄图》二卷</p>
<p>不着名氏。案《唐志》一卷，今分上下卷。载秦、汉间宫室、苑囿甚详，多引用应劭《汉书解》，而如淳、颜师古复引此书为据，意汉、魏间人所作。然《中兴书目》以为《崇文总目》及《国史志》不载，疑非本书也。程氏《雍录》辨之尤悉。</p>
<p>△《长安图记》一卷</p>
<p>丞相汲公吕大防知永兴军，以为正长安故图，着其说于上。今信安郡有此图，而别录其说为一编。</p>
<p>△《雍录》十卷</p>
<p>吏部尚书新安程大昌泰之撰。周、秦、汉、隋、唐五代皆都雍，故以名。录《前史》及《黄图》、《宋志》异同，往往辨订。其辨《黄图》有唐县名，且晋灼所引《黄图》皆今书所无，盖唐人续成之，非见汉事者。</p>
<p>△《洛阳伽蓝记》五卷</p>
<p>后魏抚军司马杨f之撰。专记洛阳城内外寺院。尔朱之乱，城郭邱墟，追述斯记。</p>
<p>△《洛阳名园记》一卷</p>
<p>礼部员外郎济南李格非文叔撰。记开国以来卿公家园囿之盛，其末言天下治乱之候，在洛阳之盛衰；洛阳盛衰之候，在名园之兴废，使人感慨。格非以不肯与编元v章奏，入党籍。《国史文苑》有传。世所谓易安居士清照者，其女也。格非苦心为文，而集不传，馆中亦无有，惟锡山尤氏有之。《文鉴》仅存此跋，盖亦未尝见其全集也。</p>
<p>△《邺中记》一卷</p>
<p>不着名氏。记自魏而下，及僭伪都邺者六家宫殿事迹。案《唐志》有《邺都故事》二卷，肃、代时马温所作。今书多引之。</p>
<p>△《晋阳事迹杂记》十卷</p>
<p>唐河东节度使李璋纂。序言四十卷，《唐志》亦同，今删为十卷。盖洽平中太原府所刻本也，从莆田李氏借录。自南渡以来，关河阻绝，图志泯亡，得见一二仅存者，犹足以发伤今思古之叹。然唐并州治晋阳、太原二县，国初克复，徙治阳曲，而墟其故。二县后皆并省，则唐之故迹，皆不复存矣。</p>
<p>△《燕吴行役记》二卷</p>
<p>不着名氏。大中九年崔铉镇淮南，诸镇毕贺，为此记者，燕帅所遣僚佐，道中纪所经行郡县道里及事迹也。其曰我府张公者，时张允中方帅燕也。《唐志》称张氏宣宗时人，失其名。“张”者，其帅之姓尔。未审何以知使者之亦为张氏也。</p>
<p>△《江行录》一卷</p>
<p>真州教授句颖绍圣三年所序云，太守张公所修也。张不着名。自真而上直抵荆南，自岳而分，旁征衡、永，自湖口而别，则东入鄱阳，南至庐陵，程期岸次、风云占候、时日吉凶，与夫港派滩碛矶，莫不具载。江行者赖之。</p>
<p>△《临安志》十五卷</p>
<p>府帅吴兴周淙彦广撰。首卷为行在所，于宫阙殿阁全不记载，籍曰禁省严秘，不敢明着。其视宋次道《东京记》，何其大不侔。其他沿革，亦多疏略。然淙有才具，其尹京开湖浚河，皆有成绪。今城中河道通利，民户为脚船以济行旅者，盖自此始。</p>
<p>△《吴兴统记》十卷</p>
<p>摄湖州长史左文质撰。分门别类，古事颇详。序称甲辰岁者，本朝景德元年也。</p>
<p>△《吴兴志》二十卷</p>
<p>枢密院编修郡人谈钥元时撰。嘉泰元年也。其为书草率，未得为尽善。</p>
<p>△《苏州图经》六卷</p>
<p>翰林学士饶阳李宗谔昌武等撰。景德四年，诏以四方郡县所上图经，刊修校定为一千五百六十六卷。以大中祥符四年颁下，今皆散亡，馆中仅存九十八卷。余家所有惟苏、越、黄三州刻本耳。</p>
<p>△《吴郡图经续记》三卷</p>
<p>秘书省正字郡人朱长文伯原撰。记祥符以后事，亦颇补前志之阙遗。长文，吴中名士，病废不仕，自号乐圃，卒于元符元年。</p>
<p>△《吴地记》一卷</p>
<p>唐陆广微撰。郡人也。多记古吴国事。唐未有秀州，天禧中始割嘉兴县置，故此记合二郡为一。</p>
<p>△《吴郡志》五十卷</p>
<p>参政郡人范成大至能撰。书始成未行，而石湖没。有求附见某事而弗得者，哗曰此非石湖笔也。太守不能决，藏其书学官。然周益公为范墓碑，述所着书目有焉。及绍定初，桐川李寿朋俦老为守，始取而刻之。而书止于绍熙，其后事实俾寮属用褚少孙《史记》例补成之。赵南塘履常作序，订其为石湖书不疑。且谓郡士龚颐正、滕k、周南皆尝荐所闻于公者，而龚尤多。</p>
<p>△《镇江志》三十卷</p>
<p>教授天台卢宪子章撰。</p>
<p>△《新定志》八卷</p>
<p>郡守东平董k令升撰。绍兴己未也。淳熙甲辰，武义陈公亮重修。</p>
<p>△《嘉禾志》五卷、《故事》一卷</p>
<p>郡守毗陵张元成撰。为书极草草。</p>
<p>△《毗陵志》十二卷</p>
<p>教授三山邹补之撰。</p>
<p>△《越州图经》九卷</p>
<p>李宗谔祥符所上也。未有秘阁校理李垂、邵焕修及覆修名衔。然则书成于众手，而宗谔特提总其凡耳。</p>
<p>△《会稽志》二十卷</p>
<p>通判吴兴施宿武子、郡人冯景中、陆子虚、朱鼐、王度等撰。陆放翁为之序。首称禹会诺侯，而以思陵巡狩，升府配之，气壮文雅，盖奇作也。嘉泰辛酉，陆年已七十七矣。未几，始落致仕为史官，至八十五岁乃终。其笔力老而不衰，于此序见之。</p>
<p>△《会稽续志》八卷</p>
<p>梁国张B撰。续记辛酉后事，而亦补前《志》之遗。前《志》无进士题名，此其尤不可遗者也。</p>
<p>△《赤城志》四十卷</p>
<p>国子司业郡人陈耆卿寿老撰。其前为图十有三。</p>
<p>△《赤城续志》八卷</p>
<p>郡人吴子良拾其所遗续载之。</p>
<p>△《赤城三志》四卷</p>
<p>郡人林表民逢吉撰。绍定己丑，水壤城，修治兴筑，本末详焉。</p>
<p>△《四明志》二十一卷</p>
<p>赣州录事参军庐陵罗v修。时胡榘仲方尚书为守，v其乡人也。</p>
<p>△《永嘉谱》二十四卷</p>
<p>礼部侍郎郡人曹叔远器远撰。曰《年谱》、《地谱》、《名谱》、《人谱》。时绍熙三年，太守宛陵孙属器远裒集，创为义例如此。器远，庚戌进士，盖初第时也。</p>
<p>△《永宁编》十五卷</p>
<p>待制郡人陈谦益之撰。汉分章安之东瓯乡为永宁，今永嘉四邑是也，故以名编。时嘉定九年，留元刚茂潜为太守。</p>
<p>△《东阳志》十卷</p>
<p>枢密鄱阳洪遵景严撰。绍兴二十四年为通制时所作。</p>
<p>△《括苍志》七卷</p>
<p>教授曾贲撰。乾道六年，太守四明楼璩叔韫序。钥之父也。</p>
<p>△《括苍志续》一卷</p>
<p>郡人陈百朋撰。</p>
<p>△《信安志》十六卷</p>
<p>教授卫d撰。太守四明刘也。实嘉定己卯。</p>
<p>△《信安续志》二卷</p>
<p>教授叶汝明撰。太守四明袁甫广微。绍定初也。</p>
<p>△《建康志》十卷</p>
<p>府帅史正志志道撰。时乾道五年。</p>
<p>△《建康续志》十卷</p>
<p>府帅吴琚层父以郡人朱舜庸所编铨次，与前《志》并行。时庆元六年。</p>
<p>△《六朝事迹》二卷、《南朝宫苑记》二卷</p>
<p>不知何人作。记六朝故都事迹颇详。</p>
<p>△《姑孰志》五卷</p>
<p>教授长乐林桷子长撰。太守杨愿原仲也。实淳熙五年。</p>
<p>△《新安志》十卷</p>
<p>通判赣州郡人罗愿撰。时淳熙二年，太守则赵不悔也。</p>
<p>△《秋浦志》八卷</p>
<p>太守南昌胡兆乾道八年修。</p>
<p>△《秋浦新志》十六卷</p>
<p>三山王伯大幼学以前志缺陋重修。时以庾节摄郡事，端平丙申也。</p>
<p>△《南康志》八卷</p>
<p>郡守朱端章撰。淳熙十二年。</p>
<p>△《桐I新志》二十卷</p>
<p>教授钱塘赵子直撰。绍熙五年也。太守林序。</p>
<p>△《豫章职方乘》三卷、《后乘》十二卷</p>
<p>郡人洪刍驹父宣和己亥撰。乘，取晋《乘》为名。《后乘》淳熙十一年太守程叔达序。</p>
<p>△《浔阳志》十二卷</p>
<p>迪功郎晁百揆元采撰。淳熙三年，太守开封曹训为之序。</p>
<p>△《宜春志》十卷</p>
<p>袁州叙授南城童宗说修。太守李观民也。</p>
<p>△《盱江志》十卷、《续》十卷</p>
<p>郡守胡舜举绍兴戊寅俾郡人童宗说、黄敷忠为之。《续志》，庆元五年三山陈岐修，亦郡守也。</p>
<p>△《富川志》六卷</p>
<p>军学教授括苍潘廷立撰。太守赵善宣，绍熙四年也。军治永兴，本富川县，故名。</p>
<p>△《南安志》二十卷、《补遗》一卷</p>
<p>太守方崧卿、教授许开修。</p>
<p>△《广陵志》十二卷</p>
<p>教授三山郑少魏、江都尉会稽姚一谦撰。绍熙元年，太守郑兴裔也。</p>
<p>△《楚州图经》二卷</p>
<p>教授川吴莘商卿撰。太守毗陵钱之望大受，时淳熙十三年。</p>
<p>△《永阳志》三十五卷</p>
<p>滁守林■〈山票〉命法曹龚维蕃修。</p>
<p>△《吴陵志》十卷</p>
<p>不着名氏。淳熙壬寅所修。后三年乙巳，太守钱塘万锺元亨属僚佐参正而刻之。泰州在唐为吴陵县。</p>
<p>△《高邮志》三卷、《续修》十卷</p>
<p>兴化县主簿孙祖义撰。郡守赵不惭刻之。淳熙四五年间也。其书在图志中最为疏略。嘉定中，守汪纲再修，稍详定矣。</p>
<p>△《都梁志》八卷</p>
<p>郡守霍篪、教授周之瑞修。绍熙元年也。</p>
<p>△《续志》一卷</p>
<p>嘉泰壬戌郡守耿与义序。</p>
<p>△《合肥志》四卷</p>
<p>合肥主簿唐撰。郡守郑兴裔也。时淳熙十五年。</p>
<p>△《同安志》十卷</p>
<p>毗陵钱绅伸仲撰。宣和五年，太守曰曾元礼。未几而有狄难。至绍兴十三年，太守张彦声始取而刻之。</p>
<p>△《历阳志》十卷</p>
<p>郡守九华程九万鹏飞、教授天台黄宜达之撰。庆元元年。</p>
<p>△《黄州图经》四卷、《附录》一卷</p>
<p>李宗谔祥符所修《图经》，亦颇有后人附益者。郡守李H又以近事为《附录》焉。H，参政邴汉老之子也。</p>
<p>△《齐安志》二十卷</p>
<p>郡守吕昭问俾教授厉居正重修。庆元己未也。</p>
<p>△《濠梁志》三卷</p>
<p>郡守永嘉张季樗撰。时嘉泰初元。</p>
<p>△《无为志》三卷</p>
<p>教授宋宜之纂。太守柴瑾为之序。</p>
<p>△《襄阳志》四十卷</p>
<p>郡守朐山高夔命教授吴兴刘宗、幕官上蔡任■〈氵〈山上乃下〉〉编纂。为书既详备，而刊刻亦精致，图志之佳者。</p>
<p>△《襄沔记》三卷</p>
<p>唐吴从政撰。删宗懔《荆楚岁时记》、盛宏之《荆州记》、邹闳甫《楚国先贤传》、习凿齿《襄阳耆旧传》、郭仲产《襄阳记》、鲍坚《南雍州记》集成此书，其纪囊、汉事迹详矣。景龙中人，自号栖闲子。</p>
<p>△《房州图志》三卷</p>
<p>郡守毗陵陈宇撰。</p>
<p>△《义阳志》八卷</p>
<p>郡守河内关良臣撰。绍熙二年也。信阳军，唐申州，所谓申、光、蔡，吴元济所据，竭天下之力以取之者。</p>
<p>△《长沙志》五十二卷</p>
<p>郡守赵善俊以绍熙二年命教授褚孝锡等七人撰。时陈止斋将漕，相与考订商略，故序言当与《长乐志》并也。</p>
<p>△《续长沙志》十一卷</p>
<p>不着名氏。录绍兴以后事。</p>
<p>△《长沙土风碑》一卷</p>
<p>唐潭州刺史河南张谓撰。前有碑铭，后有《湘中记》，载事迹七十件。</p>
<p>△《衡州图经》三卷</p>
<p>郡守三山孙德舆行之撰。嘉定戊寅刻。</p>
<p>△《零陵志》十卷</p>
<p>郡守徐自明嘉定己卯重修。</p>
<p>△《舂陵图志》十卷</p>
<p>教授临江章颖茂宪撰。淳熙六年，太守赵汝谊。</p>
<p>△《九疑考古》二卷</p>
<p>道州崇道主簿吴致尧格甫撰。取《舂陵志》所纪，而为诗以记之。宣和甲辰序。</p>
<p>△《清湘志》六卷</p>
<p>郡守永嘉陈岘寿南俾教授林瀛修。</p>
<p>△《武昌志》三十卷</p>
<p>郡守括苍王信成之命教授许中应等撰。</p>
<p>△《武昌土俗编》二卷</p>
<p>武昌令永嘉薛季宣撰。记一县之事颇详。绍兴辛巳、壬午间也。其邑今为寿昌军。</p>
<p>△《郧城志》十二卷</p>
<p>教授傅岩撰。庆元戊午，太守李楫。</p>
<p>△《岳阳志甲》二卷、《乙》三卷</p>
<p>甲集建安马子严庄父、乙集永嘉张声道声之所修，皆郡守也。</p>
<p>△《岳阳风土记》一卷</p>
<p>宣德郎监商税务建安危致明晦叔撰。元符进士第二人，仕至次对，其在岳，盖谪官也。</p>
<p>△《辰州风土记》六卷</p>
<p>教授缙云田渭伯清撰。隆兴二年，郡守徐彭年。</p>
<p>△《成都古今集记》三十卷</p>
<p>知府事信安赵\阅道撰。清献自庆历将漕之后，凡四入蜀，知蜀事为详，故成此书。熙宁七年也。</p>
<p>△《续成都古今集记》二十二卷</p>
<p>知府事王刚中居正撰。实绍兴三十年。余尝手写《洛阳名园记》而题其后曰：“晋王右军闻成都有汉时讲堂，秦时城池、门屋、楼观，慨然远想，欲一游目。其与周益州帖，盖数致意焉。近时吕太史有感于宗少文卧游之语，凡昔人纪载人境之胜，录为一编。其奉祠亳社也，自以为谯、沛真源，恍然在目，而兖之太极、嵩之崇福、华之云台，皆将卧游之。噫嘻！弧矢四方之志，高人达士之怀，古今一也。顾南北分裂，蜀在境内，虽远，患不往尔，往则至矣。亳、兖、嵩、华视蜀犹迩封也，欲往其可得乎？然则太史之情其可悲也已！余近得此记，手写一通，与《东京记》，《长安》、《河南志》，《梦华录》诸书并藏，而时自览焉。是亦卧游之意云尔。于时岁在己丑，蜀故亡恙也。后七年而有虏祸，秦、汉故迹，焚荡无遗，今其可见者，惟此二记耳。而板本亦不可复得矣。呜呼，悲夫！”己丑，宝理宗绍定二年也。后七年，即理宗端平三年丙申岁。是年，自九月二十九日夜，沔利部统兼关外四川安抚、知沔州曹友闻战死之后，十二月，北兵入普州、顺庆、潼川府，破成都，掠眉州，五十四州俱陷破，独夔州一路及泸、果、合数州仅存。友闻初以明经登丙戌科，绵谷县尉。制置桂如渊擢为天水教授，与田遂、陈r俱招忠义，官至员外郎。自乞换武，积官至眉州防御使、左骁卫大将军。朝廷赠龙图学士、大中大夫，赐庙褒忠，谥曰节。所部皆精锐，虏畏之，目为“短曹遍身胆”，时人称之曰：“元戎制胜世间有，教授提兵天下无。”是役也，北之主将统兵者，四太子并达海也。</p>
<p>△《蜀记》二卷</p>
<p>唐郑プ。杂记蜀事、人物、古迹、寺观之属。未详何人。</p>
<p>△《梁益记》十卷</p>
<p>着作佐郎益州知录事参军任弁撰。天禧四年自为序。</p>
<p>△《长乐志》四十卷</p>
<p>府帅清源梁克家叔子撰。淳熙九年序。时永嘉陈傅良君举通判州事，大略皆出其手。</p>
<p>△《闽中记》十卷</p>
<p>唐林撰。本朝庆历中有林世程者重修，其兄世矩作序。，郡人，养高不仕，当大中时。世程，亦郡人也。其言永嘉之乱，中原仕族林、黄、陈、郑四姓先入闽，可以证闽人皆称光州固始之妄。</p>
<p>△《建安志》二十四卷、《续志》一卷</p>
<p>删定官郡人林光撰。庆元四年，郡守永嘉张叔椿俾僚属成之。《续志》，嘉定十二年府学士人所录。</p>
<p>△《清源志》七卷</p>
<p>通判州事永嘉戴溪肖望撰。时庆元己未，太守信安刘颖也。</p>
<p>△《延平志》十卷</p>
<p>郡守新安胡舜举汝士与郡人廖拱、廖挺裒集，时绍兴庚辰也。序言与《盱江志》并行，盖其为建昌守，亦尝修图志云。</p>
<p>△《清漳新志》十卷</p>
<p>司理参军方杰撰。嘉定六年，太守赵汝[蹈中也。</p>
<p>△《鄞江志》八卷</p>
<p>郡守古灵陈昱日华俾昭武士人李皋为之。时庆元戊午。郡有鄞江溪，故名。</p>
<p>△《莆阳志》十五卷</p>
<p>郡守赵彦励懋训，绍熙三年集郡士为之。</p>
<p>△《武阳志》十卷</p>
<p>教授葛元骘撰。太守廖迟元达，乾道六年也。</p>
<p>△《晋江海物异名记》三卷</p>
<p>秘书监莆田陈致雍撰。致雍仕伪闽，南唐后归朝。</p>
<p>△《广州图经》二卷</p>
<p>教授王中行撰。</p>
<p>△《南越志》七卷</p>
<p>宋武康令吴兴沈怀远撰。此五岭诸书之最在前者也。怀远，怀充之弟，见《宋书》。</p>
<p>△《番禺杂记》一卷</p>
<p>摄南海主簿郑熊撰。国初人也。莆田借李氏本录之。盖承平时旧书，未有“河南少尹家藏”六字，不知何人也。</p>
<p>△《桂林志》一卷</p>
<p>静江教授江文叔编。时乾道五年，张维为帅。撰次疏略，刊刻草率，亦不分卷次。</p>
<p>△《桂林风土记》一卷</p>
<p>唐融州刺史权知春州莫休符撰。昭宗光化二年也。</p>
<p>△《桂海虞衡志》二卷</p>
<p>府帅吴郡范成大至能撰。范自桂移蜀，道中追记昔游。</p>
<p>△《高凉志》七卷</p>
<p>教授莆田刘棠撰。太守春陵义太初，嘉泰壬戌也。</p>
<p>△《邕管杂记》一卷</p>
<p>库部员外郎范F撰。F，国初宰相质之子。岭南初平，F知邕州，兼转运使。</p>
<p>△《岭外代答》十卷</p>
<p>永嘉周去非直夫撰。去非，癸未进士，至郡y。所记皆广西事。</p>
<p>△《南方草木状》一卷</p>
<p>晋襄阳太守嵇含撰。</p>
<p>△《黄岩志》十六卷</p>
<p>知县永嘉蔡范莲甫撰。嘉定甲申。</p>
<p>△《旌川志》八卷</p>
<p>知旌德县历阳李瞻伯山撰。绍熙三年，谢昌国为序。</p>
<p>△《泾川志》十三卷</p>
<p>知泾县濡须王允逵雷。嘉定癸酉赵南塘序之。初，县岁有水患，庚午冬，叔永改卜于旧治之东二里，曰留村。</p>
<p>△《新吴志》二卷</p>
<p>知泰新县盱江张国均维之撰。新吴，县旧名。嘉定甲戌。</p>
<p>△《乐清志》十卷</p>
<p>县令信安袁采君载撰。</p>
<p>△《修水志》十卷</p>
<p>分宁宰徐筠撰。</p>
<p>△《连川志》十卷</p>
<p>知连江县豫章陶武克之撰。嘉定乙亥。</p>
<p>△《历代宫殿名》一卷</p>
<p>翰林承旨李P等纂。历代及僭伪宫殿、门阙、楼观、园苑、池馆名，无不毕录。</p>
<p>△《五岳诸山记》一卷</p>
<p>无名氏。多鄙诞不经。</p>
<p>△《王屋山记》一卷</p>
<p>唐乾符三年道士李归一撰。</p>
<p>△《华山记》一卷</p>
<p>不知名氏。</p>
<p>△《西湖古迹事实》一卷</p>
<p>钱塘进士傅牧撰。以杨蟠《百咏》增广，共为一百八十三首。绍兴壬午序。</p>
<p>△《青城山记》一卷</p>
<p>蜀道士杜光庭撰。</p>
<p>△《茅山记》一卷</p>
<p>嘉v六年，句容令陈倩修。</p>
<p>△《扛飞郊恰芬痪</p>
<p>葛洪撰。其山在豫章。</p>
<p>△《豫章西山记》一卷</p>
<p>赞皇李上文撰。嘉v丁酉岁。</p>
<p>△《王笥山记》一卷</p>
<p>唐道士令狐见尧撰。山在新淦。别本又有南唐及本朝事，后人所益也。</p>
<p>△《湘中山水记》三卷</p>
<p>晋耒阳罗含君章撰范阳卢拯注。其书颇及隋、唐以后事，则亦后人附益也。</p>
<p>△《天台山记》一卷</p>
<p>唐道士徐灵府撰。元和中人也。余假守临海，就使本道。嘉熙丙申十月，解郡符趋会稽治所，道过之，锐欲往游，会大雪不果，改辕由驿道。至今以为恨。偶见此《记》，录之以寄卧游之意。</p>
<p>△《顾渚山记》一卷</p>
<p>唐陆羽鸿渐撰。乡邦不贡茶久矣，遗迹未必存也。</p>
<p>△《庐山记》五卷</p>
<p>屯田员外郎嘉禾陈舜俞令举撰。刘涣凝之、李常公择皆为之序。令举熙宁中谪居所作。</p>
<p>△《续庐山记》四卷</p>
<p>南康守广陵马\录山中碑记之文，以续前录。</p>
<p>△《九华拾遗》一卷</p>
<p>山居刘放至和二年自序曰：“滕天章作《新录》于前，沈太守撰《总录》于后，博考传闻，复得三十余节。”</p>
<p>△《九华总录》十八卷</p>
<p>邑人程太古撰。裒集诸家所记萃为一编也。</p>
<p>△《武夷山记》一卷</p>
<p>杜光庭撰。</p>
<p>△《罗浮山记》一卷</p>
<p>庐陵郭之美撰。皇v辛卯序。</p>
<p>△《霍山记》一卷</p>
<p>知循州林须撰。山在循州境内。</p>
<p>△《雁山行记》一卷</p>
<p>永嘉陈谦撰。嘉定己巳游山，直至绝顶，得所谓“雁荡”者，前人并未之识也。然继其后者，亦未有闻焉。</p>
<p>△《庐阜纪游》一卷</p>
<p>开封孙惟信季蕃撰。尝大雪登山至绝顶，尽得其景物之详，嘉定初年也。惟信能为诗词，善谈谑。盖尝有官，弃去不仕，自号花翁，游江湖间，人多爱之。</p>
<p>△《何氏山庄次序本末》一卷</p>
<p>尚书崇仁何异同叔撰。其别墅曰三山小隐。“三山”者，浮石山、岩石山、玲珑山，其实一山也，周回数里，叙其景物次序为此编。自号月湖，标韵清绝，如神仙中人，膺高寿而终。其山闻今芜废矣。</p>
<p>△《湘江论》一卷</p>
<p>太常博士潘洞撰。</p>
<p>△《海涛志》一卷</p>
<p>唐窦叔蒙撰。</p>
<p>△《太虚潮论》一卷</p>
<p>永泰县令钱栖业述。末称天v六年。</p>
<p>△《海潮图论》一卷</p>
<p>龙图阁学士燕肃撰进。</p>
<p>△《潮说》一卷</p>
<p>知钱塘县张君房撰。凡三篇。</p>
<p>△《西南备边志》十二卷</p>
<p>嘉州进士邓嘉猷撰。绍兴末，犍为有蛮扰边。初，莫知其何种族也。已而，有能别识其为虚恨蛮者。时蜀边久无事，既去而朝廷忧之，诏诸司经度。嘉猷取秦、汉以来讫于本朝，凡史传所载蛮事，皆着于篇，时乾道中也。其为《志》九，为《图》一。</p>
<p>△《北边备对》六卷</p>
<p>程大昌撰。淳熙中进《禹贡图》，孝庙因以北虏地里为问，对以虏无定居，无文史，不敢强言。绍熙退居，追采自古中华、北狄枢纽相关者，条列其地而推言之，名曰“备对”。</p>
<p>△《南北攻守类考》六十三卷</p>
<p>监进奏院赵善誉撰进。以三国、六朝攻守之变，鉴古事以考今地，每事为之图。</p>
<p>△《六合掌运图》一卷</p>
<p>不着名氏。凡为四十图，首列禹迹，次为中兴后南北三境，其后则诸边关?厄险要以及虏地疆界亦着之。</p>
<p>△《海外使程广记》三卷</p>
<p>南唐如京使章僚撰。使高丽所记海道及其国山川、事迹、物产甚详。史虚白为作序，称己未十月，盖本朝开国前一岁也。</p>
<p>△《大唐西域记》十二卷</p>
<p>唐三藏法师玄奘译。大总持寺僧辩机撰。</p>
<p>△《南诏录》三卷</p>
<p>唐岭南节度巡官徐云虔撰。乾符中，邕州遣云虔使南诏所作。上卷记山川风俗，后二卷纪行及使事。</p>
<p>△《至道云南录》三卷</p>
<p>左侍禁知兴化军辛怡显撰。李顺之乱，余党有散入蛮中者，怡显往招安之，继赐蛮酋告敕而归，遂为此录。天禧四年自序。或云此书妄也。余在莆田视壁记无怡显名字，恐或然。</p>
<p>△《契丹疆宇图》一卷</p>
<p>不着名氏。录契丹诸夷地及中国所失地。</p>
<p>△《辽四京记》一卷</p>
<p>亦无名氏。曰东京、中京、上京、燕京。</p>
<p>△《高丽图经》四十卷</p>
<p>奉议郎徐兢明叔撰。宣和六年路允迪、傅墨卿使高丽，兢为之属，归上此书，物图其形，事为之说。今所刊不复有图矣。兢，铉之后。善篆书，亦能画，尝自题“保大骑省世家”、“宣和书学博士”，又自号自信居士。</p>
<p>△《诸蕃志》二卷</p>
<p>福建提举市舶赵汝适记诸蕃国及物货所出。 </p>
</div>
  <div class="adBottom">
    <script src="../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='215879.html' class='pagedaohang'>【上一篇】<i>:儒家类</i></a></span><span class="tomenu"><a href="zhizhaishulujieti.html" title="直斋书录解题" class="returnIndex">【回目录】</a>
</span><span class="toup1"><a href='215877.html' class='pagedaohang'>【下一篇】<i>：目录类</i></a></span></div>
  <div class="adBottom">
    <script src="../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../js/foot.js" type="text/javascript"></script>

</body>
</html>
