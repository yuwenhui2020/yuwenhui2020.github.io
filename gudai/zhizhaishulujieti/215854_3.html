<?xml version="1.0" encoding="gb2312"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=gb2312" />
<title>直斋书录解题_别集类中</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<script src="/js/dm.js" type="text/javascript"></script>
<link href="/css/wap2011.css" rel="stylesheet" type="text/css" />
<script src="http://apps.bdimg.com/libs/jquery/2.1.4/jquery.min.js"></script>
</head>
<body class="body">
<div class="mtop"> <a href="/" class="mindex"><img src="/images/mindex.png" alt="回主页" /></a>
  <div class="mTitle"><a href="/" class="htitle1">天涯知识库</a> ・ <a href="/gudai/zhizhaishulujieti/">直斋书录解题</a></i></div>
  <span class="mmenu" id="mmenu"><img src="/images/mmenu.png" alt="目录" /></span> </div>
<div class="mnav" id="mnav"> <a href="/" targent="_blank">首页</a> <a href="/zuowen/" targent="_blank">作文</a> <a href="/gudai/" targent="_blank">古代文学</a> <a href="/jiankangbaojian/" targent="_blank">健康保健</a> <a href="/jiankangyinshi/" targent="_blank">健康饮食</a> <a href="/xiandai/" targent="_blank">现代小说</a> <a href="/gushihui/" targent="_blank">故事会</a> <a href="/waiguo/" targent="_blank">外国文学</a> <a href="/shenghuochangshi/" targent="_blank">生活常识</a> <a href="/meirongyangsheng/" targent="_blank">美容知识</a> <a href="/lishigushi/" targent="_blank">历史故事</a> <a href="/wangluoxiaoshuo/" targent="_blank">网络小说</a> <a href="/juqingjianjie/" targent="_blank">剧情简介</a> <a href="/wangmingdaquan/" targent="_blank">网名大全</a> <a href="/shuoshuo/" targent="_blank">说说大全</a> <a href="/caipudaquan/" targent="_blank">菜谱大全</a>  </div>
<div class="search searchtop">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01 content02">
  <script src="/js/pic.js" type="text/javascript"></script>
</div>
<div class="daohang"><strong>位置:</strong><a href='http://3g.sbkk8.com/'></a> > <a href='/gudai/'>古代文学</a> > <a href='/gudai/zhizhaishulujieti/'>直斋书录解题</a> > </div>
<div class="kind">
  <h1 class="h11">别集类中</h1>
</div>
<div class="articleContent"> <p>○别集类中</p>
<p>△《赵韩王遗稿》十卷</p>
<p>丞相韩忠献王范阳赵普则平撰。普开国元臣，不以文着，而《彗星》、《班师》二疏，天下至今传诵。末有刘昌言所撰《行状》。案：《馆阁书目》惟有《奏议》一卷，今麻沙书坊刊本，奏议止数篇，余皆表状之属也。</p>
<p>△《徐常侍集》三十卷</p>
<p>左散骑常侍广陵徐铉鼎臣撰。其二十卷，仕江南所作；余十卷，归朝后所作也。所撰《李煜墓铭》，婉有体，《文鉴》取之。</p>
<p>△《咸平集》五十一卷</p>
<p>右谏议大夫汉嘉田锡表圣撰。太平兴国三年进士第二人。范文正公志其墓。东坡序其奏议十篇，所谓忧治世而危明主者也。今首卷有奏议十二篇，即东坡所序。锡之子孙亡显者。端平初，南充游似景仁为成都漕，奏言朝廷方用端拱，咸平之旧纪元，而臣之部内乃有端拱、咸平之直臣，宜褒表之以示劝，愿下有司议谥。博士徐清叟直翁、考功黄朴诚甫议谥曰献翼，云：今汉嘉田氏子孙，不知存亡，而文集板之在州者，亦毁于兵烬矣，可为永慨！</p>
<p>△《广平公集》一百卷</p>
<p>翰林学士文安公大名宋白太素撰。</p>
<p>△《柳仲涂集》十五卷</p>
<p>如京使大名柳开仲涂撰。开，开宝六年进士，历知常、润州，以殿中侍御史换崇仪使，又历八郡以卒。门人张景为《行状》及集序。本朝为古文自开始，然其体艰涩。为人慨，喜功名，急义。史亦称其傲狠强愎云。</p>
<p>△《穆参军集》三卷</p>
<p>泰州司法参军东平穆伯长撰。，祥符二年经明行修进士。仕不遇，困穷以死。师事陈抟，传其《易》学，以授李之才，之才传邵雍。而尹洙兄弟亦从之学古文，且传其《春秋》学。或曰《太极图》亦所传于陈抟、种放者。今其遗文传世者仅如此。门人祖无择为之序。</p>
<p>△《江南小集》二卷</p>
<p>工部侍郎终南种放明逸撰。淳化中有李介者，序之于九江，故以为名。《馆阁书目》别有正集十卷，大略与此同。</p>
<p>△《小畜集》三十卷、《外集》二十卷</p>
<p>知制诰济阳王禹元之撰。自为之序，略曰：阅平生所为文，类而第之，得三十卷。将名其集，以《易》筮之，遇《乾》之《小畜》，象曰“君子以懿文德”，未能行其施，但可懿文而已。《外集》者，其曾孙汾裒辑遗文，得三百四十首。又有《承明集》十卷、《奏议集》三卷、《后集诗》三卷，未见。</p>
<p>△《乖崖集》十二卷、《附录》一卷</p>
<p>极密直学士忠定公鄄城张咏复之撰。乖崖其自号也。钱希白为《墓志》，韩魏公为《神道碑》。近时郭森卿宰崇阳刻。此集旧本十卷，今增广，并《语录》为十二卷。</p>
<p>△《武夷新集》二十卷、《别集》十二卷</p>
<p>翰林学士文公浦城杨亿大年撰。案本传：所着《括苍》、《武夷》、《颍阴》、《韩城》、《退居》、《汝阳》、《蓬山》、《冠鳌》等集，及《内外制》、《刀笔》，共一百九十四卷。《馆阁书目》犹有一百四十六卷。今所有者，惟此而已。《武夷新集》者，亿初入翰苑，常景德丙午，明年，条次十年诗笔而序之。《别集》者，祥符五年避谗，佯狂归阳翟时所作也，《君可思赋》居其首，亦见本传。余书疏皆作其弟倚酬答。倚亦景德中进士。</p>
<p>△《中山刀笔集》三卷</p>
<p>翰林学士大名刘筠子仪撰。皆四六应用之文。筠与杨大年同时，号“杨刘”，诗号“西昆体”。别有《册府应言集》十卷、《荣遇集》十二卷、《表奏》六卷、《淝川集》四卷，见《馆阁书目》。</p>
<p>△《滑稽集》四卷</p>
<p>翰林学士吴越钱易希白撰。多谲讽之词。淳化癸巳自序。</p>
<p>△《拥旄集》五卷、《伊川集》五卷</p>
<p>枢密使思公吴越钱惟演希圣撰。易，之子；惟演，m之子也。惟演文集甚多，此特其二集尔，出镇河阳、河南时所作也。全集未见。</p>
<p>△《临川集》三十卷、《二府集》二十五卷、《年谱》一卷</p>
<p>丞相临淄元献公临川晏殊同叔撰。其五世孙大正为《年谱》，言：先元献尝自差次起儒馆至学士，为《临川集》；起枢廷至宰席，为《二府集》。今案本传，有《文集》二百四十卷，《中兴书目》亦九十四卷，今所刊止此尔。《临川集》有自序。</p>
<p>△《夏文庄集》一百卷</p>
<p>枢密使郑国文庄公九江夏竦子乔撰。竦父死王事，身中贤科，工为文辞，复多材术，而不自爱重，甘心奸邪。声伎之盛，冠于承平。夫妇反目，阴慝彰播。皆可为世戒也。</p>
<p>△《吕文靖试卷》一卷</p>
<p>丞相许国文靖公寿春吕夷简坦夫撰。咸平二年，寿州应举，此其程文也。真本藏范太史氏，前有《家状》，大略与今同。其所习曰《春秋何论大义》。“何论”者，当是何晏《论语》也。其所问各十条，皆非深义，逐条所答，才数句，或止一言，或直称未审。考官二人，花书其上，并批通不。又《礼行于郊赋》、《建侯置守孰优论》。其所习又称《杂文时务策》，则不复存。此可以见国初场屋事体，文法简宽，士习淳茂，得人之盛，后世反不能及。文盛则实衰，世变盖可观矣。</p>
<p>△《范文正集》二十卷、《别集》四卷</p>
<p>参政文正公吴郡范仲淹希文撰。祥符八年进士曰朱说者，即公也。幼孤，从其母适朱氏。其为兖州推官，始复姓更名。</p>
<p>△《范文正尺牍》五卷</p>
<p>其家所传。在正集之外。</p>
<p>△《安阳集》五十卷</p>
<p>丞相魏国忠献公安阳韩琦稚圭撰。</p>
<p>△《文潞公集》四十卷、《补遗》一卷</p>
<p>丞相介休文彦博宽夫撰。</p>
<p>△《富文忠集》二十七卷</p>
<p>丞相韩国文忠公河南富弼彦国撰。《奉使录》亦在其末。</p>
<p>△《武溪集》二十卷</p>
<p>集贤院学士襄公曲江余靖安道撰。</p>
<p>△《徂徕集》二十卷</p>
<p>国子监直讲鲁国石介守道撰。集中有《南京夏尚书启》及《夫子庙上梁文》，皆为夏竦作。此介所谓“大奸之去如距斯脱”者也。岂当是时，竦之奸犹未着耶？陆子y刻于新定，述其父放翁之言，曰“老苏之文不能及”，然世自有公论也。欧公所以重介者，非缘其文也。</p>
<p>△《沧浪集》十五卷</p>
<p>集贤校理苏舜钦子美撰。舜钦，易简之孙，杜祁公衍之婿。坐进奏院用公钱会客，为王拱辰辈所挤，坐以深文，废逐而死。置园苏州，为沧浪亭，水竹之胜，冠于吴下，至今犹存。尝答韩持国书，具见其意趣，本传载之。欧阳公序其文，言：子美之齿少于予，而予学古文反在其后。同时得罪者，未几复显用，舜钦独先没，可哀也。</p>
<p>△《宛陵集》六十卷、《外集》十卷</p>
<p>都官员外郎国子监直讲宣城梅尧臣圣俞撰。凡五十九卷为诗，他文赋才一卷而已。谢景初所集，欧公为之序。《外集》者，吴郡宋绩臣所序，谓皆前集所不载。今考之首卷诸赋，已载前集，不可晓也。圣俞为诗，古澹深远，有盛名于一时。近世少有喜者，或加毁訾，惟陆务观重之，此可为知者道也。自世竞宗江西，已看不入眼，况晚唐卑格方锢之时乎？杜少陵犹有窃议妄论者，其于宛陵何有？</p>
<p>△《尹子渐集》六卷</p>
<p>太常博士知怀州河南尹源子渐撰。待制家彦明，其孙也。</p>
<p>△《尹师鲁集》二十二卷</p>
<p>直龙图阁尹洙师鲁撰。源之弟也。其父仲宣，明经入仕。父子皆欧阳公志其墓。洙与穆伯长同为古文，范文正公为作集序。欧公亦称其文简而有法。以刚直数仵时，卒以贬死。死时精明不乱，有过人者。</p>
<p>△《书判》一卷</p>
<p>尹洙撰。洙，天圣二年进士。后以安德军节推试书判拔萃科，中之。前十道是程文，余当为拟卷。本朝惟余安道亦中是科。集中有《判词》二卷，《文鉴》亦载一二。又有王回判二道，而回不以此科进。余未有闻。</p>
<p>△《宋元宪集》四十四卷</p>
<p>丞相郑国元宪公安陵宋庠公序撰。本名郊，字伯庠。天圣二年进士第一。后有忌者谗之，以姓符国号，名应郊天，仁宗命改焉。忌者之力止此，后卒大用，为名臣。</p>
<p>△《宋景文集》一百卷</p>
<p>翰林学士景文公宋祁子京撰。庠弟也。自布衣名动场屋，号二宋。天圣二年同登第，祁本首唱，章献谓弟不可以先兄，以为第十人，而庠遂魁天下。兄弟后皆贵显。景文清约庄重不逮其兄，以此不至公辅。所撰《唐书》列传，不称良史。景文《笔记》：“余于为文似蘧瑗，年五十，知四十九年非；余年六十，始知五十九年非，其庶几至于道乎！”每见旧所作文章，憎之必欲烧弃。梅尧臣喜曰：“公之文进矣。”景文未第时，为学于永阳僧舍，或问曰：“君好读何书？”答曰：“余最好《大诰》。”故景文为文谨严，至修《唐书》，其言艰，其思苦，盖亦有所自欤。</p>
<p>△《六一居土集》一百五十二卷、《附录》四卷、《年谱》一卷</p>
<p>参政文忠公庐陵欧阳修永叔撰。本朝初为古文者，柳开、穆修，其后有二尹、二苏兄弟。欧公本以辞赋擅名场屋，既得韩文，刻意为之。虽皆在诸公后，而独出其上，遂为一代文宗。其集偏行海内，而无善本，周益公解相印归，用诸本编校，定为此本，且为之《年谱》。自《居士集》、《外集》而下，至于《书简集》，凡十，各刊之家塾。其子纶又以所得欧阳氏传家本，乃公之子叔弼所编次者，属益公旧客曾三异校正，益完善无遗恨矣。《居士集》，欧公手所定也。</p>
<p>△《李泰伯退居类稿》十二卷、《续稿》八卷、《常语》三卷、《周礼致太平论》十卷、《后集》六卷</p>
<p>太学说书南城李觏泰伯撰。其自序曰：天将寿我欤，所为固未足也，不然，斯亦足以藉手见古人矣。《类稿》，庆历所录。《续稿》，皇v所录。《后集》则门人傅野编。泰伯不喜《孟子》，《常语》专辨之。尝举茂材，不中。世传阁试论题，有全不记所出者，曰：此必《孟子注》也。掷笔而出。</p>
<p>△《少微集》三十卷</p>
<p>职方员外郎会稽齐唐祖之撰。齐戎后。天圣八年进士。两应制科，皆为首选，以切直报罢。居鉴湖东北，去城五里。名其山曰少微。其集，顾临为之序。</p>
<p>△《乐全先生集》四十卷、《玉堂集》二十卷</p>
<p>参政文定公南都张方平安道撰。初举茂材异等，再举贤良方正，皆中其科。识略过人，知苏洵父子于布衣，恶王安石于考试进士之日，皆人所不能及也。寿至八十五，薨于元v中。于当时最为耆德，然颇为司马温公所不喜。</p>
<p>△《胡文恭集》七十卷</p>
<p>枢密副使文恭公晋陵胡宿武平撰。晋陵之胡，自文恭始大，其犹子宗愈仍执政，子孙为侍从、九卿者以十数。绍兴初，世将承公，亦其后也。至今犹名族。</p>
<p>△《临川集》一百卷</p>
<p>丞相荆国文公临川王安石介甫撰。后改封舒王。方嘉v以前，名重一世，迹其文学、论议、操守，使不至大位，则光明俊伟，不可瑕疵矣。老苏曰：“使斯人而不用也，则吾言为过，而斯人有不遇之叹。孰知其祸之至此哉！”何其知之明也。</p>
<p>△《王魏公集》二十卷</p>
<p>尚书左丞王安礼和甫撰。近时厚之顺伯，其曾孙也。</p>
<p>△《王校理集》六十卷</p>
<p>秘阁校理王安国平甫撰。安国虽安石亲弟，而意向颇不合，尤恶吕惠卿，卒为所陷。坐郑侠事，夺官归田里，亦会惠卿方叛安石故也。寻复之，命下而卒。</p>
<p>△《华阳集》一百卷</p>
<p>丞相岐国文恭公龙舒王禹玉撰。本成都人，故称《华阳》。典内、外制十八年。集中多大典册、诏令。其诗号“至宝丹”，以其好为富贵语也。在相位无所建明，人目为“三旨”：于上前曰取圣旨，曰领圣旨，退谓吏则曰已得旨。元丰末命，本无异论，亦缘其备首相，不能早发大议，依违迁延，以召谗贼，卒为本朝大祸。需，事之贼也，岂不然哉！一身追贬，不足道也。</p>
<p>△《传家集》一百卷</p>
<p>丞相温国文正公涑水司马光君实撰。生于光州，故名。今光州有集本。</p>
<p>△《丹渊集》四十卷</p>
<p>集贤校理潼川文同与可撰。东坡与之厚善，《墨君堂记》、《oY竹记》皆为同作也。司马温公称其襟韵潇洒，如晴云秋月，尘埃不到，则其为人可知矣。其为湖州，盖未至而卒。</p>
<p>△《蔡忠惠集》三十六卷</p>
<p>端明殿学士忠惠莆田蔡襄君谟撰。近世始刻于泉州。王十朋龟龄为之序。余尝官莆，至其居，去城三里。荔子号“玉堂红”者，正在其处。矮屋欲压头，犹是当时旧物。欧公所撰《墓志》，石立堂下。真迹及诸公书帖多有存者。京、卞同郡晚出，欲自附于名阀，自称族弟，本传云尔。襄孙佃，唱名第一，京时当国，以族孙引嫌，降第二，佃终身恨之。</p>
<p>△《元章简玉堂集》二十卷</p>
<p>参政章简公钱塘元绛厚之撰。绛之祖德昭，相吴越。本姓危氏，临川人。唐末危全讽，其伯父也。德昭父曰仔倡，聚众保乡里，兵败，自临川奔杭州，易姓元。至今建昌抚州邵武多危姓。绛能文辞，晚岁以王介甫荐入翰林，甚称职，遂柄用。</p>
<p>△《吕正献集》二十卷</p>
<p>丞相东莱吕公着晦叔撰。</p>
<p>△《刘状元东归集》十卷</p>
<p>大理评事铅山刘之道撰。，嘉v四年进士第一人，《尧舜性仁赋》，至今人所传诵。始在场屋有声，文体奇涩，欧公恶之，下第。及是在殿庐得其赋，大喜，既唱名，乃也，公为之愕然。盖与前所试文如出二人手，可谓速化矣。仕止于郡幕，年三十六以卒。世传既黜于欧阳公，怨愤造谤，为猥亵之词。今观杨杰志墓，称其祖母死，虽有诸叔，援古谊以适孙解官承重服，又尝买田数百亩，以聚其族而饷给之。盖笃厚之士也。肯以一试之淹，而为此俭薄之事哉？</p>
<p>△《古灵集》二十五卷</p>
<p>枢密直学士长乐陈襄述古撰。襄在经筵，荐司马光而下三十三人，皆显于时。绍兴诏旨，布之天下。集序，李忠定纲作也。《年谱》载其世系，出陈夷行之弟夷实。自光州固始从王绪入闽，家于福州。考之《唐世系表》，有不合者。尝怪闽之士族推本家世，辄言出自固始。光在唐为下州，固始又其一县，当时不闻显人，安得衣冠望族如许？就令有之，王绪以寿春屠者为盗，王潮从之为部曲，转斗万里，而后入闽，士大夫何缘随逐不置？盖尝思之，王氏初建，国人不自保，谩言乡人，幸其不杀，后世子孙承袭其说，世祀绵邀，并与其初而忘之尔，若陈氏尤不应云然。当永嘉之乱，林、黄、陈、郑四姓先入闽，林为《闽中记》，明着之矣，尚得以一时脱死贼手之说，守之而不变乎？</p>
<p>△《郧溪集》五十卷</p>
<p>翰林学士安陆郑獬毅夫撰。皇v五年进士首选。坐知开封府不肯用案问新法，为王安石所恶而出。廷试《圜丘象天赋》，时獬与滕甫俱有场屋声，甫赋首曰“大礼必简，圜丘自然”，自谓人莫能及。獬但倒一字，曰“礼大必简，丘圜自然”，甫闻之大服，果居其次云。</p>
<p>△《广陵集》二十卷</p>
<p>扬州布衣王令逢原撰。令少年有盛名，王介甫尤重之。年二十八而卒。其妻吴氏，安石夫人之女弟也，守志不嫁。一女遗孕，嫁吴师礼；其子曰说，所谓吴传朋也。令之墓，安石铭之。后有刘发者为之传。吴氏之墓，其侄王云铭之，奉使死磁州者也。</p>
<p>△《公是集》七十五卷</p>
<p>侍读学士新喻刘敞仲逯父撰。号公是先生。</p>
<p>△《彭城集》六十卷</p>
<p>中书舍人刘叔赣父撰。号公非先生。敝兄弟俊敏博洽，同登庆历六年进士第。敞本首冠，以内兄王尧臣为编排官引嫌，遂得第二人。仕早贵而不永年，年财五十。历州县二十年，晚乃游馆学，元v中始掌外制。敞子奉世仲冯亦有名，官至执政，世称三刘。</p>
<p>△《老苏嘉v集》十五卷</p>
<p>文安主簿编修礼书眉山苏洵明允撰。洵初入京师，益帅张文定荐之欧阳公，世皆知之，而有雷简夫者，为雅守，以书荐之张、欧及韩魏公尤力。张之知洵由简夫，世罕知之。雷之书文，亦慷慨伟丽可观。</p>
<p>△《东坡集》四十卷、《后集》二十卷、《内制集》十卷、《外制集》三卷、《奏议》十五卷、《和陶集》四卷、《应诏集》十卷</p>
<p>端明殿学士文忠公苏轼子瞻撰。一字和仲。自谪黄州，始号东坡居士。杭、蜀本同，杭无《应诏集》。</p>
<p>△《乐城集》五十卷、《后集》二十四卷、《第三集》十卷、《应诏集》十二卷</p>
<p>门下侍郎文定公苏辙子由撰。一字同叔。栾城，真定府县也，苏氏望赵郡，栾城元魏时属赵郡，故云。晓居颍滨，自号颍滨遗老，故集或名。</p>
<p>△《三苏年表》三卷</p>
<p>右奉议郎孙汝听撰。汝听当是蜀人，叙述甚详。</p>
<p>△《东坡别集》四十六卷</p>
<p>坡之曾孙给事峤季真刊家集于建安，大略与杭本同。盖杭本当坡公无恙时已行于世矣。麻沙书坊又有《大全集》，兼载《志林》、《杂说》之类，亦杂以颍滨及小坡之文，且间有讹伪剿入者。有张某为吉州，取建安本所遗尽刊之，而不加考订，中载《应诏》、《策论》，盖建安本亦无《应诏集》也。</p>
<p>△《陈都官集》三十卷</p>
<p>都官员外郎嘉禾陈舜俞令举撰。舜俞，庆历六年进士，嘉v四年制科。以言新法，谪官南康，与刘凝之骑牛游庐山，诗画皆传于世。舜俞居湖秀境上，初从安定胡先生学。熙宁中六客，其一也。其墓在城南之苏湾。子孙犹宅于乌镇。</p>
<p>△《濂溪集》七卷</p>
<p>广东提刑营道周敦颐茂叔撰。遗文才数篇，为一卷，余皆附录也。本名敦实，避英宗旧名改焉。其仕以舅郑向任。晚年以疾求知南康军，因家庐山，前有溪，取营道故居濂溪名之。二程所从学也。又本并《太极图》为一卷，《遗事》、《行状》附焉。</p>
<p>△《明道集》四卷、《遗文》一卷</p>
<p>监察御史河南程颢伯淳撰。三司使羽之后也。其父曰?向。颢之没，文潞公题其墓曰明道先生。</p>
<p>△《伊川集》九卷</p>
<p>崇政殿说书程颐正叔撰。</p>
<p>△《河南程氏文集》十二卷</p>
<p>二程共为一集。建宁所刻本。</p>
<p>△《元丰类稿》五十卷、《续》四十卷、《年谱》一卷</p>
<p>中书舍人南丰曾巩子固撰。王震为之序。《年谱》，朱熹所辑也。案：韩持国为巩《神道碑》，称《类蒿》五十卷，《续》四十卷，《外集》十卷，本传同之。及朱公为《谱》时，《类蒿》之外，但有《别集》六卷。以为散逸者五十卷，而《别集》所存其什一也。开禧乙丑建昌守赵汝砺、丞陈东得于其族孙潍者，校而刊之，因碑传之旧，定着为四十卷。然所谓《外集》者，又不知何当，则四十卷亦未必合其旧也。</p>
<p>△《曲阜集》四十卷、《奏议》十二卷、《西垣集》十二卷、《外制集》三卷、《内制集》五卷</p>
<p>翰林学士文昭公曾肇子开撰。肇，元v中为西掖，元符末再入，故别名《庚辰外制集》。肇制诰温润典雅，其草兄布拜相制，汪玉山称之，以为得命次相之体。</p>
<p>△《王直讲集》十五卷</p>
<p>天台县令南城王无咎补之撰。无咎，嘉v二年进士，曾巩之妹夫。从王安石游最久，将用为国子学官，未及而卒，为之志墓。曾肇序其集云二十卷，今惟十五卷。</p>
<p>△《南阳集》二十卷</p>
<p>门下侍郎颍昌韩维持国撰。封南阳郡公，故以名集。沈晦元用，其外孙也。卷首载鲜于绰所述《行状》，而晦跋其后。南涧元吉无咎，其四世孙。</p>
<p>△《无为集》十五卷、《别集》十卷</p>
<p>礼部郎濡须杨杰次公撰。嘉v四年进士。元v中为郎。杰善谈禅，《别集》皆为释、老，而释又居十之九。</p>
<p>△《清江三孔集》四十卷</p>
<p>中书舍人新淦孔文仲经父、礼部侍郎武仲常父、户部郎中平仲毅父撰。实先圣四十八世孙。嘉v六年、八年、治平二年，连三科兄弟以次登第。文仲举贤良，对策切直忤时，罢，举官范镇景仁因求致仕，而制科亦自此废。武仲为礼部第一人，中甲科。平仲亦尝举制科。其着述各数十篇，多散逸弗传。今其存者，文仲才二卷、武仲十七卷、平仲二十一卷而已。庆元中濡须王■〈辶萧〉少愚守临江，裒辑刊行，而周益公必大为之序。序略曰：“遗文虽存一二于千百，然读之者知其为有德之言，非雕篆之习也。昔黄太史颂当时人才，有曰‘二苏联璧，三孔分鼎。’张丞相天觉，在元符中诋元v词臣，极其荒唐，谓两苏为狂率，则刚直也，谓公兄弟配之，文行如何哉！”</p>
<p>△《西溪集》十卷</p>
<p>翰林学士钱塘沈遘文通撰。初以郊社斋郎举进士第一，执政谓已宦者不应先多士，遂居其次。实皇v元年，自是为故事。文通吏事精明强敏，为杭州、开封府，皆有能名。从容闲暇，夙兴治事，及午而毕。卒时年四十余。其孙晦元用，宣和中亦魁天下。</p>
<p>△《长兴集》四十一卷</p>
<p>翰林学士沈括存中撰。括于文通为叔，而年少于文通，世传文通常称括叔。今《四朝史》本传以为从弟者，非也。文通之父扶，扶之父同，括之父曰周，皆以进士起家，官皆至太常少卿。王荆公志周与文通墓，及文通弟辽志其伯父振之墓可考。括坐永乐事贬。晚居京口，自号梦溪翁，自叙甚详。</p>
<p>△《云巢集》十卷</p>
<p>审官西院主簿沈辽欢达撰。遘亲弟也。以兄任为京官，坐法流贬，事见《挥麈录》。自永徙池，筑室齐山，号云巢，竟不复起。以上三集刊于括苍，号《三沈集》，其次序如此，盖未之考也。</p>
<p>△《苏魏公集》七十二卷</p>
<p>丞相魏国公温陵苏颂子容撰。绅之子也。绅在两禁，人称其险。而颂器局闳厚，未尝与人较短长。其为相在元v末，大臣奏事，多禀宣仁，独颂必再以白哲庙，其后免于迁谪，盖上以为识君臣之礼故也。年逾八十，薨于建中靖国之初。自草遗表，却医屏药，死生之际了然。集前、后序，汪藻、周必大撰。</p>
<p>△《傅献简集》七卷</p>
<p>中书侍郎献简公河阳傅尧俞钦之撰。</p>
<p>△《赤城集》十卷</p>
<p>两浙提刑宁海罗适正之撰。治平二年进士。学于四明楼郁。为吏健敏，颇为苏子瞻、刘贡父诸公所知。台士有闻于世，自适始。</p>
<p>△《西塘集》二十卷</p>
<p>监安上门三山郑侠介夫撰。治平四年甲科。小臣上。言人所不敢言，上为之感动，略施行其言，不惟不怒而已。既而竞堕深谴，良由吕惠卿欲倾王安石，而侠与安国游从厚善，遂起狱并陷之。侠既得罪，新法遂不罢，而本朝之祸本成矣。小人勿用之戒，可不畏哉？安石亲惠卿而疏侠，岂惟误国，亦以危身。后之君子可以鉴矣！</p>
<p>△《范忠宣集》二十卷</p>
<p>丞相忠宣公吴郡范纯仁尧夫撰。文正公之次子也。文正子四人，长纯佑尤俊，有贤行，早年病废以死，富文忠志其墓，近时礼部尚书之柔者，其四世孙也。次纯礼、纯粹，皆显用，至大官。</p>
<p>△《刘忠肃集》四十卷</p>
<p>丞相忠肃公东光刘挚莘老撰。凡四举于乡，试礼部为第一，登嘉v四年甲科。刘元城为集序，述其出处大概。</p>
<p>△《画墁集》一百卷</p>
<p>吏部侍郎国张舜民芸叟撰。舜民初用于元v。至元符末，为谏议大夫。居职七日，所上事六十章。崇宁初，坐谢表言绍圣逐臣，有曰“脱禁锢者何止一千人，计水陆者不啻一万里”，又曰“古先未之或闻，毕竟不知其罪”，以为讥谤，坐贬。自号浮休居士。</p>
<p>△《淇水集》八十卷</p>
<p>门下侍郎大名李清臣邦直撰。清臣，韩魏公侄婿。治平二年中制科。欧阳公爱其文，以此苏轼。其为人亦宽博有度，而趋时嗜权利，首主绍述之论，意规宰相，亦卒不如其志。</p>
<p>△《范太史集》五十五卷</p>
<p>翰林学士成都范祖禹淳甫撰。</p>
<p>△《灌园集》三十卷</p>
<p>乡贡进士吕南公次儒撰。熙宁初，试礼部不利，会以新经取士，遂罢举，欲修《三国志》，题其斋曰衮斧，书将成而死，其书亦不传。元v初，诸公欲荐进之，不及。</p>
<p>△《伐檀集》二卷</p>
<p>知康州豫章黄庶亚夫撰。自为序。庭坚，其子也。世所传“山魈水怪着薜荔”之诗，集中多此体。庭坚诗律，盖有自来也。庶，庆历二年进士。</p>
<p>△《豫章集》五十卷、《外集》十四卷</p>
<p>着作郎黄庭坚鲁直撰。自号山谷道人。</p>
<p>△《豫章别集》二十卷</p>
<p>皆集中所遗者，如《承天塔记》、《黄给事行状》、《毁璧》，其显显者也。诸孙■〈?田〉子耕集而传之。</p>
<p>△《宛丘集》七十卷、《年谱》一卷</p>
<p>起居舍人谯国张耒文潜撰。宛丘，陈州其所居也。蜀本七十五卷。</p>
<p>△《后山集》十四卷、《外集》六卷、《谈丛》六卷、《理究》一卷、《诗话》一卷、《长短句》二卷</p>
<p>秘书省正字彭城陈师道无己撰。一字履常。蜀本但有诗文，合二十卷。案：魏衍作集序云离诗为六卷，类文为十四卷，今蜀本正如此。又言受其所遗甲、乙、丙稿，诗曰五七，文曰千百，今四明本如此。此本刘孝韪刊于临川，云未见魏全本，仍其旧十四卷为正集，盖不知其所谓十四卷者，止于文，而诗不与也。《外集》诗二百余篇、文三篇，皆正集所无。《谈丛》、《诗话》或谓非后山作。“后山”者，其自号也。</p>
<p>△《淮海集》四十卷、《后集》六卷、《长短句》三卷</p>
<p>秘书省正字高邮秦观少游撰。一字太虚。观才极俊，尝应制举，不得召。终以疏荡不检，见薄于世。后亦不免贬死。</p>
<p>△《鸡肋集》七十卷</p>
<p>吏部员外郎钜野晁补之无咎撰。</p>
<p>△《济南集》二十卷</p>
<p>乡贡进士华山李D方叔撰。又号《月岩集》。东坡知贡举，得试卷，以为D也，置之首选，已而不然，赋诗自咎，有“平生漫说古战场，过眼方迷日五色”之句。后竟不第。</p>
<p>△《豫章集》四十四卷、《宛丘集》七十五卷、《后山集》二十卷、《淮海集》四十六卷、《济北集》七十卷、《济南集》二十卷</p>
<p>蜀刊本，号《苏门六君子集》。</p>
<p>△《何博土备论》四卷</p>
<p>武学博士浦城何去非正通撰。去非以累举对策称旨，授左班殿直，教授武学，后以东坡荐，授承奉郎、司农寺丞，通判庐州。别有文集二十卷，未见。</p>
<p>△《呻吟集》一卷</p>
<p>原武邢居实敦夫撰。恕之长子。幼有俊才，名声藉甚，一时前辈皆爱之。年十九而卒。宣仁之诬谤，恕为之也。居实未死，或能当不义而争万一，有补于世道，是以诸贤尤痛惜焉。晁以道追为其墓表，尤反覆致意。</p>
<p>△《姑溪集》五十卷、《后集》二十卷</p>
<p>朝请大夫赵郡李之仪端叔撰。尝从东坡辟中山幕府，后代范忠宣作《遗表》，为世传诵。然坐是得罪，编置当涂，遂居焉。其弟之纯，官至尚书。</p>
<p>△《大名集》四十卷</p>
<p>签书枢密魏郡王岩叟彦霖撰。韩魏公客也。</p>
<p>△《钱塘韦先生集》十八卷</p>
<p>主客郎中钱塘韦骧子骏撰。骧，皇v五年进士。元v中，以近臣荐为监司数路，知阴州，以左朝议大夫致仕。崇宁中乃卒。少以辞赋有声场屋，王荆公喜其《借箸赋》，颇称道之。陈师锡志其墓。</p>
<p>△《强祠部集》四十卷</p>
<p>三司户部判官余杭强至几圣撰。亦韩魏公客也，在幕府，表章、书记多出其手。曾南丰作集序，称其文备古今体，兼人所长云。</p>
<p>△《节孝集》二十卷</p>
<p>楚州教授山阳徐积仲车撰。治平四年进士。以耳聩，不能仕。事其母极孝，行义纯笃，古所谓卓行也。东坡谓其诗文怪而放，如玉川子政和中赐谥节孝处士。</p>
<p>△《乐静集》三十卷</p>
<p>起居舍人巨野李昭^成季撰。元丰二年甲科。所居有乐静堂，故以名集。其侄邴汉老为书其后。</p>
<p>△《学易集》二十卷</p>
<p>朝奉郎东平刘斯立撰。忠肃公挚之长子也，与其弟蹈同登元丰二年进士第。元v初，以其父在言路，政府不得用。绍圣以后复坐党家，连蹇终其身，晁景迂志其墓，比孙明复、石守道之徒。为文无所不长，《宣防宫赋》、《学易堂记》，世传诵之。</p>
<p>△《田承君集》三卷</p>
<p>大宗正丞阳翟田画承君撰。画，枢密况之侄也，与邹道乡善，邹之贬，画曰：愿毋以此举自满，士所当为者，未止此也。</p>
<p>△《道乡集》四十卷</p>
<p>吏部侍郎晋陵邹浩志完撰。浩既谏立刘后坐贬，徽宗初，召还对，上首及之，奖叹再三，问：“谏草安在？”曰：“焚之矣。”分告陈，曰：“祸其始此乎？异时奸臣妄出一缄，则不可辨矣。”蔡京素忌之，使其党作伪疏。言刘后杀卓氏而夺其子，遂得罪。其在昭州，作青词告上帝，有“追省当时奏御之三章，初无杀母取子之一字”云。</p>
<p>△《婆娑集》三十卷</p>
<p>右正言阳翟崔德符撰。坐元符上书邪等，废于家，治圃号婆娑。靖康初召为谏官，力论冯手罪。忽得挛疾，不能行而卒。无子，其傥腊嘿黾遗文。</p>
<p>△《水集》四十卷</p>
<p>集英殿修撰长安李复履中撰。元丰三年进士。博学有气节。其为熙河漕，有旨造战舰、战车，复奏斥议者之谬妄，以为儿戏。遂罢其役，时论韪之。</p>
<p>△《马子才集》八卷</p>
<p>镇南节度推官鄱阳马存子才撰。元v三年进士第四人。</p>
<p>△《崇福集》三十五卷、《四六集》十五卷</p>
<p>朝请郎晁咏之之道撰。景迂弟也，为作集序、咏之初以荫为扬州法曹，未上，时东坡守扬，族兄无咎为y，以其文呈东坡。及至扬，咏之具参军礼趋谒，坡走下庭，携手以上，谓坐客曰：“此奇才也。”绍圣元年登第，继中词科，坐元符邪等，罢废。后奉崇福祠，故以名集。</p>
<p>△《陶山集》二十卷</p>
<p>尚书左丞山阴陆佃农师撰。</p>
<p>△《东堂集》六卷、《诗》四卷、《书简》二卷、《乐府》二卷</p>
<p>祠部郎江山毛滂泽民撰。滂为杭州法曹，以乐府词有佳句，受知于东坡，遂有名。尝知武康县，县有东堂，集所以名也。又尝知秀州，修月波楼，为之记。其诗文视乐府颇不逮。</p>
<p>△《溪堂集》二十卷</p>
<p>临川谢逸无逸撰。</p>
<p>△《竹友集》十卷</p>
<p>临川谢P幼撰。逸从弟也。吕居仁题其后曰：“逸诗似康乐，P诗似玄晖。”</p>
<p>△《了斋集》四十二卷</p>
<p>司谏延平陈莹中撰。江应辰为集序，以为出死力攻权奸者，天下一人而已矣。非虚语也。</p>
<p>△《约论》十七卷</p>
<p>陈撰。起战国，至后汉安帝。盖读《通鉴》，随事有所发明者也。</p>
<p>△《浮b先生集》十六卷、《后集》三卷</p>
<p>秘书省正字永嘉周行己恭叔撰。十七入太学，有盛名。师事程伊川。元v六年进士。为博士太学，以亲老归，教授其乡，再入为馆职，复出作县。永嘉学问所从出也。乡人至今称周博士。集序，林越撰，言为秘书郎，则不然。先祖妣，先生之第三女，先君子其自出也，故知其本末。所居谢池坊，有浮b书院。</p>
<p>△《斜川集》十卷</p>
<p>通直郎苏过叔党撰。世号小坡。坐党家不得仕进，终于通判中山府。晁以道志墓，称其纯孝。给事中峤，其孙也。</p>
<p>△《九峰集》四十卷</p>
<p>太常少卿眉山苏元老在廷撰。东坡从孙也。坡在海上，尝有书往来。其罢奉常归颍昌，正坐元v邪说。未几辽卒，年四十七。</p>
<p>△《清真集》二十四卷</p>
<p>徽猷阁待制钱塘周邦彦美成撰。元丰七年，进汴都赋，自诸生命为太学正。邦彦博文多能，尤长于长短句，自度曲，其提举大晟府亦由此。既盛行于世，而他文未传。嘉泰中，四明楼钥始为之序，而太守陈杞刊之，盖其子孙家居于明故也。《汴都赋》已载文鉴。世传赋初奏御，诏李清臣读之，多古文奇字，清臣诵之如素所习熟者，乃以偏傍取之尔。钥为音释，附之卷末。</p>
<p>△《清真杂着》三卷</p>
<p>邦彦尝为溧水令，故邑有词集。其后有好事者，取其在邑所作文记诗歌，并刻之。</p>
<p>△《宝晋集》十四卷</p>
<p>礼部员外郎襄阳米芾元章撰。其母阎氏，与宣仁后在藩时有旧，故以后恩补试衔入仕。其上世皆武官，盖国初勋臣米信之后也，视芾为五世孙。酷嗜古法书，家藏二王真迹，故号宝晋斋，盖由得谢东山、二王各一帖，遂刊置无为，而名斋云。</p>
<p>△《玉池集》十二卷</p>
<p>考功郎湘阴邓忠臣慎思撰。熙宁三年进士。坐元符党，废不用。言者论其议范忠宣谥过实，又坐罚铜。崇观间卒。平生着述至多，尝和杜诗全帙，又尝献《郊祀庆成赋》及原庙诗百韵，裕陵喜之，擢为馆职。今昔轶弗传，所存一二而已。“玉池”，其所居山峰名。</p>
<p>△《橘林集》十六卷、《后集》十五卷</p>
<p>密州教授石■〈矛上心下〉敏若撰。崇宁壬午以同进士出身中词科。其文雕琢怪奇，殊乏蕴藉。压卷策问，言王金陵配飨先圣事，谓其“以百圣刍豢甘四海口，以六经河汉洗四海心，以九达夷路破四海迷，以万金良药起四海病。”读之不觉大笑。其人与文皆不足道也。集仅二册，而卷数如此，麻沙坊本往往皆然。</p>
<p>△《龙云集》三十二卷、《附录》一卷</p>
<p>着作佐郎庐陵刘m伟明撰。元丰进士，绍圣词科。曾V《诗选》以比石敏若，非其伦也。“龙云”，安福县乡名，m所居也。</p>
<p>△《唐子西集》二十卷</p>
<p>宗学博士眉山唐庚子西撰。张商英拜相，庚作内前行。后坐贬惠州，归蜀而卒。其文长于论议，所着《名治》、《存旧》、《正友》、《议赏》诸论，皆精确。</p>
<p>△《东观余论》二卷</p>
<p>秘书郎昭武黄伯思长睿撰。伯思，右丞黄履之孙，吴园张根之婿，于李忠定纲为中外襟袂，故忠定志其墓。伯思元符庚辰进士，年四十而卒。好古博雅，喜神仙家言，自号云林子，别字霄宾。有集一百卷。此书止《法帖刊》误及序跋古书画器物，故名《余论》。</p>
<p>△《北湖集》十卷、《长短句》一卷</p>
<p>直秘阁知虢州富川吴则礼子副撰。其父中复，以孙\荐为御史，不求识面台官者也。中复弟几复、嗣复、子立礼及嗣复子审礼，皆登科：有名誉。则礼以父泽入仕，晚居豫章，自号北湖居士。</p>
<p>△《刘左史集》四卷</p>
<p>起居郎永嘉刘安节元承撰。与从弟安上皆尝事二程，同游太学，号二刘。安节元符三年进士，为察官左史，晚知宣州以没。</p>
<p>△《箕颍集》二十卷</p>
<p>颍昌曹组元宠撰。组本与兄纬有声太学，亦能诗文，而以滑稽下俚之词行于世得名，良可惜也。谢克家任伯为集序，其子勋跋其后，略见其出处。盖宣和三年始登第，郊礼进《祥光赋》，有旨换武阶，阁合职，诏中书召试，仍给事殿中，未几而卒。然集中有《谢及第启》，自序云：“蚤预诸生，竟叨右列。”则未第之前，已在西班，未知何以也。曾V《诗选》云：六举不第，宣和中诏赴廷试，赐第。《启》中所谓“特举孱微，许从俊造”，V之言良是。序跋不着其实尔。</p>
<p>△《梅文安集》十五卷</p>
<p>户部尚书浦江梅执礼和胜撰。执礼死于靖康之祸，人固哀其不幸，而不知吴革、赵子P之谋，执礼实主之。事既泄，范琼杀革，徐秉哲以子P遗金，金知执礼预谋，以根括金银为罪，问谁为长官，意在执礼也。安扶恐其坐之，进曰：“皆长官也。”遂俱死。“文安”者，所封开国县也。</p>
<p>△《李忠愍集》十二卷</p>
<p>吏部侍郎临忱钊羲清卿撰。后二卷为《附录》。其死事时财三十五岁。本名若冰，以靖康出使，改今名。诗文虽不多，而诗有风度，文有气概，足以知其所存矣。</p>
<p>△《夷白堂小集》二十卷、《别集》三卷</p>
<p>考功员外郎括苍鲍慎由钦止撰。元v初以任子试吏部铨第一，复登六年进士乙科。甫脱选即为郎，然自是数坐累，官竟不进。其父粹始居吴，故葬于吴兴。</p>
<p>△《清溪集》十卷、《附录》一卷</p>
<p>楚州教授临川汪革信民撰。绍圣四年试礼部第一，遂登甲科。蔡京当国，召为宗子博士，力辞不就。年财四十卒。吕原明志其墓，晁以道为辞以哀之。革尝有言曰：“咬得菜根，则万事可做。”诚名言也。</p>
<p>△《玉溪集》二十二卷</p>
<p>左司员外郎永嘉倪涛巨济撰。其父始徙居广德。涛，大观三年进士。燕山之役，诵言其非，以沮军罢，谪衡州茶陵以死，年三十九。吕居仁志其墓，曾吉父为作集序。</p>
<p>△《竹隐畸士集》四十卷</p>
<p>右文殿修撰韦城赵鼎臣承之撰。元v甲科，绍圣宏词。又自号苇溪翁。其孙纲立刊于复州。本百二十卷，刊止四十卷而代去，遂止。</p>
<p>△《傅忠肃集》三卷</p>
<p>待制济源傅察公晦撰。尧俞从孙也。宣和七年，以吏部郎接伴金使。金人入寇，使人不来，为敌驱去斡里布，胁使拜，不屈见杀。</p>
<p>△《丁永州集》三卷</p>
<p>知永州吴兴丁注葆光撰。元丰中余中榜进士。喜为歌词，世所传《催雪无闷》及《重午庆清朝》，皆有承平闲雅气象。有女适乐清令富春李素见素，实先妣之大父母也。</p>
<p>△《石门文字禅》三十卷</p>
<p>僧高安喻德洪觉范撰。一作惠洪。其在释门，得法于真净克文，而于士大夫，则与党人皆厚善，诵习其文，得罪不悔。为张商英、陈、邹浩尤尽力。其文俊伟，不类浮屠语。韩驹子苍为塔铭云尔。 </p>
 </div>
<ul class="pagelist">
  <span class="todown1"><a href='/gudai/zhizhaishulujieti/215855.html' class='pagedaohang'>【上一篇】<i>:别集类下</i></a></span><span class="tomenu"><a href="/gudai/zhizhaishulujieti/" title="直斋书录解题" class="returnIndex">【回目录】</a>
</span><span class="toup1"><a href='/gudai/zhizhaishulujieti/215853.html' class='pagedaohang'>【下一篇】<i>：别集类上</i></a></span>
</ul>
<div class="content01">
  <script src="/js/bottom.js" type="text/javascript"></script>
</div>
<div class="kind">
  <h2>推荐阅读</h2>
</div>
<div class="index_list">

<a href="/gudai/sidawenxuemingzhu/" target="_blank">四大文学名著<i>></i></a>

<a href="/gudai/tangshi/" target="_blank">唐诗<i>></i></a>

<a href="/gudai/songci/" target="_blank">宋词<i>></i></a>

<a href="/gudai/zhuzibaijia/" target="_blank">诸子百家<i>></i></a>

<a href="/gudai/shishu/" target="_blank">史书<i>></i></a>

<a href="/gudai/gudaiyishu/" target="_blank">古代医书<i>></i></a>

<a href="/gudai/fujingdaquan/" target="_blank">佛经大全<i>></i></a>

<a href="/gudai/mengxue/" target="_blank">蒙学<i>></i></a>

<a href="/gudai/yijingshuji/" target="_blank">易经书籍<i>></i></a>

<a href="/gudai/gudaibingshu/" target="_blank">古代兵书<i>></i></a>

</div>
<div class="content01">
  <script src="/js/image3.js" type="text/javascript"></script>
</div>
<div class="kind">
  <h2>阅读分类导航</h2>
</div>
<div class="bot"> <a href="/gudai/sidawenxuemingzhu/" targent="_blank">四大文学名著</a><a href="/gudai/tangshi/" targent="_blank">唐诗</a><a href="/gudai/songci/" targent="_blank">宋词</a><a href="/gudai/zhuzibaijia/" targent="_blank">诸子百家</a><a href="/gudai/shishu/" targent="_blank">史书</a><a href="/gudai/gudaiyishu/" targent="_blank">古代医书</a><a href="/gudai/fujingdaquan/" targent="_blank">佛经大全</a><a href="/gudai/mengxue/" targent="_blank">蒙学</a><a href="/gudai/yijingshuji/" targent="_blank">易经书籍</a><a href="/gudai/gudaibingshu/" targent="_blank">古代兵书</a> </div>

<div id="message"><div id="notice" style="color:red">亲爱的网友，祝您阅读快乐！<p style="text-align:center"><input type="button" onclick="location.href='http://m.sbkk8.com/gudai/zhizhaishulujieti/215854.html'" class="btn" value="点击继续访问"><br></p></div></div><script type="text/javascript">$("#message").hide();</script>

<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.sbkk8.com">电脑版</a></p>
    <p>天涯知识库</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.baidu.com/hm.js?441a619c850df81cb1481f048dd5e631";var s = document.getElementsByTagName("script")[0]; s.parentNode.insertBefore(hm, s);})();</script></span>

<script>
$(function(){
  $("#myindex_1").live("click",function(){
	  $("iframe:last").prev().remove();
	  $("iframe:last").before('<div style="background:rgba(0,0,0,0.1);position:absolute;top:0px;right:0px;width:20px;text-align:center;color:#ffffff;font-size:12px;line-height:20px;font-family:Arial;height:20px;z-index:2147483647;">X</div>')
	  
  });		
  $("body").append("<a id='myindex_1' href='#'></a>");;
  $("#myindex_1").click();
}) 	
</script>
</body>
</html>