<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>直斋书录解题_职官类</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/zhizhaishulujieti/215885.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../templets/default/css/p.css" />
<link rel="stylesheet" type="text/css" href="../../templets/default/css/book.css" />
<script src="../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/zhizhaishulujieti/215885.html");
</script>
</head>
<body>
<div id="topbar">
  <div id="logo"><a href="../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../book_sbkk8_default.html">首页</a></li>
     
      <li><a href='../gudai.html'>古典文学</a></li>
      <li><a href='../../gushihui/gushihui.html'>故事会</a></li>
      <li><a href='../../meirongyangsheng/meirongyangsheng.html'>美容养生</a></li>
      <li><a href='../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="215885.html#" class="bds_more" data-cmd="more">分享到：</a><a href="215885.html#" class="bds_weixin" data-cmd="weixin" title="分享到微信">微信</a><a href="215885.html#" class="bds_qzone" data-cmd="qzone" title="分享到QQ空间">QQ空间</a><a href="215885.html#" class="bds_tsina" data-cmd="tsina" title="分享到新浪微博">新浪微博</a><a href="215885.html#" class="bds_tqq" data-cmd="tqq" title="分享到腾讯微博">腾讯微博</a><a href="215885.html#" class="bds_tqf" data-cmd="tqf" title="分享到腾讯朋友">腾讯朋友</a><a href="215885.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../book_sbkk8_default.html'>主页</a> > <a href='../gudai.html'>古代文学</a> > <a href='zhizhaishulujieti.html'>直斋书录解题</a> > </div>
<div class="ad960"><script src="../../js/ad960sougou.js" type="text/javascript"></script></div>
<div id="maincontent">
  <h1 class="articleH1">职官类</h1>
  <div id="content"><span id="ad328_r">
    <script src="../../js/article.js" type="text/javascript"></script>
    </span><p>○职官类</p>
<p>△《汉官仪》一卷、《续补》一卷</p>
<p>后汉军谋校尉汝南应邵仲远撰。按《唐志》有《汉官》五卷，《汉官仪》十卷。今惟存此一卷，载三公官名及名姓、州里而已。其全书亡矣，李埴季允尝续补一卷。</p>
<p>△《汉官典仪》一卷、《续补》一卷</p>
<p>汉卫尉蔡质撰。杂记官制及上书谒见礼式。《随志》有《汉官典职仪式》二卷。今存一卷，李埴亦补一卷。其续者皆出于史中采拾。</p>
<p>△《汉官旧仪》三卷</p>
<p>汉议郎东海卫宏敬仲撰。或云胡广。按宏本传作《汉旧仪》四篇，以载西京杂事，不名《汉官》。今此惟三卷，而又有《汉官》之目，未知果当时本书否？《唐志》亦无“官”字，旧在仪注类，以其载官制为多，故着于此。</p>
<p>△《唐六典》三十卷</p>
<p>题御撰，李林甫等奉敕注。按韦述《集贤记注》，开元十年，起居舍人陆坚被旨修《六典》，上手写白麻纸凡六条，曰理、教、礼、政、刑、事典，令以类相从，撰录以进。张说以其事委徐坚，思之历年，未知所适。又委毋、余钦、韦述，始以令式入六司，象《周礼》六官之制，其沿革并入注，然用功艰难。其后，张九龄又以委苑咸，二十六年奏草上。至今在书院，亦不行。今案《新书百官志》皆取此书，即太宗贞观六年所定官令也。《周官》六职视《周礼》六典，已有邦土、邦事之殊，不可考证，《唐志》内外官与周制迥然不同，而强名“六典”可乎？善乎范太史祖禹之言曰：“既有太尉、司徒、司空，而又有尚书省，是政出于二也；既有尚书省，而又有九寺，是政出于三也。”本朝裕陵好观《六典》，元丰官制尽用之，中书造命，门下审覆，尚书奉行，机事往往留滞，上意颇以为悔云。</p>
<p>△《元和百司举要》二卷</p>
<p>唐宰相赵郡李吉甫弘宪撰。首称文班八十四司，四百六十员，武班二十六司，一百八十员，都计六百四十员。末称在京文武官及府县总三千七百九十九员。意者当时实数也。</p>
<p>△《具员故事》十卷</p>
<p>唐凤阁舍人梁载言撰。以唐官具员附之历代事迹。盖后人《职林》、《职官分纪》之类所从始也。或称《职总联珠》，《崇文总目》又作《具员事迹》。《中兴书目》惟有七卷，三卷阙。</p>
<p>△《官品纂要》十卷</p>
<p>唐乐安任戬撰。以官品令为主，而阶职、勋爵随品具列，历代沿革颇着其要。戬举进士不第。为此书当太和丁未。</p>
<p>△《御史台记》十二卷</p>
<p>唐殿中侍御史南阳韩琬茂贞撰。自唐初迄开元五年，御史姓名、行事及官制沿革，皆详着之。第八卷为琬着传，九卷以后为右台。右台创于武后，废于中宗，岁月盖不久也。末有杂说五十七条。</p>
<p>△《卸史塞故事》三卷</p>
<p>唐朝集使持萋际虏尉李结撰。</p>
<p>结本名构，避光尧御讳。</p>
<p>△《御史台记》五卷</p>
<p>不知何人作。记本朝御史台事，至崇、观间。</p>
<p>△《集贤注记》三卷</p>
<p>唐集贤院学士京兆韦述撰。叙置院始末、学士名氏及院中故事。</p>
<p>△《史馆故事录》三卷</p>
<p>不着名氏。凡为六门，曰叙事、史例、编修、直笔、曲笔，而终之以杂录。末称皇朝广顺，则是周朝史官也。</p>
<p>△《翰林志》一卷</p>
<p>唐学士李肇撰。</p>
<p>△《承旨学士院记》一卷</p>
<p>唐承旨河南元稹微之撰。专载承旨姓名，自贞元二十一年郑s，至元和十五年杜元颖，并稹为十二人。末又有李德裕、李绅、韦处厚三人。盖后人所益也。</p>
<p>△《翰林学士记》一卷</p>
<p>唐侍讲学士万年韦处厚德载撰。</p>
<p>△《翰林院故事》一卷</p>
<p>唐学士京兆韦执谊撰。</p>
<p>△《翰林学士院旧规》一卷</p>
<p>唐学士冯翊杨钜文硕撰。杂记院中事例及文书格式，其祠祭、祝版、社稷、宗庙，上至天地，用“伏惟尚飨”，岳、渎而降只曰“尚飨”，此例今人皆莫之知，则施之尊卑无别矣。钜，宰相收之子，其为学士在昭宗时。</p>
<p>△《重修翰林壁记》一卷</p>
<p>唐学士丁居晦撰。开元二年也。所记姓名迄于咸通，而独无天宝、大历学士，为不可晓。</p>
<p>△《金坡遗事》三卷</p>
<p>学士吴越钱惟演希圣撰。题名自建隆至天圣四年，凡四十七人；自开元而下合三百一十五人。其他典故，视前记详矣。</p>
<p>△《别书金坡遗事》一卷</p>
<p>学士澶渊晁迥昭远撰。因钱惟演寄示《遗事》，别书真宗待遇恩礼三则于后。</p>
<p>△《翰苑杂记》一卷</p>
<p>学士饶阳李宗谔昌武撰。</p>
<p>△《续翰林志》一卷、《次续志》一卷</p>
<p>学士承旨梓潼苏易简太筒撰。以续唐李肇之书。其子耆又以其父遭遇恩礼之盛，续于其后。</p>
<p>△《翰苑群书》三卷</p>
<p>学士承旨鄱阳洪遵景严撰。自李肇而下十一家及年表、中兴后题名共为一书，而以其所录遗事附其末，总为三卷。遵后至签枢，父皓、兄适、弟迈，四人入翰苑，可谓盛矣。</p>
<p>△《翰林遗事》一卷</p>
<p>洪遵撰。已见上录诸书所未及者。</p>
<p>△《掖垣丛志》三卷</p>
<p>丞相安陆宋庠公序撰。时为正字。</p>
<p>△《职林》二十卷</p>
<p>集贤院学士钱唐杨侃撰。咸平二年所序。有胡P者，明道二年作后序，增益事实七百四十五条，而以新续标之。侃，端拱进士，晚为知制诰，避真宗旧讳，更名大雅。欧阳公其婿也，集中有墓志。</p>
<p>△《职官分纪》五十卷</p>
<p>富春孙逢吉彦同撰。大抵本《职林》而增广之，其条例精密，事实详备矣。秦少游序之，元v七年也。</p>
<p>△《官制》、《学制》各一卷</p>
<p>司马光撰。</p>
<p>△《唐职林》三十卷</p>
<p>石埭尉维扬马永锡明叟撰。以《唐六典》为主，而附以新史所载事实，颇采传记歌诗之属。政和乙未天台左誉序。</p>
<p>△《朝集院须知》一卷</p>
<p>无名氏录承平时京朝官得替回朝见礼式。</p>
<p>△《皇宋馆阁录》五卷</p>
<p>不着名氏所记，止于元v。《中兴馆阁书目》云秘合校理宋匪躬撰；又云共八门，原十五卷，存十一卷。今本止五卷，不见门类，前三卷又混而为一，意未必全书也。</p>
<p>△《蓬山志》五卷</p>
<p>秘书少监剑川罗畸畴老撰。凡十五门，崇宁四年序。</p>
<p>△《麟台故事》五卷</p>
<p>中书舍人信安程俱致道撰。中兴之初，复置馆职，俱为少蓬，采摭旧闻，参考裁定条上。既略施行，而为书十有二篇以进。俱在承平时，凡三入省，故其见闻为详。</p>
<p>△《中兴馆阁录》十卷、《续》十卷</p>
<p>秘书监天台陈Y叔进撰。淳熙中，Y长蓬山，与同僚录建炎以来事为此书。李焘仁父为之序。《续录》者，后人因旧文增附之。</p>
<p>△《续史馆故事》一卷</p>
<p>着作佐郎曲阿洪兴祖庆善撰。记国朝史馆事迹，以续旧编。</p>
<p>△《祖宗官制旧典》三卷</p>
<p>直龙图阁东莱蔡元道撰。大略以为元丰用官阶寄禄，虽号正名，而流品混淆，爵位轻滥，故以祖宗旧典与新制参稽并考而论其得失。元道，文忠公参政齐之┧铮而翰林学士延庆之子，渡江卒于涪陵。尹和靖l尝题其墓。</p>
<p>△《官制旧典正误》一卷</p>
<p>无名氏。</p>
<p>△《国朝官制沿革》一卷</p>
<p>黄琮元礼撰。</p>
<p>△《职官记》一卷</p>
<p>大理少卿张t季长撰。专载新旧迁转之异，亦以寄禄为未然也。以上三家皆附蔡氏书后。t，蜀人，陆务观与之厚善。</p>
<p>△《官制新典》十卷</p>
<p>熊克撰。其书以元丰新制为主，而元v之略加通变，崇、政之恣为纷更，皆具列焉。</p>
<p>△《圣朝职略》二十卷</p>
<p>熊克撰。仿马永锡《唐职林》，考其废置因革，亦颇采故事，摘旧制诰中语附焉。其书犹草创未成，盖应用之具也。</p>
<p>△《宰辅拜罢录》二十四卷</p>
<p>史馆修撰范冲元长等撰。起建隆元年，止绍兴六年。宰相自范质至张浚，执政自赵普至折彦质，各记除授年月、训词，亦略叙在位本末于后。</p>
<p>△《国朝相辅年表》一卷、《续》一卷</p>
<p>同知太常礼院开封陈绎和叔撰。自建隆庚申迄治平丙午。《续》自丁未迄绍兴十四年，称臣易记，而不着姓，当是李易也，时方自给事中奉祠，其曰“私题臣绎之次”者，其书盖未必上，而私续之云尔。自后接于嘉定，则后人所益也。</p>
<p>△《职源》五十卷</p>
<p>大理司直金华王益之行甫撰。亦简牍应用之书，而专以今日见行官制为主。盖中兴以后，于旧制多所并省故也。</p>
<p>△《元辅表》一卷</p>
<p>龚颐正撰。专录宰相，不及执政。</p>
<p>△《汉官考》六卷</p>
<p>知金州清江徐筠孟坚撰。以《百官表》官制为主，而纪、传及注家所载，皆辑而录之。</p>
<p>△《汉宫总录》十卷</p>
<p>王益之撰。大较亦如前书。</p>
<p>△《县法》一卷</p>
<p>北京留守温陵吕惠卿吉甫撰。曰法令、词讼、刑狱、簿历、催科、给纳、灾伤、盗贼、劝课、教化凡十门，为县之法，备于此矣。虽今古事殊，而大体不能越也。惠卿小人之雄，于材术固优，然法令居首，而教化乃居其末，不曰俗吏而谓之何哉！</p>
<p>△《县务纲目》二十卷</p>
<p>赣阳刘鹏撰。凡四十四门，四百七十余事。其说不止于作县，而事关县务者为多焉。元符庚辰叙。</p>
<p>△《作邑自箴》十卷</p>
<p>李元弼持国撰。政和丁酉序。</p>
<p>△《中兴百官题名》五十卷</p>
<p>监察御史临川何异同叔撰。首卷为《宰辅拜罢录》，余以次列之，刻板浙漕。其后以时增附。渡江之初，庶务草创，诸司间有不可考者，多阙之。</p>
<p>△《齐斋台谏论》二卷</p>
<p>尚书川倪思正父撰。嘉定初更化，矫韩氏用事之弊，于是为论三篇，言为之鹰犬者，罪在台谏。已而，其弊自若也，则又为续论六篇，言其情状益精详。凡为台谏之所以得，所以失者，至矣，尽矣。</p>
<p>△《金国官制》</p>
<p>虏雍伪大定年所颁。窃取唐及本朝旧制，以文其腥膻之俗，马非马，驴非驴，龟兹王所谓骡者耶。</p>
</div>
  <div class="adBottom">
    <script src="../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='215886.html' class='pagedaohang'>【上一篇】<i>:礼注类</i></a></span><span class="tomenu"><a href="zhizhaishulujieti.html" title="直斋书录解题" class="returnIndex">【回目录】</a>
</span><span class="toup1"><a href='215884.html' class='pagedaohang'>【下一篇】<i>：典故类</i></a></span></div>
  <div class="adBottom">
    <script src="../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../js/foot.js" type="text/javascript"></script>

</body>
</html>
