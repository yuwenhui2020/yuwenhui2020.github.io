<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>直斋书录解题_杂史类</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/zhizhaishulujieti/215887.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../templets/default/css/p.css" />
<link rel="stylesheet" type="text/css" href="../../templets/default/css/book.css" />
<script src="../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/zhizhaishulujieti/215887.html");
</script>
</head>
<body>
<div id="topbar">
  <div id="logo"><a href="../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../book_sbkk8_default.html">首页</a></li>
     
      <li><a href='../gudai.html'>古典文学</a></li>
      <li><a href='../../gushihui/gushihui.html'>故事会</a></li>
      <li><a href='../../meirongyangsheng/meirongyangsheng.html'>美容养生</a></li>
      <li><a href='../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="215887.html#" class="bds_more" data-cmd="more">分享到：</a><a href="215887.html#" class="bds_weixin" data-cmd="weixin" title="分享到微信">微信</a><a href="215887.html#" class="bds_qzone" data-cmd="qzone" title="分享到QQ空间">QQ空间</a><a href="215887.html#" class="bds_tsina" data-cmd="tsina" title="分享到新浪微博">新浪微博</a><a href="215887.html#" class="bds_tqq" data-cmd="tqq" title="分享到腾讯微博">腾讯微博</a><a href="215887.html#" class="bds_tqf" data-cmd="tqf" title="分享到腾讯朋友">腾讯朋友</a><a href="215887.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../book_sbkk8_default.html'>主页</a> > <a href='../gudai.html'>古代文学</a> > <a href='zhizhaishulujieti.html'>直斋书录解题</a> > </div>
<div class="ad960"><script src="../../js/ad960sougou.js" type="text/javascript"></script></div>
<div id="maincontent">
  <h1 class="articleH1">杂史类</h1>
  <div id="content"><span id="ad328_r">
    <script src="../../js/article.js" type="text/javascript"></script>
    </span><p>○杂史类</p>
<p>△《越绝书》十六卷</p>
<p>无撰人名氏，相传以为子贡者，非也。其书杂记吴、越事，下及秦、汉，直至建武二十八年。盖战国后人所为，而汉人又附益之耳。越绝之义曰：“圣人发一隅，辩士宣其辞；圣文越于彼，辩士绝于此。”故题曰“越绝”。虽则云然，而终未可晓也。</p>
<p>越者，国之氏也；绝者，绝也，谓勾践时也；绝者，绝也，绝恶反之于善。越专其功，故曰“越绝”，并见本书。文简批编尾云：《越绝书》讹不可读，如乐架之有哑锺。渔父辞剑事，见于此书。</p>
<p>△《战国策》三十卷</p>
<p>司马迁《史记》所本，刘向所校者也。但无撰人名氏。后汉高诱注。自东周至中山十二国，凡三十三篇。</p>
<p>△《鲍氏校定战国策》十卷</p>
<p>尚书郎括苍鲍彪注。以西周正统所在，易为卷首。其注凡四易藁乃定。</p>
<p>△《九州春秋》九卷</p>
<p>晋司马彪绍统撰。汉末州部之乱，司、冀、徐、兖、青、荆、扬、梁、幽，凡盗贼僭叛皆纪之。</p>
<p>△《华阳国志》二十卷</p>
<p>晋散骑常侍蜀郡常璩道将撰。志巴、蜀地理、风俗、人物及公孙述、刘焉、刘璋、先后主以及李特等事迹。末卷为《序志》，云肇自开辟，终乎永和三年。</p>
<p>△《后魏国典》三十卷</p>
<p>唐太常少卿元行冲撰。行冲以系出拓跋，乃撰《魏典》三十篇，文约事详，学者尚之。此本从莆田刘氏借录，卷帙多寡不同，岁月首尾不具，殆类钞节，似非全书。</p>
<p>△《大业杂记》十卷</p>
<p>唐着作郎杜宝撰。纪炀帝一代事。序言贞观修史未尽实录，故为此书，以弥缝阙漏。</p>
<p>△《建康实录》二十卷</p>
<p>唐许嵩撰。载吴、晋、宋、齐、梁、陈六朝都建康者，编年附传，大略用实录体。</p>
<p>△《行在河洛记》十卷</p>
<p>唐宰相尉氏刘仁轨正则撰。记李密、王世充事。末二卷记隋都城、宫殿、池苑。按《唐志》作《行年记》二十卷。</p>
<p>△《河洛春秋》二卷</p>
<p>唐洋州司功包撰。记安史之乱。</p>
<p>△《明皇杂录》一卷</p>
<p>唐校书郎郑处诲撰。杂记明皇时事。大中九年序。处诲，太和八年进士也。</p>
<p>△《开天传信记》一卷</p>
<p>唐吏部员外郎郑檗撰。杂记开元、天宝时事。</p>
<p>△《安禄山事迹》三卷</p>
<p>唐华阴尉姚汝龙撰。</p>
<p>△《开元升平源》一卷</p>
<p>唐史官吴兢撰。叙姚崇十事。</p>
<p>△《庐陵王传》一卷</p>
<p>唐彭王傅会稽徐浩季海撰。叙狄仁杰五王事。</p>
<p>△《奉天录》四卷</p>
<p>唐赵元一撰。起建中四年泾原叛命，终兴元元年克复神都。</p>
<p>△《燕南记》三卷</p>
<p>唐恒州司户魏郡谷况撰。专记成德一镇事。自建中二年至太和七年，起张孝忠，终王承元。古语有“燕南垂，赵北际”，今以其在燕之南，故名。然河北诸镇连叛事迹，大略具矣。</p>
<p>△《建中河朔记》六卷</p>
<p>唐李公佐撰。序言与从弟正封读国史至建中、贞元之际，序述河朔故事，未甚详备，以旧闻于老僧智融及谷况《燕南记》所说略同，参错会要，以补史阙。</p>
<p>△《志》三卷</p>
<p>唐殿中侍御史凌准宗一撰。军即朔方军也。此本从盱江晁氏借录，其末题曰：“文忠修《唐史》，求此书不获，今得于忠宪范公之孙伯高。其中尚多误，当访求正之。绍兴乙丑晁公。”</p>
<p>△《凉国公平蔡录》一卷</p>
<p>唐山南东道掌书记郑试淌孔。凉国公者，李逡病</p>
<p>△《国史补》三卷</p>
<p>唐学士李肇撰。</p>
<p>△《大唐新语》十三卷</p>
<p>唐江都县主簿刘肃撰。自武德迄大历，分类编纂，凡三十类。元和丁亥岁序。</p>
<p>△《太和野史》三卷</p>
<p>不着名氏。但称大中戊辰陈郡袁涛序。自郑注而下十七人，本共为一轴“涛分之为三卷。</p>
<p>△《太和摧凶记》一卷</p>
<p>文与上同，而不分卷，岂其初本耶？</p>
<p>△《野史甘露记》二卷</p>
<p>不着名氏。上卷记甘露之祸，下卷叙诸臣本末。</p>
<p>△《乙卯记》一卷</p>
<p>唐布衣李潜用撰。末又有吴郡李实者，述训、注本谋附益之。乙卯者，太和九年也。</p>
<p>△《两朝献替记》三卷</p>
<p>唐宰相李德裕文饶撰。叙文、武两朝相位奏对事迹。</p>
<p>△《会昌伐叛记》一卷</p>
<p>李德裕撰。记平泽潞事。</p>
<p>△《次柳氏旧闻》一卷</p>
<p>李德裕撰。记柳芳所闻于高力士者，凡十七条。上元中，芳谪黔中，力士徙巫州。芳从力士问禁中事。德裕父吉甫从芳子冕闻之。</p>
<p>△《四夷朝贡录》十卷</p>
<p>唐给事中渤海高少逸撰。会昌中，宰相李德裕以黠戛斯朝贡，莫知其国本原，诏为此书。凡二百一十国，本二十卷，合之为十卷。</p>
<p>△《东观奏记》三卷</p>
<p>唐右补阙裴延裕膺余撰。记宣宗朝事，凡八十九条。</p>
<p>△《贞陵遗事》二卷、续一卷</p>
<p>唐中书舍人令狐澄撰。吏部侍郎柳n续之。澄所记十七事，n所续十四事。</p>
<p>△《咸通庚寅解围录》一卷</p>
<p>唐成都少尹张云景之撰。言南诏围城I御事。</p>
<p>△《金銮密记》三卷</p>
<p>唐翰林学士承旨京兆韩致尧撰。具述在翰苑时事，危疑艰险甚矣。昭宗屡欲相之，卒不果而贬，竟终于闽。非不幸也，不然与崔垂休辈骈肩就戮于朱温之手矣。</p>
<p>△《广陵妖乱志》三卷</p>
<p>唐晋阳郑延晦撰。言高骈、吕用之、毕师铎等事。</p>
<p>△《汴水滔天录》一卷</p>
<p>唐左拾遗王振撰。言朱温篡逆事。</p>
<p>△《朱梁兴创遗编》二十卷</p>
<p>梁宰相冯翊敬翔子振撰。自广明巢贼之乱、朱温事迹，迄于天v弑逆，大书特书，不以为愧也。其辞亦鄙俚。</p>
<p>△《庄宗召祸记》一卷</p>
<p>后唐中书舍人黄彬撰。</p>
<p>△《三朝见闻录》八卷</p>
<p>不知作者。起乾符戊戌，至天v末年，及庄宗中兴，后唐、河东事迹。三朝者，僖、昭、庄也。其文直述多鄙俚。</p>
<p>△《大唐补记》三卷</p>
<p>南唐程匡柔撰。序言懿宗朝有焦璐者撰《年代纪》，述神尧，止宣宗。匡柔袭《三百年历》，补足十九朝。起咸通戊子，止癸巳，附璐书中。乾符以后备存《补纪》。末有《后论》一篇，文辞虽拙，论议亦正。</p>
<p>△《贾氏备史》六卷</p>
<p>汉谏议大夫贾纬撰。叙石晋祸乱，每一事为一诗系之。</p>
<p>△《晋太康平吴记》二卷</p>
<p>周兵部尚书张昭撰。世宗将讨江南，昭采晋武平孙皓事迹，为书上之。</p>
<p>△《晋朝陷蕃记》四卷</p>
<p>宰相大名范质文素撰，据莆田郑氏《书目》云尔。本传不载，故《馆阁书目》云不知作者。未悉郑氏何所据也。</p>
<p>△《五代补录》五卷</p>
<p>寻阳陶岳撰。每代为一卷，凡一百七条。岳，雍熙二年进士。</p>
<p>△《五代史阙文》一卷</p>
<p>翰林学士巨野王禹无之撰。</p>
<p>△《建隆遗事》一卷</p>
<p>王禹撰。其记陈桥驿前戒誓诸将事元出熙陵，而序文云近取《实录》，入禁中亲自笔削。然则此书之作，诚有谓也。《邵氏闻见录》亦尝表而出之，而或者亦辨此书之伪，是见于王明清《挥麈录》者，尤有据，当考。</p>
<p>△《甘陵伐叛记》一卷</p>
<p>题文升撰，不知何人。末有论，称甘陵人苏朔为余言其大父庆历中陷贼，亲见则初叛时事。按《中兴书目》有《甘陵诛叛录》，称殿中丞王起撰。起时为文彦博幕客。然则别自一书也。</p>
<p>△《涑水记闻》十卷</p>
<p>司马光撰。此书行于世久矣，其间记吕文靖数事，吕氏子孙颇以为讳，盖尝辨之以为非温公全书。而公之曾孙侍郎臣舅妓齑佣实之，上章乞毁板。识者以为讥。</p>
<p>△《书壬戌事》一卷</p>
<p>不知何人作。其记永乐之事甚详。</p>
<p>△《逸史》二十卷</p>
<p>丞相杨羡蒋芾子礼撰。其曾祖魏公之奇颍叔所记《逸史》，殆数百册，兵火散失，捃摭遗藁，得六百六十事，为十九门。淳熙改元书成，为之序。</p>
<p>△《林氏野史》八卷</p>
<p>同知枢密院长乐林希子中撰。希不得志于元v，起从章，甘心下迁西掖，草诸贤谪词者也。而此书记熙宁、元丰以来事，颇平直，不类其所为。或言此书作于元v之前，其后时事既变，希亦随之，书藏不毁。久而时事复变，其孙懋于绍兴中始序而行之耳。</p>
<p>△《元和录》三卷</p>
<p>池州石埭县尉维扬马永明叟撰。自元和三年牛、李对策，以至大中十三年令狐罢相，唐朋党本末具矣。永锡尝着《唐职林》、《实宾录》等书，崇、观、政和间人也。又有马永卿大年者，从刘元城游，大观三年进士，当是其群从。《馆阁书目》以永锡为唐人，大误也。</p>
<p>△《邵氏辨诬》三卷</p>
<p>右奉直大夫河南邵伯温子文撰。专辨绍圣群小诬谤宣仁事本末。绍兴中，其子待制溥上之。</p>
<p>△《邵氏闻见录》二十卷</p>
<p>邵伯温撰。多记国朝事。又有《后录》三十卷，其子溥所作，不专纪事。在子录小说类。</p>
<p>康节两孙溥、博。尝见川本《邵氏闻见后录》，名博，今作溥，未知直斋何所据？恐博是。盖刊本不应误也。</p>
<p>△《国史后补》五</p>
<p>卷蔡绦撰。条，京之爱子。京末年事皆出条。条兄攸既叛父，亦与绦不咸。此书大略为其父自解，而滔天之恶，终有不能隐盖者。其间所载宫闱禁密，非臣庶所得知，亦非臣庶所宜言，既出绦笔，事遂传世，殆非人力也。</p>
<p>△《北征纪实》二卷</p>
<p>蔡绦撰。叙伐燕本末。归罪童贯、蔡攸，亦欲为京文饰，然京之罪不可掩也。</p>
<p>△《靖康要录》五卷</p>
<p>不着撰人名氏。自钦庙潜邸，迄靖康元年十二月事。</p>
<p>△《朝野佥言》二卷</p>
<p>不着名氏。有序。建炎元年八月《系年录》称夏少曾，未详何人。</p>
<p>△《靖康传信录》一卷</p>
<p>丞相李纲伯纪撰。丁未二月。</p>
<p>△《靖康奉使录》一卷</p>
<p>郑望之撰。</p>
<p>△《靖康拾遗录》一卷</p>
<p>何烈撰。又名草史。</p>
<p>△《孤臣泣血录》三卷、《拾遗》一卷</p>
<p>丁特起撰。</p>
<p>△《裔夷谋夏录》七卷</p>
<p>翰林学士新安汪藻彦章撰。</p>
<p>△《陷燕记》一卷</p>
<p>贾子庄撰。记燕山初陷事。子庄，不知其名，蔡靖客也。</p>
<p>△《南归录》一卷</p>
<p>直秘阁沈g撰。亦记燕山事。</p>
<p>△《靖康录》一卷</p>
<p>太学生朱邦基撰。</p>
<p>△《金人犯阙记》一卷</p>
<p>草茅方冠撰。</p>
<p>△《汴都记》一卷</p>
<p>无名氏。</p>
<p>△《靖康遗录》一卷</p>
<p>太学生沈良撰。</p>
<p>△《靖康野录》一卷</p>
<p>无名氏。</p>
<p>△《避戎夜话》一卷</p>
<p>吴兴石茂良太初撰。</p>
<p>△《靖康小史》一卷</p>
<p>不着名氏。其末称名曰烈。即何烈《草史》也。</p>
<p>△《痛定录》一卷</p>
<p>不着名氏。</p>
<p>△《悲喜记》一卷</p>
<p>围城中人作书与所亲曰中美知府者，具述丧乱本末，自称名曰D，皆不知何人也。</p>
<p>尝见一书，名《皇旋陷虏记》，中间载秘书少监赵D与姚太守书云云，虽无中美之称，恐即此书也。</p>
<p>△《建炎中兴记》一卷</p>
<p>耿延禧撰。</p>
<p>△《建炎中兴日历》五卷</p>
<p>宰相新安汪伯彦廷俊撰。叙元帅开府至南都践极。</p>
<p>△《吕忠穆答客问》一卷</p>
<p>宰相济南吕颐浩元直撰。</p>
<p>△《吕忠穆勤王记》一卷</p>
<p>左宣教郎臧梓撰。记建炎复辟事。</p>
<p>△《渡江遭变录》一卷</p>
<p>丞相上蔡朱胜非藏一撰。记苗、刘作难至复辟事。</p>
<p>△《建炎复辟记》一卷</p>
<p>无名氏。</p>
<p>△《建炎通问录》一卷</p>
<p>宣教郎傅撰。建炎初，李丞相纲所进。</p>
<p>△《北狩闻见录》一卷</p>
<p>干当龙德宫曹勋功显撰。勋扈从北狩，以徽庙御札，闻道走行在所，以建炎二年七月至南京。</p>
<p>△《北狩行录》一卷</p>
<p>蔡、王若冲撰。</p>
<p>△《戊申维扬录》一卷</p>
<p>无名氏。</p>
<p>△《维扬过江录》一卷</p>
<p>尚书左丞叶梦得少蕴撰。</p>
<p>△《己酉航海记》一卷</p>
<p>中书合人李正民撰。又名《建炎居记》。</p>
<p>△《建炎假道高丽录》一卷</p>
<p>杨应诚撰。取道辽东，奉使金虏，不达而还。</p>
<p>△《绍兴讲和录》二卷</p>
<p>无名氏。</p>
<p>△《乱华编》三十三卷</p>
<p>知盱眙军东平刘荀子卿编。其前有小序数语云：“方敬塘割幽、燕遗契丹之日，孰知为本朝造祸之原哉！逮王安石创新法为辟国之谋，又孰知绍述者召祸之酷哉！”所集杂史、传记近三十种。荀，忠肃丞相诸孙也。</p>
<p>△《元v党籍列传谱述》一百卷</p>
<p>龚颐正撰。以诸臣本传及志、状、家传、遗事之类集成之。其事迹微晦，史不可见者，则采拾诸书为之补传，凡三百九人，其阙者四人而已。淳熙中，史院取其书以修《四朝国史》。洪迈奏乞甄录，补和州文学，后赐出身。详见“编年类”。颐正，给事中原之曾孙也。</p>
<p>△《绍兴正论》二卷</p>
<p>序称潇湘野夫，不着名氏。录文武官不附和议及忤秦桧得罪者。</p>
<p>△《绍兴正论小传》二十卷</p>
<p>宗正寺主簿鄞楼PD叔撰。以《正论》中姓名，仿《元v党传》为之。</p>
<p>△《三朝北盟会编》二百五十卷</p>
<p>直秘阁清江徐梦莘商老撰。辑诸书二百余家，分上、中、下。上为政、宣二十五卷，中为靖康七十五卷，下为炎、兴百五十卷。</p>
<p>△《北盟集补》五十卷</p>
<p>梦莘以前书诠载不尽者五家，续编次于中、下二帙，以补其阙。靖康、炎、兴各为二十五卷。</p>
<p>△《中兴十三处战功录》一卷</p>
<p>参政眉山李璧季章撰。中兴以来，御寇立功惟此十三处，编为一书，所谓司勋藏其贰者也。开禧乙丑，北事将作，其书成。</p>
<p>△《建炎以来朝野杂记甲乙集》共四十卷</p>
<p>李心传撰。上自帝系、帝德、朝政、国典，下及见闻琐碎，皆录之。盖南渡以后野史之最详者。</p>
<p>△《西陲泰定录》九十卷</p>
<p>李心传撰。记吴曦叛逆以及削平本末，起嘉泰辛酉，迄嘉定辛未，为三十七卷。其后蜀事益多，又增修至辛巳之冬，通为九十卷。仍颇用太史公年表例，并记国家大政令、边防大节目。首尾二十年。</p>
</div>
  <div class="adBottom">
    <script src="../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='215888.html' class='pagedaohang'>【上一篇】<i>:典故类</i></a></span><span class="tomenu"><a href="zhizhaishulujieti.html" title="直斋书录解题" class="returnIndex">【回目录】</a>
</span><span class="toup1"><a href='215886.html' class='pagedaohang'>【下一篇】<i>：伪史类</i></a></span></div>
  <div class="adBottom">
    <script src="../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../js/foot.js" type="text/javascript"></script>

</body>
</html>
