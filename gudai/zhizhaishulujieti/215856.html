<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>直斋书录解题_总集类</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/zhizhaishulujieti/215856.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../templets/default/css/p.css" />
<link rel="stylesheet" type="text/css" href="../../templets/default/css/book.css" />
<script src="../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/zhizhaishulujieti/215856.html");
</script>
</head>
<body>
<div id="topbar">
  <div id="logo"><a href="../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../book_sbkk8_default.html">首页</a></li>
     
      <li><a href='../gudai.html'>古典文学</a></li>
      <li><a href='../../gushihui/gushihui.html'>故事会</a></li>
      <li><a href='../../meirongyangsheng/meirongyangsheng.html'>美容养生</a></li>
      <li><a href='../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="215856.html#" class="bds_more" data-cmd="more">分享到：</a><a href="215856.html#" class="bds_weixin" data-cmd="weixin" title="分享到微信">微信</a><a href="215856.html#" class="bds_qzone" data-cmd="qzone" title="分享到QQ空间">QQ空间</a><a href="215856.html#" class="bds_tsina" data-cmd="tsina" title="分享到新浪微博">新浪微博</a><a href="215856.html#" class="bds_tqq" data-cmd="tqq" title="分享到腾讯微博">腾讯微博</a><a href="215856.html#" class="bds_tqf" data-cmd="tqf" title="分享到腾讯朋友">腾讯朋友</a><a href="215856.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../book_sbkk8_default.html'>主页</a> > <a href='../gudai.html'>古代文学</a> > <a href='zhizhaishulujieti.html'>直斋书录解题</a> > </div>
<div class="ad960"><script src="../../js/ad960sougou.js" type="text/javascript"></script></div>
<div id="maincontent">
  <h1 class="articleH1">总集类</h1>
  <div id="content"><span id="ad328_r">
    <script src="../../js/article.js" type="text/javascript"></script>
    </span><p>○总集类</p>
<p>△《文选》六十卷</p>
<p>粱昭明太子萧统德施撰。唐崇贤馆学士江都李善注。北海太守邕之父也。</p>
<p>△《六臣文选》六十卷</p>
<p>唐工部侍郎吕延祚开元六年表上，号“五臣集注”。五臣者：常山尉吕延济、都水使者刘承祖男良、处士张铣、吕向、李周翰也。以李善注惟引事，不说意义，故复为此注，后人并与李善原注合为一书，名“六臣注”。东坡谓五臣乃俚儒之荒陋者，反不及善，如谢瞻诗“苛慝暴三殇”，引“苛政猛于虎”，以父与夫为殇，非是。然此说乃实本于善也。</p>
<p>李善注此句，但云“苛犹虐也”，初不及三殇。不审直斋之说何所本。</p>
<p>△《玉台新咏》十卷</p>
<p>陈徐陵孝穆集。且为作序。</p>
<p>△《古文苑》九卷</p>
<p>不知何人集。皆汉以来遗文，史传及文选所无者。世传孙洙巨源于佛寺经龛中得之，唐人所藏也。韩无谷类次为九卷，刻之婺州。《中兴》《书目》有孔逭《文苑》，非此书。孔逭晋人。本书百卷，惟存十九卷尔。又梁孝王忘忧馆诸士之赋，据题尚欠《文鹿》、《酒》、《几》三赋，家有《秦汉遗文》七赋，皆在常州，有板本。</p>
<p>△《古文章》十六卷</p>
<p>会稽石公辅编。与前书相出入而稍多，亦有史传中钞出者。首卷为《武王丹书》，其末蔡琰《胡笳十八拍》也。《馆阁书目》又有《汉魏文章》二卷，集宋玉以下文八十八首，未见。</p>
<p>△《西汉文类》四十卷</p>
<p>唐柳宗元之弟宗直尝辑此书，宗元为序，亦四十卷，《唐艺文志》有之，其书不传。今书陶叔献元之所编次。未详何人。梅尧臣为之序。</p>
<p>△《三国文类》四十卷</p>
<p>不知何人所集。</p>
<p>△《三谢诗》一卷</p>
<p>集谢灵运、惠连、玄晖。不知何人集。《中兴书目》云唐庚子西。</p>
<p>△《谢氏兰玉集》十卷</p>
<p>吴兴汪闻集谢安而下子孙十六人诗三百余篇。闻熙宁六年进士。序称新天子即位丙寅之岁，盖元v元年也。</p>
<p>△《梁词人丽句》一卷</p>
<p>唐李商隐集梁明帝萧岿而下十五人诗并鬼诗、童谣。</p>
<p>△《玉台后集》十卷</p>
<p>唐李康成集。</p>
<p>△《箧中集》一卷</p>
<p>唐元结次山录沈千运、赵微明、孟云卿、张彪、元季川、于逖、王李友七人诗二十四首，尽箧中所有次之。荆公《诗选》尽取不遗。唐中世诗高古如此，今人乃专尚季末，亦异矣。《馆阁书目》以为结自作，入别集类，何其不审也！</p>
<p>△《国秀集》三卷</p>
<p>唐国子进士芮挺章撰。集李峤至祖咏九十人诗二百二十首。天宝三载国子进士楼颖为之序。</p>
<p>△《搜玉小集》一卷</p>
<p>自崔至崔融三十七人诗六十一首。</p>
<p>△《窦氏联珠集》五卷</p>
<p>唐褚藏言所序窦氏兄弟五人诗。各有小序。曰国子祭酒常中行、国子司业牟贻周、容管经略群丹列、婺州刺史庠胄卿、武昌节度使巩友封。皆拾遗叔向之子也。五人者，惟群以处士荐入谏省，庠以辟举进，余皆进士科。</p>
<p>△《唐御览诗》一卷</p>
<p>唐翰林学士令狐楚纂刘方平而下迄于梁?凡三十人诗二百八十九首。一名《唐新诗》，又名《选进集》，又名《元和御览》。</p>
<p>△《河岳英灵集》二卷</p>
<p>唐进士殷[集常建等诗二百三十四首。</p>
<p>△《极玄集》一卷</p>
<p>唐姚合集王维至戴叔伦二十一人诗一百首。曰：“此诗家射雕手也。”</p>
<p>《姚氏残语》云：“殷[为《河岳英灵集》，不载杜甫诗；高仲武为《中兴间气集》，不取李白诗；顾陶为《唐诗类选》，如元、白、刘、柳、杜牧、李贺、张v、赵嘏皆不收；姚合作《极玄集》，亦不收杜甫李白，彼必各有意也。</p>
<p>△《中兴间气集》二卷</p>
<p>唐渤海高仲武序。集至德以后终于大历钱起等二十六人诗一百三十二首。各有小传，叙其大略，且拈提其警句，而议论文辞皆凡鄙。</p>
<p>△《唐类表》二十卷</p>
<p>不知集者。《馆阁书目》有李吉甫所集五十卷，未之见也。</p>
<p>△《断金集》一卷</p>
<p>唐令狐楚、李逢吉自为进士以至宦达所与唱酬之诗。开成初裴夷直为之序。</p>
<p>△《唐诗类选》二十卷</p>
<p>唐太子校书郎顾陶集。凡一千二百三十二首。自为序，大中丙子岁也。陶，会昌四年进士。</p>
<p>△《汉上题襟集》三卷</p>
<p>唐段成式、温庭筠、逢皓、余知古、韦蟾、徐商等倡和诗什、往来简牍。盖在襄阳时也。</p>
<p>△《松陵集》十卷</p>
<p>唐皮日休、陆龟蒙吴淞倡和诗也。</p>
<p>△《本事诗》一卷</p>
<p>唐司勋郎中孟启集。</p>
<p>△《群书丽藻》六十五卷</p>
<p>按：《三朝艺文志》一千卷，崔遵度编。《中兴馆阁书目》但有《目录》五十卷，云南唐司门员外郎崔遵度撰。以六例总括古今之文，一曰“六籍琼华”，二曰“信使瑶英”，三曰“玉海九流”，四曰“集苑金銮”，五曰“绛阙蕊珠”，六曰“凤首龙编”。为二百六十七门，总一万三千八百首。今无目录，合三本，共存此卷数。断续讹缺，不复成书，当其传写时固已如此矣。其目止有四种，无“金銮”、“蕊珠”二类，姑存之，以备阙文。按《江南余载》：遵度，青州人，居金陵，高尚不仕。《中兴书目》云“司门郎”，未知何据也。</p>
<p>△《才调集》十卷</p>
<p>后蜀韦谷集唐人诗。</p>
<p>△《洞天集》五卷</p>
<p>汉王贞范集道家、神仙、隐逸诗篇。汉乾v中也。</p>
<p>△《烟花集》五卷</p>
<p>蜀后主王衍集艳诗二百篇，且为之序。</p>
<p>△《文苑英华》一千卷</p>
<p>太平兴国七年，命学士李P、扈蒙、徐铉、宋白等阅前代文学，撮其精要，以类分之。续又命苏易简、王祜等。王雍熙三年，书成。</p>
<p>△《唐文粹》一百卷</p>
<p>两浙转运使合肥姚铉宝臣撰。铉，太平兴国八年进士第三人，在杭州与知州薛映不协，映摭其罪状数条，密以闻，当夺一官，特除名，贬连州文学。其自为序称吴兴姚铉者，盖本郡望也。</p>
<p>△《集选目录》二卷</p>
<p>丞相元献公晏殊集。《中兴馆阁书目》以为不知名者，误也。大略欲续《文选》，故亦及于庾信、何逊、阴铿诸人。而云唐人文者，亦非也。莆田李氏有此书，凡一百卷。力不暇传，姑存其目。</p>
<p>△《唐百家诗选》二十卷</p>
<p>王安石以宋次道家所有唐人诗集选为此编。世言李、杜、韩诗不与，为有深意，其实不然。按此集非特不及此三家，而唐名人如王右丞、韦苏州、元、白、刘、柳、孟东野、张文昌之伦，皆不在选。意荆公所选，特世所罕见，其显然共知者，固不待选耶？抑宋次道家独有此一百五集，据而择之，他不复及耶？未可以臆断也。</p>
<p>△《四家诗选》十卷</p>
<p>王安石所选杜、韩、欧、李诗。其置李于末而欧反在其上，或亦谓有所抑扬云。</p>
<p>△《唐僧诗》三卷</p>
<p>吴增法钦集唐僧三十四人诗二百余篇。杨杰次公为之序。</p>
<p>△《名臣贽种隐君书启》一卷</p>
<p>祥符诸贤所与种放明逸书启也。首篇张司空齐贤书，自叙平生出处甚详，可以见国初名臣气象。</p>
<p>△《西昆酬唱集》二卷</p>
<p>景德中馆职杨亿大年、钱惟演希圣、刘筠子仪唱和。凡二百四十七章。亦有赓属者，共十五人。所谓“昆体”者，于此可见。亿自为序。</p>
<p>△《九僧诗》一卷</p>
<p>九僧者：希昼、保暹、文兆、行肇、简长、惟凤、惠崇、宇昭、怀古。凡一百七首。景德元年，直昭文馆陈克序，目之曰“琢玉工”，以对姚合“射雕手”。九人惟惠崇有别集。欧公《诗话》乃云其集已亡，惟记惠崇一人。今不复知有九僧者，未知何也。</p>
<p>九僧者，剑南希昼、金华保暹、南越文兆、天台行肇、沃州简长、青城惟凤、淮南惠崇、江东宇昭、峨嵋怀古。</p>
<p>△《宝刻丛章》三十卷</p>
<p>宋敏求次道以四方碑刻诗文，集为此编。多有别集中所逸者。</p>
<p>△《乐府集》十卷、《题解》一卷</p>
<p>题刘次庄。《中兴书目》直云次庄撰。取前代乐府，分类为十九门，而各释其命题之意。按：《唐志》乐类有《乐府歌诗》十卷者二，有吴兢《乐府古题要解》一卷。今此集所载，止于陈、隋人，则当是唐集之旧。而序文及其中颇及杜甫、韩愈、元、白诸人，意者次庄因旧而增广之欤。然《馆阁书目》又自有吴兢《题解》及别出《古乐府》十卷、《解题》一卷，未可考也。</p>
<p>△《乐府诗集》一百卷</p>
<p>太原郭茂倩集。凡古今号称乐府者皆在焉。其为门十有二。首尾皆无序文，《中兴书目》亦不言其人。今按：茂倩，侍读学士劝仲褒之孙，昭陵名臣也，本郓州须城人，有子曰源中、源明。茂倩，源中之子也。但未详其宫位所至。</p>
<p>△《和陶集》十卷</p>
<p>苏氏兄弟追和。傅共注。</p>
<p>△《仕涂必用集》十卷</p>
<p>吴郡祝熙载序云陈君材夫所编。皆未详何人。录景德以来人表、笺、杂文，亦有熙载所撰者，题为祝着作，当是未改官制前人也。</p>
<p>△《汝阴唱和集》一卷</p>
<p>元v中苏轼子瞻守颍，与签判赵令德麟、教授陈师道无己唱和。晁说之以道为之序，李D方叔后序。二序皆为德麟作也。</p>
<p>△《三家宫词》三卷</p>
<p>唐王建、蜀花蕊夫人、本朝丞相王三人所着。</p>
<p>△《五家宫词》五卷</p>
<p>石晋宰相和凝、本朝学士宋白、中大夫张公庠、直秘阁周彦质及王仲修，共五人。各百首。仲修当是王之子。</p>
<p>△《本朝百家诗选》一百卷</p>
<p>太府卿曾V端伯编。官至太府卿。编此所以续荆公之《诗选》，而识鉴不高，去取无法，为小传略无义类，议论亦凡鄙。陆放翁以比《中兴间气集》，谓相甲乙，非虚语也。其言欧、王、苏、黄不入选，以拟荆公不及李、杜、韩之意。荆公前《选》实不然，余固言之矣。</p>
<p>△《皇朝文鉴》一百五十卷</p>
<p>吕祖谦编。初，淳熙丁酉，孝庙因观《文海》，下临安府校正刊行，翰苑周必大夜直，宣引偶及之，因奏：“此书江佃类编，殊无伦理，书坊板行可耳，恐难传后，莫若委馆阁别加诠次。”遂以命祖谦。既成，赐名《文鉴》，诏必大为之序。时祖谦已得末疾，遂除直中秘，且赉银绢各三百。中书舍人陵Y驳之，论皆不行。继有近臣密启，云其所取之诗，多言田里疾苦，乃借旧作以刺今；又所载章疏，皆指祖宗过举，尤非所宜。于是锓板之议亦寝。周益公序既成，封以遗吕一读，命藏之。盖亦未当乎吕之意也。张南轩以为无补治道，何益后学？而朱晦庵晚岁尝语学者曰：“此书编次，篇篇有意，每卷首必取一大文字作压卷，如赋取《五凤楼》之类；其所载奏议，亦系一时政治大节，祖宗二百年规模与后来中变之意，尽在其中，非《选》、《粹》此也。”</p>
<p>△《历代确论》一百一卷</p>
<p>不知何人集。自三皇、五帝以及五代，凡有论述者，随世代编次。</p>
<p>△《江西诗派》一百三十七卷、《续派》十三卷</p>
<p>自黄山谷而下三十五家，又曾、曾思父子诗。详见诗集类。诗派之说本出于吕居仁，前辈多有异论，观者当自得之。</p>
<p>△《轩集》一卷</p>
<p>鄱阳洪皓、历阳张邵、新安朱弁使金得归，道间唱酬。邵为之序。</p>
<p>△《古今绝句》二卷</p>
<p>吴说传朋所书杜子美、王介甫诗。师礼之子，王令逢原之外孙也。</p>
<p>△《玄真子渔歌碑传集录》一卷</p>
<p>玄其子渔歌，世止传诵其“西塞山前”一章而已。尝得其一时倡和诸贤之辞各五章，及南卓、柳宗元所赋，通为若干章。因以颜鲁公《碑述》、《唐书》本传以至近世用其词入乐府者，集为一编，以备吴兴故事。</p>
<p>△《艇斋师友尺牍》二卷</p>
<p>南丰曾季裘父之师友往复书简。其子潍辑而刻之。自吕居仁、徐师川以降，下至淳熙、乾道诸贤咸在焉。裘父萧然布衣，而名流敬爱之若此，足以知其人之贤，而亦以见当时风俗之美也。</p>
<p>△《脍炙集》一卷</p>
<p>朝请郎严焕刻于江阴。韩吏部而下杂文二十余篇。</p>
<p>△《唐人绝句诗集》一百卷</p>
<p>洪迈景卢编。七言七十五卷，五言、六言二十五卷。各百首，凡万，上之重华宫，可谓博矣。而多有本朝人诗在其中，如李九龄、郭震、滕白、王弧⑼醭踔属。其尤不深考者，梁何仲言也。</p>
<p>△《唐绝句选》五卷</p>
<p>莆田柯梦得东海编。所选仅一百六十六首，去取甚严。然人之好恶，亦各随所见耳。</p>
<p>△《唐绝句选》四卷</p>
<p>仓部郎中福清林清之直父以洪氏《绝句》钞取其佳者。七言一千二百八十，五言百五十六，六言十五首。</p>
<p>△《考德集》三卷</p>
<p>强至所集韩魏公琦薨后时贤祭文、挽诗。</p>
<p>△《四家胡笳词》一卷</p>
<p>蔡琰、刘商、王安石、李元白也。</p>
<p>△《选诗》七卷</p>
<p>文选中录出别行。以人之时代为次。</p>
<p>△《宏辞总类》四十一卷、《后集》三十五卷、《第三集》十卷、《第四集》九卷</p>
<p>起绍圣乙亥，迄嘉定戊辰。皆刻于建昌军学。相传绍兴中太守陆时雍所刻前集也，余皆后人续之。戊辰以后，时相不喜此科，主司务以艰僻之题困试者，纵有记忆不遗、文采可观，辄复推求小疵，以故久无中选者。初，绍圣设科，但曰宏辞，不试制、诰，止于表、檄、露布、诫谕、箴、铭、颂、记、序九种，亦不用古题。及大观，改曰词学兼茂。去诫谕及檄，而益以制、诰，亦为九种四题，而二题以历代故事。及绍兴，始名博学宏辞，复益以诰、赞、檄，为十一种，三日试六题，各一今一古，遂为定制。</p>
<p>△《古文关键》二卷</p>
<p>吕祖谦所取韩、柳、欧、苏、曾诸家文标抹注释，以教初学。</p>
<p>△《迂斋古文标注》五卷</p>
<p>宗正寺簿四明楼PD叔撰。大略如吕氏《关键》，而所取自《史》、《汉》而下至于本朝、篇目增多、发明尤精当，学者便之。</p>
<p>△《历代奏议》十卷</p>
<p>吕祖谦集。</p>
<p>△《国朝名臣奏议》十卷</p>
<p>吕祖谦集。凡二百篇。</p>
<p>△《皇朝名臣奏议》一百五十卷</p>
<p>丞相沂国忠定公赵汝愚编进。时为蜀帅。</p>
<p>△《续百家诗选》二十卷</p>
<p>三衢郑景龙伯允集，以续曾V前《选》。凡V所遗及在V后者皆取之。然其率略尤甚。</p>
<p>△《江湖集》九卷</p>
<p>临安书坊所刻本。取中兴以来江湖之士以诗驰誉者。而方惟深子通承平人物，晁公武子止尝为从官，乃亦在其中。其余亦未免玉石兰艾，混淆杂e。然而士之不能自暴白于世者，或赖此以有传。书坊巧为射利，未可以责备也。</p>
<p>△《回文类聚》三卷</p>
<p>桑世昌泽卿集。以《璇玑图》为本初，而并及近世诗词，且以至道御制冠于篇首。</p>
<p>△《滁阳庆历集》十卷、《后集》十卷</p>
<p>朝散郎滁人徐徽仲元集。断自庆历以来。曾肇子开绍圣中谪守，为之序。其《后集》则吴珏、所续，宣和四年，唐恪钦叟序之。末及绍兴，盖又后人续入之尔。</p>
<p>△《吴兴诗》一卷</p>
<p>熙宁中知湖州孙氏集，而不着名。以其时考之，孙觉莘老也。</p>
<p>△《吴兴分类诗集》三十卷</p>
<p>川倪祖义子由编。大抵以孙氏所集大略而增广之，且并及近时诸公之作。然亦病于太详。祖义，齐斋之子，少聪俊，仕未达，得年五十以死。</p>
<p>△《会稽掇英集》二十卷、《续集》四十五卷</p>
<p>熙宁中郡守孔延之、程师孟相继纂集。其《续集》则嘉定中汪纲俾郡人丁燧为之。</p>
<p>△《润州类集》十卷</p>
<p>监润州仓曹曾G彦和纂。始东汉，终南唐。</p>
<p>△《京口诗集》十卷、《续》二卷</p>
<p>镇江教授熊克集开宝以来诗文。本二十卷，止刻其诗。续又得二卷，自南唐而上曾所遗者，补八十余篇。</p>
<p>△《嘉禾诗集》一卷</p>
<p>不知集者。</p>
<p>△《永嘉集》三卷</p>
<p>亦不知何人集。</p>
<p>△《天台集》二卷、《别编》一卷、《续集》三卷</p>
<p>初，李庚子长集本朝人诗为二卷，未行，太守李兼孟达得之；又得郡士林师箴所辑前代之作，为赋二、诗二百，乃以本朝人诗为《续集》而并刻焉。《别编》则师箴之子表民所补也。</p>
<p>△《括苍集》三卷、《后集》五卷、《别集》四卷、《续》一卷</p>
<p>郡人吴飞英、陈百朋相继纂辑。</p>
<p>△《钓台新集》六卷、《续集》十卷</p>
<p>郡人王昙。续者郡守谢德舆子上也。</p>
<p>△《长乐集》十四卷</p>
<p>福建提刑吴兴俞向集。宣和三年序。</p>
<p>△《清漳集》三十卷</p>
<p>通判漳州赵不敌编。</p>
<p>△《扬州诗集》二卷</p>
<p>教授马希孟编。元丰四年秦观作序。</p>
<p>△《宣城集》三卷</p>
<p>知宣州安平刘泾。元符三年序。</p>
<p>△《南州集》十卷</p>
<p>太平州教授林桷子长集。</p>
<p>△《南纪集》五卷、《后集》三卷</p>
<p>知汉阳军于霆、教授施士衡编。其《后集》则教授巩丰也。</p>
<p>△《相江集》三卷</p>
<p>不知何人集。“相江”者，韶州曲江别名。</p>
<p>△《艮岳集》一卷</p>
<p>不知集者。其首则御制记文也。</p>
<p>△《桃花源集》二卷、又二卷</p>
<p>绍圣丙子四明田孳序。淳熙庚子县令赵彦L重编，合为一卷。下卷则淳熙以后所续。</p>
<p>△《庾楼纪述》三卷、《琵琶亭诗》一卷</p>
<p>不知集者。</p>
<p>△《东阳记咏》四卷</p>
<p>亦不知集者。</p>
<p>△《盘洲编》二卷</p>
<p>洪丞相适兄弟子侄所赋园池诗也。</p>
<p>△《琼野录》一卷</p>
<p>学士洪迈园池记述题咏。其曰“琼野”者，从维扬得琼花，植之而生，遂以名圃。</p>
<p>△《清晖阁诗》一卷</p>
<p>史正志创阁于余陵，僚属皆赋诗。</p>
<p>△《会稽纪咏》六卷</p>
<p>汪纲仲举帅越，多所修创。严陵洪璞每事为一绝，赓者四人，曰张氵F、王浴⒊陶鹆、冯大章。又有诸葛兴为古诗二十篇。</p>
<p>△《萧秋诗集》一卷</p>
<p>玉山徐文卿斯远作《萧秋诗》，四言九章、章四句，赵蕃昌甫而下，和者十三人，绍熙辛亥也，赵汝谈履常亦与焉。后三十三年，嘉定癸未，乃序而刻之。文卿晚第进士，未授官而死，有诗见《江湖集》。</p>
<p>△《唐山集》一卷、《后集》三卷</p>
<p>卞圜宋璞唷！疤粕健闭撸临安昌化县也。</p>
<p>△《后典丽赋》四十卷</p>
<p>金华唐仲友与政编。仲友以辞赋称于时。此集自唐末以及本朝盛时，名公所作皆在焉，止于绍兴间。先有王戊集《典丽赋》九十三卷，故此名《后典丽赋》。王氏集未见。</p>
<p>△《指南赋笺》五十五卷、《指南赋经》八卷</p>
<p>皆书坊编集时文。止于绍熙以前。</p>
<p>△《指南论》十六卷。又本前后二集，四十六卷</p>
<p>淳熙以前时文。</p>
<p>△《擢犀策》一百九十六卷、《擢象策》一百六十八卷</p>
<p>擢犀者，元v、宣、政以及建、绍初年时文也，《擢象》则绍兴末。大抵科举场屋之文，每降愈下，后生亦不复识前辈之旧作，姑存之以观世变。</p>
<p>△《文章正宗》二十卷</p>
<p>参知政事真德秀希元撰。自序：“正宗”云者，以后世文词之多变，欲学者识其源流之正也。自昔集录文章，若杜预、挚虞诸家，往往湮没不传。今行于世者，惟梁《昭明文选》、姚铉《文粹》而已。繇今视之，二书所录，果得源流之正乎？故今所集，以明义理、切世用为主，其体本乎古而旨近乎经者，然后取焉；否则，辞虽工亦不录。其目凡四，曰“辞命”、曰“议论”、曰“叙事”、曰“诗赋”。去取甚严。 </p>
</div>
  <div class="adBottom">
    <script src="../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='215857.html' class='pagedaohang'>【上一篇】<i>:别集类上</i></a></span><span class="tomenu"><a href="zhizhaishulujieti.html" title="直斋书录解题" class="returnIndex">【回目录】</a>
</span><span class="toup1"><a href='215855.html' class='pagedaohang'>【下一篇】<i>：楚辞类</i></a></span></div>
  <div class="adBottom">
    <script src="../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../js/foot.js" type="text/javascript"></script>

</body>
</html>
