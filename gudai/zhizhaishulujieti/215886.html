<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>直斋书录解题_典故类</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/zhizhaishulujieti/215886.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../templets/default/css/p.css" />
<link rel="stylesheet" type="text/css" href="../../templets/default/css/book.css" />
<script src="../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/zhizhaishulujieti/215886.html");
</script>
</head>
<body>
<div id="topbar">
  <div id="logo"><a href="../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../book_sbkk8_default.html">首页</a></li>
     
      <li><a href='../gudai.html'>古典文学</a></li>
      <li><a href='../../gushihui/gushihui.html'>故事会</a></li>
      <li><a href='../../meirongyangsheng/meirongyangsheng.html'>美容养生</a></li>
      <li><a href='../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="215886.html#" class="bds_more" data-cmd="more">分享到：</a><a href="215886.html#" class="bds_weixin" data-cmd="weixin" title="分享到微信">微信</a><a href="215886.html#" class="bds_qzone" data-cmd="qzone" title="分享到QQ空间">QQ空间</a><a href="215886.html#" class="bds_tsina" data-cmd="tsina" title="分享到新浪微博">新浪微博</a><a href="215886.html#" class="bds_tqq" data-cmd="tqq" title="分享到腾讯微博">腾讯微博</a><a href="215886.html#" class="bds_tqf" data-cmd="tqf" title="分享到腾讯朋友">腾讯朋友</a><a href="215886.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../book_sbkk8_default.html'>主页</a> > <a href='../gudai.html'>古代文学</a> > <a href='zhizhaishulujieti.html'>直斋书录解题</a> > </div>
<div class="ad960"><script src="../../js/ad960sougou.js" type="text/javascript"></script></div>
<div id="maincontent">
  <h1 class="articleH1">典故类</h1>
  <div id="content"><span id="ad328_r">
    <script src="../../js/article.js" type="text/javascript"></script>
    </span><p>○典故类</p>
<p>△《贞观政要》十卷</p>
<p>唐吴兢撰。前题卫尉少卿兼修国史，按《新旧书》列传，兢未尝为此官，而书亦不记岁月。但其首称良相侍中安阳公、中书令河东公，亦未详为何人。《馆阁书目》云神龙中所进，当考。</p>
<p>△《魏郑公谏录》五卷</p>
<p>唐尚书吏部郎中琅邪王D撰。D，字方庆，以字行。相武后，其为吏部当在高宗时。《馆阁书目》作王琳，误也。所录魏公进谏奏对之语，又名《魏文贞公故事》。</p>
<p>△《翰林盛事》一卷</p>
<p>唐剡尉常山张着处晦撰。纪儒臣盛事，自武德中迄于天宝。首载张文成七登科者，即着之祖也。</p>
<p>△《衣冠盛事》一卷</p>
<p>唐武功苏特撰。</p>
<p>△《李司空论事》一卷</p>
<p>唐大中史官蒋偕录。司空者，李绛深之，元和宰相也。</p>
<p>△《太和辨谤略》三卷</p>
<p>唐宰相李德裕撰。初，宪宗命令狐楚等为《元和辨谤略》十卷，录周、秦、汉、魏迄隋忠贤罹谗谤事迹。德裕等删其繁芜，益以唐事，裁成三卷，太和中上之。集贤学士裴为之序。元和书今不存，《邯郸书目》亦止有前五卷。</p>
<p>△《秦传玉玺谱》一卷</p>
<p>题博陵崔逢修，协律郎严士元重修，河中少尹魏德谟润色。</p>
<p>△《国玺传》一卷、《传国玺记》一卷</p>
<p>《传》，无名氏所记，止唐肃宗。《记》，称严士元，与前大同小异。</p>
<p>△《玉玺杂记》一卷</p>
<p>徐景撰。乾元元年七月记。《唐志》有徐景《玉玺正录》，即此书也。</p>
<p>△《楚宝传》一卷</p>
<p>杜确撰。肃宗乾元二年，楚州尼真如献宝事。</p>
<p>△《八宝记》一卷</p>
<p>无名氏。大观二年。</p>
<p>△《唐文宗朝备问》一卷</p>
<p>不着名氏。杂录唐朝典故。</p>
<p>△《通典》二百卷</p>
<p>唐宰相京兆杜佑君卿撰。采《五经》、群史、历代沿革废置、群士论议，迄于天宝，凡为八门，曰《食货》、《选举》、《职官》、《礼》、《乐》、《兵刑法》、《州郡》、《边防》。贞元中表上之，李翰为之序。初，刘秩为《政典》三十五篇，佑以为未尽，广而成之。</p>
<p>△《续通典》二百卷</p>
<p>翰林学士承旨大名宋白太素等撰。咸平三年奉诏，四年九月书成。起唐至德初，迄周显德末。王钦若言杜佑《通典》上下数千载，为二百卷，而其中四十卷为开元礼。今之所载二百余年，亦如前书卷数，时论非其重复。</p>
<p>△《国朝通典》二百卷</p>
<p>不着名氏，或言魏鹤山所为，似方草创未成书也。凡通典、会要，前志及《馆阁书目》皆列之类书。按通典载古今制度沿革，会要专述典故，非类书也。</p>
<p>△《唐会要》一百卷</p>
<p>司空平章事晋阳王溥齐物撰。初，唐德宗时，苏冕撰四十卷，武宗朝，崔铉续四十卷，至是溥又采宣宗以降故事，共成百卷。建隆二年正月上之。按《唐志》苏冕《会要》四十卷，《续会要》四十卷，杨绍复等撰，崔铉监修。而《会要》称杭州刺史苏弁与兄冕纂国朝故事为是书。弁聚书至二万卷，次于集贤、芸阁。弁字元容，武功人，武后宰相良嗣之从孙。冕仕为京兆士曹，弁判度支，以腐粟给边坐贬，冕亦废。</p>
<p>△《五代会要》三十卷</p>
<p>王溥撰。</p>
<p>△《六朝国朝会要》三百卷</p>
<p>监修国史华阳王禹玉撰。始，仁宗命纂修，自建隆至庆历四年，成八十五卷。熙宁三年，为学上承旨乞续修至熙宁十年，总二十一类，八百五十五门，旧书亦略增损，为三百卷。</p>
<p>△《政和重修国朝会要》百十卷</p>
<p>先是王禹玉监修，自建隆至熙宁，凡三百卷。崇宁中重修，仅成《吉礼》百十卷，政和进呈。余四类，编治垂成，宣和庚子罢局，遂成散漫。绍兴间，少蓬程俱申请就知桂州许中家借抄之。许中尝与崇宁修书，故存此本，得以备中禁之采录。今重修本题淮康军节度使充礼制局详议官蔡攸等奉敕重修。</p>
<p>△《续会要》三百卷</p>
<p>监修仙井虞允文并甫等上。自绍兴十年编修，起元丰元年，迄靖康之末。乾道六年书成。</p>
<p>△《中兴会要》二百卷</p>
<p>监修晋江梁克家叔子等上。乾道六年，既进《续会要》，有旨自建炎元年续修，止绍兴三十二年。九月成书。</p>
<p>△《国朝会要总类》五百八十八卷</p>
<p>李心传所编，合三书为一。刻于蜀中，其板今在国子监。</p>
<p>△《三朝宝训》三十卷</p>
<p>翰林学士李淑等撰。天圣五年，监修国史青社王曾孝先奏，乞用唐吴兢《贞观政要》故事，取三朝圣语、政事及臣僚奏对不入正史者，别为一书，与《国史》、《实录》并行。至十年书成，诏以“宝训”为名。其后进读于迩英、延义。今《馆阁书目》以为二十卷，富弼所上者，非也，乃《政要》尔。</p>
<p>△《三朝训鉴图》十卷</p>
<p>学士李淑、杨伟等修纂。庆历八年，伟初奉旨检讨三朝事迹，乞与淑共编，且乞制序。皇v元年书成。顷在莆田，有售此书者，亟求观之，则已为好事者所得，盖当时御府刻本也。卷为一册，凡十事，事为一图，饰以青赤。亟命工传录，凡字大小、行广狭、设色规模，一切从其旧，敛衤任铺观，如生庆历、皇v间，目睹圣作明述之盛也。按《馆阁书目》载此书云绘采皆阙，至《续书目》乃云得其全。未知果当时刻本乎，抑亦摹传也？</p>
<p>△《三朝政要》二十卷</p>
<p>宰相河南富弼彦国撰。庆历三年，弼为枢副，上言选官置局，以三朝典故分门类聚，编成一书，以为模范。命王洙、余靖、孙甫、欧阳修同共编纂，四年书成，名《太平故事》，凡九十六门，每事之后各释其意。至绍兴八年，右朝议大夫吕源得旧印本，刊正增广，名《政要释明策备》上之于朝。《馆阁书目》指《政要》为《宝训》，非也。</p>
<p>△《两朝宝训》二十卷</p>
<p>礼部郎中长乐林希子中编进，用天圣故事也。元丰六年表上。</p>
<p>△《仁皇训典》六卷</p>
<p>翰林侍讲范祖禹撰。元v八年经筵所上。凡三百十七条，大略亦用“宝训”体。</p>
<p>△《历代年号并宫殿等名》一卷</p>
<p>丞相饶阳李虻明叔在翰苑时所纂。</p>
<p>△《朝制要览》五十卷</p>
<p>（屯）田郎中宋咸撰。此书传于陆放翁氏，放翁书其后曰：“先君会稽公晚岁喜观，间为子弟讲论因革，率至夜分。”会稽公者，其父宰元钧也。其书作于嘉v中，皆国初故宝，观之使人有感焉。</p>
<p>△《景德会计录》六卷</p>
<p>丞相吴郡丁谓谓之撰。时为三司使。序言岁收两京十七路帐籍四万四百有七，日入疾徐事一千五百，文移倍之。仿李吉甫《国计簿》、贾耽《国要图》，总其目得四十，列为六卷，一《户赋》，二《郡县》，三《课入》，四《岁用》，五《禄食》，六《杂记》。大抵取景德中一年为准。</p>
<p>△《皇v会计录》六卷</p>
<p>枢密信都田况元均权三司使时所撰。仿景德之旧，取一岁最中者为准。又为《储运》一篇，以补其阙。</p>
<p>△《春明退朝录》三卷</p>
<p>龙图阁直学士常山宋敏求次道撰。所记多故实。其父宣献公绶居第在春明坊，如晁氏称昭德也。</p>
<p>△《先朝政范》一卷</p>
<p>直集贤院徂徕石介守道编进。自《任将》至《悔过》凡十二篇。</p>
<p>△《尊号录》一卷</p>
<p>丞相安陆宋庠公序撰。大意以为徽号夸诩非古，而我祖宗往往谦逊不居，犹愿超然远览，尽屏前号。其爱君以德者欤？至神宗遂却不受，至于今行之。</p>
<p>△《辅弼名对》四十卷</p>
<p>天禧中前进士刘颜编。自汉迄五代为四十门。</p>
<p>△《青社赈济录》一卷</p>
<p>丞相富文忠公弼，青州夯氖┬形碾挂病</p>
<p>△《元丰问事录》二卷</p>
<p>光禄寺丞李德刍撰。德刍，邯郸李淑之子，元丰中为详定官制检讨文字，诏旨所问奏藁，录为此书。</p>
<p>△《官制局纪事》一卷</p>
<p>李德刍奉旨编。录置局以来命官等事。</p>
<p>△《中书备对》十卷</p>
<p>太常丞检正户房公事管城毕仲衍夷仲撰。凡一百二十五门，附五十八事。</p>
<p>△《吕申公掌记》一卷</p>
<p>丞相申国吕公着晦叔撰。在相位所记人材已用、未用名姓，及事当行、已行条目。</p>
<p>△《元v荣观集》五卷</p>
<p>左朝奉大夫权太学正汪浃撰。记元v六年视学本末，并群臣所上诗、赋、颂、表之类。张舜民芸叟为之序。</p>
<p>△《泰陵故事》二十卷</p>
<p>不着名氏。皆叙宣仁临朝九年中制诰、表章、奏议之属。</p>
<p>△《四明尊尧集》一卷</p>
<p>司谏延平陈莹中撰。专辨王安石《日录》之诬僭不孙，与配食坐像之为不恭。初在谏省，未以安石为非，合浦所着《尊尧集》犹回隐不直，末乃悔之，复为此书。以谓蔡卞专用《日录》以修《神宗实录》，薄神考而厚安石，尊私史而压宗庙，以是编类其语得六十五条，总而论之。坐此羁管台州。</p>
<p>△《尊尧录》八卷</p>
<p>延平罗从彦仲素撰。从彦师事杨时，而李侗又师从彦，所谓南剑三先生者也。从彦当靖康初，以为本朝之祸，起于熙、丰不遵祖宗故事，故采四朝事为此录，及李沆、寇准、王旦、王曾、杜衍、韩琦、范仲淹、富弼、司马光、程颢名辅巨儒十人言行，附于其后。末有《别录》一卷，专载司马光论王安石、陈论蔡京奏疏，欲上之朝，不果。嘉定中，太守刘允济得其书奏之，且为版行。</p>
<p>△《本朝事实》三十卷</p>
<p>右承议郎李攸撰。</p>
<p>△《皇朝治迹统类》七十三卷</p>
<p>眉山彭百川叔融撰。略用袁枢《通鉴本末》条例，为《前集》四十卷，中兴后事为《后集》三十三卷。</p>
<p>△《皇朝事类枢要》二百五十卷</p>
<p>蜀人张和卿编集。为一百五十门。盖举子答策之具也。</p>
<p>△《东家杂记》二卷</p>
<p>右朝议大夫孔传撰。历代追崇先圣故事，及孔林古迹。传，盖先圣四十七世孙也。</p>
<p>△《长乐财赋志》十六卷</p>
<p>知漳州长乐何万一之撰。往在鄞学，访同官薛师雍子然，几案间有书一编，大略述三山一郡财计，而累朝诏令申明沿革甚详。其书虽为一郡设，于天下实相通。问所从得，薛曰：“外舅陈止斋修《图经》，欲以为《财赋》一门，后缘卷帙多，不果入。”因借录之，书无标目，以意命之曰《三山财计木末》。及来莆田，为郑寅子敬道之，郑曰：“家有何一之《长乐财赋志》，岂此耶？”复借观之，良是。其间亦微有增损，末又有《安抚司》一卷。并钞录附益为全书。</p>
<p>△《内治圣监》二十卷</p>
<p>起居舍人兼嘉王府赞读清江彭龟年子寿撰。取列圣修身齐家教子、训齐宗室、防制外戚宦官执御等事，以绍熙五年表上之。光宗称善，且曰：“祖宗家法最善，汉、唐所不及也。”</p>
<p>△《高宗圣政草》一卷</p>
<p>陆游在隆兴初奉诏修《高宗圣政》，草创凡例，多出其手，未成而去，私箧不敢留藁。他日追记得此，录之而书其后，凡二十条。</p>
<p>△《高宗孝宗圣政编要》二十卷</p>
<p>《高宗圣政》五十卷，《孝宗圣政》五十卷，乾道、淳熙中所修，皆有御制序。此二帙，书坊钞节以便举子应用之储者也。</p>
<p>△《孝宗圣政》十二卷</p>
<p>亦书坊钞节，比前为稍详。</p>
<p>△《会稽和买事宜录》七卷</p>
<p>浙东帅鄱阳洪迈景卢、提举常平三山郑补之集。初，承平时，预买令下，守越者无远虑，凡一路州县所不受之数，悉受之，故越之额特重，以匹计者十四万六千九百，居浙东之半。人户百计规免，皆诡为第五等户，而四等以上户之害日益甚。于是有为亩头均科之说者，帅郑丙少嘉、宪邱崇宗卿、张诏君卿颇主之，由淳熙十一年以后略施行，而议者多以创科五等户为不便。参政李彦颖秀叔、尚书王希吕仲行先后帅越皆言之，而王画八事尤力。会光庙亦以为贻贫弱之害，户部尚书叶翥叔羽奏乞先减四万四千余匹，止以十万为额，而后议均敷。诏从之，仍令侍从集议，皆乞阙并诡挟。遂诏迈、措置，既毕，以施行次第类成此书，时绍熙元年也。</p>
<p>△《刘忠肃救荒录》五卷</p>
<p>王居仁撰，淳熙乙未，枢密刘珙共父帅江东救荒本末，嘉定乙亥真景元刻之漕司，以配富郑公《青社》之编，而以刘公行状、谥议附录于后。</p>
<p>△《西汉会要》七十卷、《东汉会要》四十卷</p>
<p>武学博士清江徐天麟仲祥撰。以二史所载汉家制度、典章，散于纪、传、表、志者，仿唐以来“会要”体，分门编纂，其用力勤矣。其言范蔚宗《志》藁，为谢俨蜡以覆车，刘昭因蔚宗遗绪注而补之。夫既曰蜡以覆车，安得复有遗绪？盖未考昭之所着，实司马绍统《续汉书志》也。仲祥，乙丑进士，世有史学。其世父梦莘商老着《北盟会编》，父得之恩叔为《左氏国纪》，兄筠孟坚作《汉官考》，皆行于世。</p>
<p>△《汉制丛录》三十二卷</p>
<p>袁梦麟应祥撰。以《二汉》所记典故，分门编类，凡二十五门。</p>
<p>△《平阳会》四卷</p>
<p>通直郎知平阳县汪季良子驷撰。平阳号难治，为J东“三阳”之冠，季良治有声。乃以一邑财计，自两税而下，为二十一篇，终于岁会，旁通沿革，本末大略备矣。又为外篇五条，如砧基副本、催科检放及书手除科敷之类，以为此财用所从出也。季良，端明应辰之孙，佳士，且能吏也。得年不永，士论惜之。</p>
<p>△《唐昌计》二卷</p>
<p>知昌化县赵希■〈上土下〉克家撰。 </p>
</div>
  <div class="adBottom">
    <script src="../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='215887.html' class='pagedaohang'>【上一篇】<i>:职官类</i></a></span><span class="tomenu"><a href="zhizhaishulujieti.html" title="直斋书录解题" class="returnIndex">【回目录】</a>
</span><span class="toup1"><a href='215885.html' class='pagedaohang'>【下一篇】<i>：杂史类</i></a></span></div>
  <div class="adBottom">
    <script src="../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../js/foot.js" type="text/javascript"></script>

</body>
</html>
