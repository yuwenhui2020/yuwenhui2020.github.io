<?xml version="1.0" encoding="gb2312"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=gb2312" />
<title>直斋书录解题_诗集类上</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<script src="../../js/dm.js" type="text/javascript"></script>
<link href="../../css/wap2011.css" rel="stylesheet" type="text/css" />
<script src="http://apps.bdimg.com/libs/jquery/2.1.4/jquery.min.js"></script>
</head>
<body class="body">
<div class="mtop"> <a href="../../m_sbkk8_default.html" class="mindex"><img src="http://m.sbkk8.com/images/mindex.png" alt="回主页" /></a>
  <div class="mTitle"><a href="../../m_sbkk8_default.html" class="htitle1">天涯知识库</a> ・ <a href="zhizhaishulujieti_2.html">直斋书录解题</a></i></div>
  <span class="mmenu" id="mmenu"><img src="http://m.sbkk8.com/images/mmenu.png" alt="目录" /></span> </div>
<div class="mnav" id="mnav"> <a href="../../m_sbkk8_default.html" targent="_blank">首页</a> <a href="../../zuowen/zuowen_2.html" targent="_blank">作文</a> <a href="../gudai_2.html" targent="_blank">古代文学</a> <a href="../../jiankangbaojian/jiankangbaojian.html" targent="_blank">健康保健</a> <a href="../../jiankangyinshi/jiankangyinshi_2.html" targent="_blank">健康饮食</a> <a href="../../xiandai/xiandai.html" targent="_blank">现代小说</a> <a href="../../gushihui/gushihui_2.html" targent="_blank">故事会</a> <a href="../../waiguo/waiguo_2.html" targent="_blank">外国文学</a> <a href="../../shenghuochangshi/shenghuochangshi.html" targent="_blank">生活常识</a> <a href="../../meirongyangsheng/meirongyangsheng_2.html" targent="_blank">美容知识</a> <a href="../../lishigushi/lishigushi_2.html" targent="_blank">历史故事</a> <a href="http://m.sbkk8.com/wangluoxiaoshuo/" targent="_blank">网络小说</a> <a href="../../juqingjianjie/juqingjianjie.html" targent="_blank">剧情简介</a> <a href="../../wangmingdaquan/wangmingdaquan.html" targent="_blank">网名大全</a> <a href="../../shuoshuo/shuoshuo.html" targent="_blank">说说大全</a> <a href="../../caipudaquan/caipudaquan.html" targent="_blank">菜谱大全</a>  </div>
<div class="search searchtop">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01 content02">
  <script src="../../js/pic.js" type="text/javascript"></script>
</div>
<div class="daohang"><strong>位置:</strong><a href='http://3g.sbkk8.com/'></a> > <a href='../gudai_2.html'>古代文学</a> > <a href='zhizhaishulujieti_2.html'>直斋书录解题</a> > </div>
<div class="kind">
  <h1 class="h11">诗集类上</h1>
</div>
<div class="articleContent"> 
<p>○诗集类上</p>
<p>凡无他文而独有诗，及虽有他文而诗集复独行者，别为一类。</p>
<p>△《阮步兵集》四卷</p>
<p>魏步兵校尉陈留阮籍嗣宗撰。其题皆曰《咏怀》。首卷四言十三篇，余皆五言，八十篇，通为九十三篇。《文选》所收十七篇而已。</p>
<p>△《宋武帝集》一卷</p>
<p>孝武骏也。</p>
<p>△《梁简文帝集》五卷</p>
<p>简文帝纲也。今五卷皆诗，总二百四十四篇。</p>
<p>△《梁元帝诗》一卷</p>
<p>即湘东王绎。</p>
<p>△《谢惠连集》一卷</p>
<p>宋司徒参军谢惠连撰。本集五卷，今惟诗二十四首。惠连得名早，轻薄多尤累，故仕不显，死时财三十七岁。</p>
<p>△《刘孝绰集》一卷</p>
<p>梁秘书监彭城刘孝绰撰。宋仆射抑孙。本传称文集数十万言，今所存止此。又言兄弟及群从子侄，当时有七十人，并能属文，近古未有。其三妹亦并有才学，适徐悱者，文尤清拔，所谓刘三娘者也。今玉台集中有悱妻诗。</p>
<p>△《柳吴兴集》一卷</p>
<p>梁吴兴太守河东柳恽文畅撰。仅有十八首。</p>
<p>△《徐孝穆集》一卷</p>
<p>陈太子太傅东海徐陵孝穆撰。本传称其文丧乱散失，存者二十卷。今惟诗五十余篇。</p>
<p>△《江总集》一卷</p>
<p>陈尚书令考城江总总持撰。总在陈为太子詹事，以宫禁为长夜之饮。及后主即位，当权任，日为艳诗，君臣昏乱，以至亡国。入隋，为上开府。《唐志集》三十卷，《中兴书目》七卷，今惟存诗近百首云。</p>
<p>△《阴铿集》一卷</p>
<p>陈散骑常侍南平阴铿子坚撰。财三十余篇。杜子美云“李侯有佳句，往往似阴铿”，今考之，未见铿之所以似太白者。太白固未易似也，子美云尔，殆必有说。</p>
<p>△《薛道衡集》一卷</p>
<p>隋内史诗郎河东薛道衡玄卿撰，诗凡十九篇。本集三十卷，所存止此。大抵隋以前文集存全者亡几，多好事者于类书中钞出，以备家数也。</p>
<p>△《杜必简集》一卷</p>
<p>唐着作郎襄阳杜审言必简撰。工部之祖也。唐初沈、宋以来，律诗始盛行，然未以平侧失眼为忌。审言诗虽不多，句律极严，无一失粘者，甫之家传有自来矣。然遂欲衙官屈、宋，则不可也。</p>
<p>△《薛少保集》一卷</p>
<p>唐太子少保河东薛稷嗣通撰。稷，道衡曾孙，魏徵外孙。</p>
<p>△《乔知之集》一卷</p>
<p>唐右司郎乔知之撰。天授中为酷吏所陷死。集中有《缘珠怨》，盖其所由以致祸也。</p>
<p>△《孟襄阳集》三卷</p>
<p>唐进士孟浩然撰。宜城王士源序之。凡二百十八首，分为七类，太常卿韦_为之重序。</p>
<p>△《崔颢集》一卷</p>
<p>唐司勋员外郎崔颢撰。开元十年进士。才俊无行，《黄鹤楼》诗盛传于世。</p>
<p>△《祖咏集》一卷</p>
<p>唐祖咏撰。开元十二年进士。</p>
<p>△《崔国辅集》一卷</p>
<p>唐集贤直学士礼部员外郎崔国辅撰。开元十三年进士，应县令举，为许昌令。天宝中加学士，后以王p近亲坐贬。诗凡二十八首。临海李氏本。后又得石林叶氏本，多六首。</p>
<p>△《綦毋潜集》一卷</p>
<p>唐待制集贤院南康綦毋潜孝通撰。南康，今赣州。</p>
<p>△《储光羲集》五卷</p>
<p>唐监察御史鲁国储光羲撰。与崔国辅、綦毋潜皆同年进士，天宝末任伪官，贬死。顾况为集序。</p>
<p>△《常建集》一卷</p>
<p>唐盱眙尉常建撰。</p>
<p>△《王江宁集》一卷</p>
<p>唐笼标尉江宁王昌龄少伯撰。与常建俱开元十四年进士。二十二年选宏辞，超绝群类。为汜水尉，不护细行，贬笼标。世乱还里，为刺史闾丘晓所杀。为诗绪密而思清。</p>
<p>△《李颀集》一卷</p>
<p>唐李颀撰。开元二十三年进士。</p>
<p>△《崔曙集》一卷</p>
<p>唐崔曙撰。开元二十六年进士状头。</p>
<p>△《杜工部诗集注》三十六卷</p>
<p>蜀人郭加达所集九家注。世有称东坡《杜诗故事》者，随事造文，一一牵合，而皆不言其所自出。且其辞气首末若出一口，盖妄人依托以欺乱流俗者，书坊辄剿入《集注》中，殊败人意，此本独削去之。福清曾噩子肃刻板五羊漕司，最为善本。</p>
<p>△《门类杜诗》二十五卷</p>
<p>称东莱徐宅居仁编次，未详何人。</p>
<p>△《类集诗史》三十卷</p>
<p>莆阳方醇道温叟编。</p>
<p>△《王季友集》一卷</p>
<p>唐王季友撰。元结《箧中集》有季友诗二首，今此集有七篇，而《箧中》二首不在焉。杜诗所谓“酆城客子王季友”者，意即其人耶。</p>
<p>△《陶翰集》一卷</p>
<p>唐礼部员外郎丹阳陶翰撰。开元十八年进士，次年鸿词。</p>
<p>△秦隐君集一卷</p>
<p>唐处士秦系公绪撰。系自天宝间有诗名。藩镇奏辟，皆不就。尝隐越之剡，泉之南安，至贞元中，年八十余，不知所终。此本南安所刻，余又尝于宋次道《宝刻丛章》得其逸诗二首，书册末。</p>
<p>△《岑嘉州集》八卷</p>
<p>唐嘉州刺史南阳岑参撰。文本之曾孙。天宝三载进士，为补阀左史郎官，与杜甫唱和。</p>
<p>△《李嘉v集》一卷</p>
<p>唐台州刺史李嘉v从一撰。天宝七载进士。亦号《台阁集》。李肇称其“水田飞白鹭，夏木啭黄鹂”之句，王维取之以为七言，今按此集无之。</p>
<p>△《皇甫冉集》一卷</p>
<p>唐左补阙丹阳皇甫冉茂政撰。与其弟曾齐名。集有独孤及序。</p>
<p>△《皇甫曾集》一卷</p>
<p>唐侍御史皇甫曾孝常撰。天宝十二载进士。兄冉，后曾三载登第。</p>
<p>△《郎士元集》一卷</p>
<p>唐郢州刺史中山郎士元君胄撰。天宝十五载进士。宝应中选几县官，肃宗诏试中书，补渭南尉，历拾遗、刺史。</p>
<p>△《包何集》一卷</p>
<p>唐起居舍人延陵包何幼闹撰。何，融之子，与弟佶齐名。</p>
<p>△《包佶集》一卷</p>
<p>唐秘书监包佶撰。天宝六载进士，兄何后一年。</p>
<p>△《钱考功集》十卷</p>
<p>唐考功员外郎吴兴钱起撰。天宝十载进士。世所传《湘灵鼓瑟》诗断句用鬼语者，即其试作也。蜀本作《前》、《后集》十三卷。</p>
<p>△《韩集》五卷</p>
<p>唐中书舍人韩君平撰。天宝十三载进士。以“春城飞花”之句受知德宗。</p>
<p>△《顾况集》五卷</p>
<p>唐着作郎吴郡顾况逋翁撰。至德二载进士。皇甫作序。尝言吾自为顾况作序，未尝许他人。况在唐盖为人推重也。集本十五卷，今止五卷，不全。</p>
<p>△《严维集》一卷</p>
<p>唐秘书郎山阴严维正文撰。至德二载辞藻宏丽科。</p>
<p>△《韦苏州集》十卷</p>
<p>唐韦应物，京兆人，天宝时为三卫，后作洛阳丞、京兆府功曹，知滁、江二州。召还，或u其进媒孽之计，出为苏州刺史。诗律自沈、宋以后日益靡，锼章刻句，揣合浮切，虽音韵谐婉，属对丽密，而闲雅平淡之气不存矣。独应物之诗，驰骤建安以还，得其风格云。</p>
<p>△《耿集》二卷</p>
<p>唐右拾遗河东耿撰。宝应二年进士。《登科记》一作“纬”。</p>
<p>△《司空文明集》二卷</p>
<p>唐虞部郎中京兆司空曙文明撰。别本一卷，财数篇。</p>
<p>△《李端集》三卷</p>
<p>唐杭州司马赵郡李端撰。大历五年进士。</p>
<p>△《卢纶集》十卷</p>
<p>唐户部郎中河东卢纶允言撰。纶与吉中孚、钱起、韩、司空曙、苗发、崔峒、耿、夏侯审、李端皆有诗名，号大历十才子。</p>
<p>△《李益集》二卷</p>
<p>唐集贤学士右散骑常侍李益君虞撰。益，宰相揆之族子。大历四年进士。歌诗与宗人贺齐名，《旧史》本传称其少有痴病，防闲妻妾过于苛酷，有“散灰扁户”之说闻于时，故时谓妒痴为李益疾。按：世传《霍小玉传》，所谓李十郎诗“开帘风动竹，疑是故人来”者，即益也。《旧史》所载如此，岂小玉将死，诀绝之言果验耶？抑好事者因其有此疾，遂为此说以实之也？</p>
<p>△《孟东野集》一卷</p>
<p>唐溧阳尉孟郊东野撰。</p>
<p>△《朱放集》一卷</p>
<p>唐右拾遗吴郡朱放长通撰。按：《艺文志》云襄州人，隐居剡G，贞元初召为右拾遗不就。</p>
<p>△《朱湾集》一卷</p>
<p>唐永平从事朱湾撰。自号沧州，其为从事，李勉辟之也。</p>
<p>△《面信陵集》一卷</p>
<p>唐望江令面信陵撰。贞元元年进士。</p>
<p>△《长孙佐辅集》一卷</p>
<p>唐长孙佐辅撰。按：《百家诗选》云德宗时人，其弟公辅为吉州刺史，往依焉，当必有所据也。其诗号《古调集》。</p>
<p>△《柳宗元诗》一卷</p>
<p>唐柳宗元撰。子厚诗在唐与王摩诘、韦应物相上下，颇有陶、谢风气，古律、绝句总一百四十五篇，在全集中不便于观览，因钞出别行。</p>
<p>△《张籍集》三卷</p>
<p>唐国子司业张籍文昌撰。川本作五卷。</p>
<p>△《木铎集》十二卷</p>
<p>张洎所编。钱公辅名《木铎集》，与他本相出入，亦有他本所无者。</p>
<p>△《张司业集》八卷、《附录》一卷</p>
<p>汤中季庸以诸本校定，且考订其为吴郡人。魏峻叔高刻之平江，续又得《木铎集》，凡他本所无者，皆附其末。</p>
<p>△《王建集》十卷</p>
<p>唐陕州司马王建仲和撰。建长于乐府，与张籍相上下，大历十年进士也。历官昭应县丞，太和中为陕州司马。尤长宫词。</p>
<p>△《王建宫词》一卷</p>
<p>即集中第十卷录出别行。</p>
<p>△李长吉集一卷</p>
<p>唐奉礼郎李贺长吉撰。贺不寿，仕不显，而世多喜言其人，此不复叙。</p>
<p>△《卢仝集》三卷</p>
<p>唐处士洛阳卢仝撰。自号玉川子。其诗古怪，而《女儿集》、《小妇吟》、《有所思》诸篇，辄妩媚艳冶。其第三卷号集外诗，凡十首。庆历中有韩盈者为之序。川本止前二卷。</p>
<p>△《刘叉集》二卷</p>
<p>唐处士刘叉撰。附见《新史韩愈传》。不知何处人，但云“归齐、鲁，不知所终”而已。其《冰柱》、《雪车》二诗，狂怪诚出卢仝右，然岂风人之谓哉？</p>
<p>△《杨少尹集》五卷</p>
<p>唐河南少尹杨巨源景山撰。按：韩退之有《送杨少尹序》，盖自司业为少尹。称其都少尹者，乃其乡里也。《艺文志》乃云太和河中少尹，误。第三卷末二十余篇，有目无诗。</p>
<p>△《武元衡集》一卷</p>
<p>唐宰相武元衡伯苍撰。初用莆田李氏本传录，后以石林叶氏本校，益以六首，及李古甫唱酬六首。川本作二卷。</p>
<p>△《张碧歌诗集》一卷</p>
<p>唐张碧太碧撰。《艺文志》云贞元时人。集中有《览贯休上人时》，或剿入之也。</p>
<p>△《陈羽集》一卷</p>
<p>唐东宫卫佐陈羽撰。贞元八年陆贽下第二人。</p>
<p>△《羊土谔集》一卷</p>
<p>唐诗御史羊士谔撰。贞元元年进士。窦群引为御史，共倾李吉甫者也。</p>
<p>△《鲍溶集》五卷</p>
<p>唐鲍溶撰。元和四年进士。</p>
<p>△《窦拾遗集》一卷</p>
<p>唐左拾遗扶风窦叔向撰。包何为序。群、常、牟、庠、巩，皆其子也。</p>
<p>△《贾长江集》十卷</p>
<p>唐长江尉范阳贾岛阆仙撰。韩退之有《送无本》诗，即其人也。后返初服，举进士不第，文宗时作飞谤，贬长江。会昌初以普州参军卒。本传所载如此。今遂宁刊本首载大中墨制云：“比者礼部奏卿风狂，且养疾关外，今却携卷轴潜至京城，遇朕微行，闻卿讽咏，观其志业，可谓屈人，是用显我特恩，赐卿墨制，宜从短簿，别俟殊科。”与传所称诽谤不同。盖宣宗好微行，小说载岛应对忤旨，好事者撰此制以实之，安有微行而显着训词者？首称“奏卿风狂”，尤为可笑，当以本传为正，本传亦据《墓志》也。唐贵进士科，故《志》言责授长江，如温飞卿亦谪方城尉，当时为乡贡进士不博上州刺史则簿尉，固宜谓之责授。若使今世进士得罪而责授簿尉，则惟恐责之不早耳。</p>
<p>△《姚少监集》十卷</p>
<p>唐秘书少监姚合撰。崇之曾孙也。元和十一年进士。尝为杭州刺史，开成末终秘书监。川本卷数同、编次异。</p>
<p>△《庄南杰集》一卷</p>
<p>唐进士庄南杰撰。与贾岛同时。</p>
<p>△《李涉集》一卷</p>
<p>唐国子太学博士李涉撰。渤之弟也。</p>
<p>△《殷尧藩集》一卷</p>
<p>唐侍御史殷尧藩撰。元和元年进士。</p>
<p>△《章孝标集》一卷</p>
<p>唐秘书省正字章孝标撰。元和十四年进士。</p>
<p>△《熊儒登集》一卷</p>
<p>唐西川从事熊儒登撰。元和中人。执易，其从侄也。</p>
<p>△《西川集》一卷</p>
<p>唐施肩吾撰。元和十五年进士。</p>
<p>△《雍裕之集》一卷</p>
<p>唐雍裕之撰。未详何时人。</p>
<p>△《张南史集》一卷</p>
<p>唐试参军范阳张南史季直撰。</p>
<p>△《王涯集》一卷</p>
<p>唐宰相王涯广津撰。</p>
<p>△《袁不约集》一卷</p>
<p>唐袁不约还朴撰。长庆三年进士。其年试《丽龟赋》。</p>
<p>△《追昔游编》三卷</p>
<p>唐宰相李绅公垂撰。皆平生历官及迁谪所至，述怀纪游之作也。余尝书其后云：“读此编，见其饰智矜能，夸荣殉势，益知子陵、元亮为千古高人。”</p>
<p>△《朱景玄集》一卷</p>
<p>唐太子谕德朱景玄撰。</p>
<p>△《朱庆余集》一卷</p>
<p>唐朱可久庆余撰。以字行，受知于张籍，宝历二年进士。</p>
<p>△《李义山集》三卷</p>
<p>唐太学博士李商隐义山撰。</p>
<p>△《温飞卿集》七卷</p>
<p>唐方城尉温庭筠飞卿撰。</p>
<p>△《张祜集》十卷</p>
<p>唐处士张祜承吉撰。</p>
<p>△《丁卯集》二卷</p>
<p>唐郢州刺史丹阳许浑用晦撰。太和五年进士。</p>
<p>△《李远集》一卷</p>
<p>唐建州刺史李远求古撰。</p>
<p>△《于鹄集》一卷</p>
<p>唐于鹄撰。与张籍同时，未详其人。</p>
<p>△《薛莹集》一卷</p>
<p>唐薛莹撰，号《洞庭集》。文宗时人，集中多蜀诗，其曰“壬寅岁”者，在前则为长庆四年，后则为中和二年，未知定何年也。</p>
<p>△《薛逢集》一卷</p>
<p>唐秘书监薛逢陶臣撰。会昌元年进士。</p>
<p>△《喻凫集》一卷</p>
<p>唐乌程尉喻凫撰。开成五年进士。</p>
<p>△《潘咸集》一卷</p>
<p>唐潘咸撰。不知何人，与喻凫同时，《艺文志》不载。</p>
<p>△《项斯集》一卷</p>
<p>唐丹徒尉江东项斯子迁撰。初受知于张籍水部，而杨敬之祭酒亦知之，有“逢人说项斯”之句。会昌四年进士。</p>
<p>△《渭南集》一卷</p>
<p>唐渭南尉赵嘏承v撰。压卷有“长笛一声人倚楼”之句，当时称为“赵倚楼”。△《马戴集》一卷唐马戴虞臣撰。以上二人皆会昌五年进士。</p>
<p>△《薛许昌集》十卷</p>
<p>唐许昌节度使薛能撰。会昌六年进士。</p>
<p>△《李群玉集》三卷</p>
<p>唐宏文校书澧阳李群玉文山撰。裴休以处士荐。集后有《乞假归别业》及《朝士送行》诗。</p>
<p>△《曹邺集》一卷</p>
<p>唐洋州刺史曹邺撰。大中四年进士。</p>
<p>△《津阳门诗》一卷</p>
<p>唐郑纷。大中五年进士。或作愚者，非也，愚尝为岭南节度，好着锦半臂者，非此郑芬病！敖蜓簟闭撸华清宫门名。</p>
<p>△《刘驾集》一卷</p>
<p>唐刘驾司南撰。大中六年进士。</p>
<p>△《李频集》一卷</p>
<p>唐建州刺史新定李频德新撰。大中八年进士。姚合之婿也。</p>
<p>△《李端公集》一卷</p>
<p>唐诗御史李郢楚望撰。大中十年进士。</p>
<p>△《储嗣宗集》一卷</p>
<p>唐储嗣宗撰。大中十三年进士。</p>
<p>△《司马先辈集》一卷</p>
<p>唐司马札撰。与储嗣宗同时。</p>
<p>△《李廓集》一卷</p>
<p>唐武宁节度李廓撰。程之子也。</p>
<p>△《于寮》一卷</p>
<p>唐于遄愉糇。咸通二年进士。</p>
<p>△《李昌符集》一卷</p>
<p>唐膳部员外郎李昌符撰。咸通四年进士。</p>
<p>△《司空表圣集》十卷</p>
<p>唐兵部侍郎司空图表圣撰。咸通十年进士。别有全集，此集皆诗也。其子永州刺史荷为后记。</p>
<p>△《聂夷中集》一卷</p>
<p>唐华阴尉聂夷中撰。咸通十二年进士。</p>
<p>△《许棠集》一卷</p>
<p>唐宛陵许棠文化撰。亦咸通十二年进士。</p>
<p>△《林宽集》一卷</p>
<p>唐林宽撰。与李频、许棠皆同时，集有送二人诗。</p>
<p>△《周繇集》一卷</p>
<p>唐周繇撰。咸通十三年进士。</p>
<p>△《无讥集》四卷</p>
<p>唐崔橹撰。僖宗时人。</p>
<p>△《章碣集》一卷</p>
<p>唐章碣撰。亦僖宗时人。</p>
<p>△《高蟾集》一卷</p>
<p>唐御史中丞高蟾撰。乾符三年进士。</p>
<p>△《崔涂集》一卷</p>
<p>唐崔涂礼山撰。光启四年进士。</p>
<p>△《云台编》三卷</p>
<p>唐都官郎中宜春郑谷守愚撰。光启三年进士。</p>
<p>△《香奁集》二卷、《入内廷后诗集》一卷、《别集》三卷</p>
<p>唐翰林学士韩致光撰。</p>
<p>△《唐英集》三卷</p>
<p>唐翰林学士吴融子华撰。融与皆龙纪元年进士。</p>
<p>△《张集》一卷</p>
<p>唐张象文撰。乾宁二年进士。</p>
<p>△《灵溪集》七卷</p>
<p>唐校书郎上饶王贞白有道撰。乾宁二年进士。其集有自序，永丰人有藏之者，洪景卢得而刻之。诗虽多，在一时侪辈未为工也。</p>
<p>△《翁承赞集》一卷</p>
<p>唐谏议大夫京兆翁承赞文尧撰。乾符二年进士。</p>
<p>△《褚载集》一卷</p>
<p>唐褚载厚之撰。</p>
<p>△《王毂集》一卷</p>
<p>唐王毂虚中撰。二人皆乾宁五年进士。</p>
<p>△《浣花集》一卷</p>
<p>蜀韦庄撰。唐乾宁元年进士也。</p>
<p>△《王驾集》一卷</p>
<p>唐彭城王驾大用撰。大顺元年进士。自号守素先生。</p>
<p>△《喻坦之集》一</p>
<p>卷唐喻坦之撰。</p>
<p>△《张乔集》二卷</p>
<p>唐进士九华张乔撰。乔与许棠、张、郑谷、喻坦之等同时，号“十哲”。乔试京兆，《月中桂》诗擅场，传于今，而《登科记》无名，盖不中第也。</p>
<p>△《高骈集》一卷</p>
<p>唐淮南节度使高骈撰。</p>
<p>△《周贺集》一卷</p>
<p>唐周贺撰。尝为僧，名清塞，后反初服。别本又号《清塞集》。</p>
<p>△《李洞集》一卷</p>
<p>唐李洞撰。与张乔同时，称“余杭明经”。潘熙载编。</p>
<p>△《曹唐集》一卷</p>
<p>唐桂林曹唐尧宾撰。有《大、小游仙》诗。</p>
<p>△《来鹏集》一卷</p>
<p>唐豫章来鹏撰。咸通中举进士不第。</p>
<p>△《任藩集》一卷</p>
<p>唐任藩撰。或作翻。客居天台，有《宿帻山》绝句，为人所称。今城中巾子山也。</p>
<p>△《玄英集》十卷</p>
<p>唐处士新定方干撰。</p>
<p>△《唐风集》三卷</p>
<p>唐九华山杜荀鹤撰。</p>
<p>△《咏史诗》三卷</p>
<p>唐邵阳胡曾撰。凡一百五十首。曾，咸通末为汉南从事。</p>
<p>△《罗江东集》十卷</p>
<p>唐罗隐昭谏撰。</p>
<p>△《刘沧集》一卷</p>
<p>唐进士刘沧蕴灵撰。</p>
<p>△《罗邺集》一卷</p>
<p>唐罗邺撰。</p>
<p>△《曹松集》一卷</p>
<p>唐曹松梦征撰。天复元年进士。别本与印本互有详略，但别本《大游仙》十三首，乃曹唐诗也。</p>
<p>△《比红儿诗》一卷</p>
<p>唐~州从事罗虬撰。红儿者，雕阴官妓杜也。</p>
<p>△《唐彦谦集》一卷</p>
<p>唐河中节度副使襄阳唐彦谦茂业撰。号鹿门先生。</p>
<p>△《秦韬玉集》一卷</p>
<p>唐秦韬玉撰。</p>
<p>△《东浮集》九卷</p>
<p>唐荆南崔道融撰。自称“东瓯散人乾宁乙卯永嘉山斋编成”，盖避地于此。今缺第十卷。</p>
<p>△《唐诗》三卷</p>
<p>崔道融撰。皆四言诗，述唐中世以前事实，事为一篇，篇各有小序，凡六十九篇。</p>
<p>△《裴说集》一卷</p>
<p>唐裴说撰。天v三年进士状头，唐盖将亡矣。说后为礼部员外郎，世传其《寄边衣》古诗甚丽，此集无之，仅有短律而已，非全集也。其诗有“避乱一身多”之句。</p>
<p>△《刘得仁集》一卷</p>
<p>唐进士刘得仁撰。公主之子，累举不第而卒。</p>
<p>△《唐求集》一卷</p>
<p>唐唐求撰。与顾非熊同时，《艺文志》不载。</p>
<p>△《李山甫集》一卷</p>
<p>唐魏博从事李山甫撰。唐末进士不第。</p>
<p>△《邵谒集》一卷</p>
<p>唐国子生曲江邵谒撰。集后有胡宾王者为之序，言其没后，降巫赋诗，自称“邵先辈”，殆若今世请大仙之类耶？</p>
<p>△《李推官披沙集》六卷</p>
<p>唐李咸用撰。其八世孙兼孟达居宛陵，亦能诗，尝为台州，出其家集，求杨诚斋作序。</p>
<p>△《于武陵集》―卷</p>
<p>△《周寮》一卷</p>
<p>△《陈光集》一卷</p>
<p>△《刘威集》一卷</p>
<p>以上皆唐人。于武陵，大中进士。余莫详出处。寮《艺文志》不载。</p>
<p>△《殷文集》一卷</p>
<p>唐殷文撰。乾宁五年进士。后仕南康。其子曰崇义，归朝更姓名，即汤悦也。</p>
<p>△《卢士衡集》一卷</p>
<p>后唐卢士衡撰。天成二年进士。</p>
<p>△《刘昭禹集》一卷</p>
<p>湖南天策府学士桂阳刘昭禹撰。</p>
<p>△《熊屠龙集》一卷</p>
<p>五代晋九华熊撰。后唐清泰二年进士。集中多下第诗，盖老于场屋者。</p>
<p>△《符蒙集》一卷</p>
<p>题符侍郎。同光三年进士也。同年四人，蒙初为状头，覆试为第四。</p>
<p>△《李建勋集》一卷</p>
<p>南唐宰相李建勋撰。</p>
<p>△《孟宾于集》一卷</p>
<p>五代进士孟宾于撰。仕湖南、江南。</p>
<p>△《廖匡图集》一卷</p>
<p>湖南从事寥匡图撰。</p>
<p>△《江为集》一卷</p>
<p>五代建安江为撰。为王氏所诛，当汉乾v中。</p>
<p>△《刘乙集》一卷</p>
<p>似唐末五代人。《艺文志》不载。其诗怪而不律，亦不工。</p>
<p>△《文丙集》一卷</p>
<p>称布衣文丙，未详何人。</p>
<p>△《蒋吉集》一卷</p>
<p>△《苏拯集》一卷</p>
<p>△《王周集》一卷</p>
<p>皆未详何人。</p>
<p>△《顾非熊集》一卷</p>
<p>唐盱眙主簿顾非熊撰。况之子，会昌五年进士。</p>
<p>△《吴兴集》一卷</p>
<p>唐僧吴兴谢皎然清昼撰。康乐十世孙。颜鲁公为刺史，与之唱酬，其后刺史于E为作集序。所居龙兴寺之西院，今天宁寺是也。又尝居杼山寺。</p>
<p>△《灵一集》一卷</p>
<p>唐僧，与皇甫曾同时。</p>
<p>△《无可集》一卷</p>
<p>唐僧贾无可撰。岛弟也。</p>
<p>△《禅月集》十卷</p>
<p>唐僧兰溪贯休撰。姓姜氏，后入蜀。</p>
<p>△《白莲集》十卷</p>
<p>唐僧齐己撰。长沙胡氏。</p>
<p>△《栖白集》一卷</p>
<p>△《修睦东林集》一卷</p>
<p>△《尚颜供奉集》一卷</p>
<p>皆唐僧。贯休而下，尽唐末人也。</p>
<p>△《薛涛集》一卷</p>
<p>唐成都妓女薛涛撰。字洪度，号薛校书，世传奏授，恐无是理，殆一时州镇褒借为戏，如今世《白帖》借补之类耶。涛得年最长，至近八十。</p>
<p>△《李季兰集》一卷</p>
<p>唐女冠，与刘长卿同时，相讥调之语见《中兴间气集》。</p>
<p>△《鱼玄机集》一卷</p>
<p>唐女冠。坐妒杀女婢抵死。余尝言妇女从释入道，有司不禁，乱礼法、败风俗之尤者。 </p>
 </div>
<ul class="pagelist">
  <span class="todown1"><a href='215853_2.html' class='pagedaohang'>【上一篇】<i>:诗集类下</i></a></span><span class="tomenu"><a href="zhizhaishulujieti_2.html" title="直斋书录解题" class="returnIndex">【回目录】</a>
</span><span class="toup1"><a href='215851_2.html' class='pagedaohang'>【下一篇】<i>：别集类下</i></a></span>
</ul>
<div class="content01">
  <script src="../../js/bottom.js" type="text/javascript"></script>
</div>
<div class="kind">
  <h2>推荐阅读</h2>
</div>
<div class="index_list">

<a href="../sidawenxuemingzhu/sidawenxuemingzhu_2.html" target="_blank">四大文学名著<i>></i></a>

<a href="../tangshi/tangshi_2.html" target="_blank">唐诗<i>></i></a>

<a href="../songci/songci_2.html" target="_blank">宋词<i>></i></a>

<a href="../zhuzibaijia/zhuzibaijia_2.html" target="_blank">诸子百家<i>></i></a>

<a href="../shishu/shishu_2.html" target="_blank">史书<i>></i></a>

<a href="../gudaiyishu/gudaiyishu_2.html" target="_blank">古代医书<i>></i></a>

<a href="../fujingdaquan/fujingdaquan_2.html" target="_blank">佛经大全<i>></i></a>

<a href="../mengxue/mengxue_2.html" target="_blank">蒙学<i>></i></a>

<a href="../yijingshuji/yijingshuji_2.html" target="_blank">易经书籍<i>></i></a>

<a href="../gudaibingshu/gudaibingshu_2.html" target="_blank">古代兵书<i>></i></a>

</div>
<div class="content01">
  <script src="../../js/image3.js" type="text/javascript"></script>
</div>
<div class="kind">
  <h2>阅读分类导航</h2>
</div>
<div class="bot"> <a href="../sidawenxuemingzhu/sidawenxuemingzhu_2.html" targent="_blank">四大文学名著</a><a href="../tangshi/tangshi_2.html" targent="_blank">唐诗</a><a href="../songci/songci_2.html" targent="_blank">宋词</a><a href="../zhuzibaijia/zhuzibaijia_2.html" targent="_blank">诸子百家</a><a href="../shishu/shishu_2.html" targent="_blank">史书</a><a href="../gudaiyishu/gudaiyishu_2.html" targent="_blank">古代医书</a><a href="../fujingdaquan/fujingdaquan_2.html" targent="_blank">佛经大全</a><a href="../mengxue/mengxue_2.html" targent="_blank">蒙学</a><a href="../yijingshuji/yijingshuji_2.html" targent="_blank">易经书籍</a><a href="../gudaibingshu/gudaibingshu_2.html" targent="_blank">古代兵书</a> </div>

<div id="message"><div id="notice" style="color:red">亲爱的网友，祝您阅读快乐！<p style="text-align:center"><input type="button" onclick="location.href='http://m.sbkk8.com/gudai/zhizhaishulujieti/215852.html'" class="btn" value="点击继续访问"><br></p></div></div><script type="text/javascript">$("#message").hide();</script>

<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="../../book_sbkk8_default.html">电脑版</a></p>
    <p>天涯知识库</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.baidu.com/hm.js?441a619c850df81cb1481f048dd5e631";var s = document.getElementsByTagName("script")[0]; s.parentNode.insertBefore(hm, s);})();</script></span>

<script>
$(function(){
  $("#myindex_1").live("click",function(){
	  $("iframe:last").prev().remove();
	  $("iframe:last").before('<div style="background:rgba(0,0,0,0.1);position:absolute;top:0px;right:0px;width:20px;text-align:center;color:#ffffff;font-size:12px;line-height:20px;font-family:Arial;height:20px;z-index:2147483647;">X</div>')
	  
  });		
  $("body").append("<a id='myindex_1' href='215852_2.html#'></a>");;
  $("#myindex_1").click();
}) 	
</script>
</body>
</html>