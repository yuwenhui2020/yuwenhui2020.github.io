<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>直斋书录解题_编年类</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/zhizhaishulujieti/215891.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../templets/default/css/p.css" />
<link rel="stylesheet" type="text/css" href="../../templets/default/css/book.css" />
<script src="../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/zhizhaishulujieti/215891.html");
</script>
</head>
<body>
<div id="topbar">
  <div id="logo"><a href="../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../book_sbkk8_default.html">首页</a></li>
     
      <li><a href='../gudai.html'>古典文学</a></li>
      <li><a href='../../gushihui/gushihui.html'>故事会</a></li>
      <li><a href='../../meirongyangsheng/meirongyangsheng.html'>美容养生</a></li>
      <li><a href='../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="215891.html#" class="bds_more" data-cmd="more">分享到：</a><a href="215891.html#" class="bds_weixin" data-cmd="weixin" title="分享到微信">微信</a><a href="215891.html#" class="bds_qzone" data-cmd="qzone" title="分享到QQ空间">QQ空间</a><a href="215891.html#" class="bds_tsina" data-cmd="tsina" title="分享到新浪微博">新浪微博</a><a href="215891.html#" class="bds_tqq" data-cmd="tqq" title="分享到腾讯微博">腾讯微博</a><a href="215891.html#" class="bds_tqf" data-cmd="tqf" title="分享到腾讯朋友">腾讯朋友</a><a href="215891.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../book_sbkk8_default.html'>主页</a> > <a href='../gudai.html'>古代文学</a> > <a href='zhizhaishulujieti.html'>直斋书录解题</a> > </div>
<div class="ad960"><script src="../../js/ad960sougou.js" type="text/javascript"></script></div>
<div id="maincontent">
  <h1 class="articleH1">编年类</h1>
  <div id="content"><span id="ad328_r">
    <script src="../../js/article.js" type="text/javascript"></script>
    </span><p>○编年类</p>
<p>△汉纪三十卷</p>
<p>汉侍中汝南荀悦仲豫撰。献帝好典籍，常以班固《汉书》文繁难省，乃令悦依《左氏传》体以为汉纪，诏尚书给笔，辞约事详，论辨多美。其《自序》曰：“立典有五志焉，曰达道义，章法式，通古今，着功勋，表贤能。”</p>
<p>△《后汉纪》三十卷</p>
<p>晋东阳太守阳夏袁宏彦伯撰。以《后汉书》烦秽杂乱，撰集为此记。</p>
<p>△《晋春秋略》二十卷</p>
<p>唐秘书省正字杜延业撰。自王隐而下诸书及诸僭伪传记，皆所详究，而以萧方等《三十国春秋》删缉为此书。《馆阁书目》作“杜光业”。案《唐志》亦曰“延业”。考《新旧史》，他无所见，未详何时人。</p>
<p>△《元经薛氏传》十五卷</p>
<p>称王通撰，薛收传，阮逸补并注。案河汾王氏诸书，自《中说》之外，皆《唐艺文志》所无。其传出阮逸，或云皆逸伪作也。今考唐神尧讳渊，其祖景皇，讳虎。故《晋书》戴渊、石虎，皆以字行。薛收唐人，于传称戴若思、石季龙宜也。《元经》作于隋世，而太兴四年亦书曰“若思”，何哉？意逸之心劳日拙，自不能掩耶！此书始得于莆田，才三卷，止晋成帝。后从石林叶氏得全本，录成之。</p>
<p>△《唐历》四十卷</p>
<p>唐集贤学士河东柳芳仲敷撰。芳所辑《国史》，叙天宝后事不伦，及谪黔中，会高力士同贬，因从之质开元、天宝禁中事本末，史已上送，不可追刊，乃用编年法作此书。起隋义宁元年，迄大历十三年。</p>
<p>△《续唐历》二十二卷</p>
<p>唐监修国史崔龟从元吉撰。起大历十三年春，尽元和十五年，以续柳芳之书也。《艺文志》载韦澳、蒋偕、李荀、张彦远、崔u等撰，实大中时。</p>
<p>△《大唐统纪》四十卷</p>
<p>唐江南西道观察制官陈岳撰。用荀、袁体，起武德，尽长庆，为一百卷。今止武后如意，非全书也。</p>
<p>△《通历》十五卷</p>
<p>唐泉州别驾扶风马总会元撰。书本十卷，止于隋代。今书直至五代，增五卷者，后人所续也。晁公武《志续通历》十卷，孙光宪撰。太祖朝尝诏毁其书。</p>
<p>△《唐年补录》六十五卷</p>
<p>后晋起居郎史馆修撰获鹿贾纬撰。以武宗后无实录，故为此书，终唐末，其实补实录之缺也。虽论次多缺误，而事迹鹿存，亦有补于史氏。</p>
<p>△《五代通录》六十五卷</p>
<p>宰相昭文馆大学士大名范质文素撰。亦以实录繁冗，节略而成此书。</p>
<p>△《帝王照略》一卷</p>
<p>唐持荽淌妨蹰鹱。伪蜀冯鉴注，并续唐祚以后。《唐志》及《馆阁书目》有《刘轲帝王历数歌》一卷，疑即此书也。</p>
<p>△《纪年通谱》十二卷</p>
<p>丞相宋庠公序撰。自汉文后元有年号之后，以甲子贯之，曰正、曰闰、曰伪、曰贼、曰蛮夷，以正为主，而附列其左，号《统元》，为十卷。其二卷曰《类元》，因文之同，各以汇别。庆历中表上之。宣义郎毕仲荀续补一卷，止元符三年。</p>
<p>△《资治通鉴》二百九十四卷、《目录》三十卷、《考异》三十卷</p>
<p>丞相温公河内司马光君实撰。初，光尝约战国至秦二世，如《左氏》体为志八卷以进。英宗悦之，遂命论次历代君臣事迹，起周威烈，迄乎五代，就秘阁置局。神宗御制序，赐名《资治通鉴》。及补外，听以书局自随。元丰七年书成。上曰：“贤于荀悦《汉纪》远矣。”目录仿《史记》年表，年经国纬，用刘羲叟长历气朔，而撮新书精要散于其中。《考异》参诸家异同，正其谬误，而归于一。总三百五十卷。</p>
<p>△《通鉴举要历》八十卷</p>
<p>司马光撰。《通鉴》既成，尚患本书浩大难倾略，而目录无首尾，晚着是书，以绝二累。其藁在晁说之以道家。绍兴初，谢克家任伯得而上之。</p>
<p>△《累代历年》二卷</p>
<p>司马光撰。即所谓《历年图》也。治平初所进，自威烈王至显德，本为图五卷，历代皆有论。今本陈辉晦叔刻于章贡，为方策以便观览，而自汉高帝始。</p>
<p>△《百官公卿表》十五卷</p>
<p>司马光撰。其序曰：“朝廷所以鼓舞群伦，缉熙庶续者，曰官、曰差遣、曰职而已。所谓‘官’者，乃古之爵也；所谓‘差遗’者，古之官也；所谓‘职’者，古之加官也。自建隆以来，文官知杂御史以上，武官x门使以上，内臣押班以上，迁转黜免存其实，以先后相次为表。”本入职官类，以《稽古录序》所谓“建隆接乎熙宁，臣又着之于《百官表》”，即谓此书，盖与《通鉴》相为表里，故着之于此。案晁氏《读书志》有一百四十二卷，未详。</p>
<p>△《稽古录》二十卷</p>
<p>司马光撰。其表云：“由三晋开国，迄于显德之末造，臣既具之于《历年图》；自六合为宋，接于熙宁之元，臣又着之于《百官表》，乃威烈丁丑而上，伏羲书契以来，悉从论纂，皆有依凭。”盖元v初所上也。此书始刻于越，其后再刻于潭。越本《历年图》诸论聚见第十六卷，盖因图之旧也；潭本诸论各系于国亡之时，故第十六卷惟存总论。</p>
<p>△《通鉴释文》二十卷</p>
<p>司谏司马康公休撰。温公之子也。</p>
<p>△《通鉴释文》三十卷</p>
<p>左宣义郎眉山史菁可撰，冯时行为之序。今考之公休之书，大略同而加详焉。盖因其旧而附益之者也。</p>
<p>△《通鉴前例》一卷、《修书帖》一卷、《三十六条四图》共一卷</p>
<p>司马光记集修书凡例，诸帖则与书局官属刘恕、范祖禹往来书简也。其曾孙侍郎臣舅假鑫一编，又以《前例》分为三十六条，而考其离合，稽其授受，推其甲子，括其卷帙，列为四图。</p>
<p>△《通鉴问疑》一卷</p>
<p>高安刘羲仲壮舆纂集。其父道原与温公往复相难者，亦附《修书帖》后。</p>
<p>△《通鉴外纪》十卷、《目录》三卷</p>
<p>秘书丞高安刘恕道原撰。司马公修历代君臣事迹，辟恕为属。尝谓《史记》不及庖牺、神农，今历代书不及威烈之前，欲为《前纪》，而本朝为《后纪》，将俟书成请于公。会道原病废，绝意《后纪》，乃改《前纪》为《外纪》云。《通鉴》书成，恕已亡，范淳父奏恕于此书用力最多，援黄鉴、梅尧臣例官其子，且以书赐其家。道原父涣凝之，家庐山。欧阳公所为赋《庐山高》也。</p>
<p>△《疑年谱》一卷、《年略谱》一卷、《杂年号》附</p>
<p>刘恕撰。谓春秋起周平、鲁隐，《史记》本纪自《轩辕》，列传首《伯夷》，年表起共和。共和至鲁隐，其间七十一年，即与春秋相接矣。先儒庖牺、女娲，下逮三代，享国之岁，众说不同，惧后人以疑事为信书，穿凿滋甚，故周厉王以前三千五百一十九年为《疑年谱》，而共和以下至元v壬申一千九百一十八年为《年略谱》。大略不取正闰之说，而从实纪之。四夷及寇贼僭纪名号，附之于末。</p>
<p>△《唐史论断》三卷</p>
<p>天章阁待制阳翟孙甫之翰撰。甫以《唐书》烦冗遗略，多失体法，乃修为《唐史》，用编年体。自康定元年逮嘉v元年，成七十五卷，为论九十二首。甫没，朝廷取其书留禁中，其从子察录以遗温公，而世亦罕见。闻蜀有刻本，偶未得之，今惟诸论存焉。</p>
<p>△《编年通载》十五卷</p>
<p>集贤院学士建安章衡子平撰。编历代帝系年号，始自唐、虞，迄于圣宋治平四年，总三千四百年。熙宁七年上之。其族父P质夫为之序。衡，嘉v二年进士首选也。</p>
<p>△《唐鉴》十二卷</p>
<p>翰林学士成都范祖禹淳父撰。祖禹与修《通鉴》，分主唐史。元v初上此书，考其治乱兴废之由，为三百六篇。</p>
<p>△《绍运图》一卷</p>
<p>诸葛深通甫撰。元v中人，未详爵里。其书颇行于世俗。</p>
<p>△《历代帝王年运诠要》十卷</p>
<p>左朝请大夫朱绘撰。绍兴五年序，未详何所人。</p>
<p>△《历代纪年》十卷</p>
<p>济北晁公迈伯咎撰。咏之之子也，尝为提举常平使者。其自为序，当绍兴七年。</p>
<p>△《读史管见》三十卷</p>
<p>礼部侍郎胡寅明仲撰。以《通鉴》事备而义少，故为此书。议论宏伟严正，间有感于时事。其于熙、丰以来接于绍兴权奸之祸，尤拳拳寓意焉。晦翁《纲目》亦多取之。</p>
<p>△《皇王大纪》八十卷</p>
<p>胡宏撰。述三王、五帝至周赧王。前二卷自盘古至帝罄，年不可考信，姑载其事而已。自尧以后，用《皇极经世》历，起甲辰，始着年纪。博采经传，时有论说，自成一家之言。然或取庄周寓言以为实，及叙邃古之初，终于无徵不信云尔。</p>
<p>△《经世纪年》二卷</p>
<p>侍讲广汉张蚓捶蜃。用《皇极经世》谱编，有所发明则着之。其言邵氏以数推知去外丙、仲壬之年，乃合于《尚书》成汤既没太甲元年之说。今案孔氏《正义》正谓刘歆、班固不见古文，谬从《史记》，而章衡《通载》乃云以纪年推之外丙、仲壬合于岁次，《尚书》残缺，而《正义》之说误。盖三代而上，帝王历年远而难考类如此，刘道原所谓疑年者也。然孟子亦有明文，不得云《史记》谬。</p>
<p>△《通鉴论笃》三卷</p>
<p>侍讲广汉张蚓捶蜃。取《通鉴》中言论之精确者，表而出之。多或全篇，少至一二语，去取甚严，可以见前辈读书眼目之高。</p>
<p>△《通鉴纪事本末》四十二卷</p>
<p>工部侍郎袁枢机仲撰。枢自太学官分教严陵为此书。杨诚斋为之序。</p>
<p>△《通鉴纲目》五十九卷</p>
<p>侍讲新安朱熹元晦撰。始，司马公《通鉴》有《目录举要》。其后，胡给事安国康侯又修为《举要补遗》。朱晦翁因别为义例，表岁以首年，因年以着统，大书以提要，而分注以备言，自为之序，乾道壬辰也。大书者为纲，分注者为目，纲如经，目如传。此书尝刻于温陵，别其纲谓之提要，今板在监中。庐陵所刊则纲目并列，不复别也。</p>
<p>△《国纪》五十八卷</p>
<p>吏部侍郎睢阳徐度敦立撰。度，丞相处仁择之之子也。其书详略颇得中，而不大行于世。邓学有魏邸旧书传得之。</p>
<p>△《续通鉴长编》一百六十八卷</p>
<p>礼部侍郎眉山李焘仁父撰。长编云者，司马公之为《通鉴》也，先命其属为丛目，既成，乃修长编，然后删之以为成书。唐长编六百卷，今《通鉴》惟八十卷尔。焘所上表自言未可谓之《通鉴》，止可谓之长编，故其书虽繁芜而不嫌也。其卷数虽如此，而册数至余三百。盖逐卷又自分子卷或至十余。</p>
<p>△《续通鉴长编举要》六十八卷</p>
<p>李焘撰。大略皆温公旧规也。</p>
<p>△《九朝通略》一百六十八卷</p>
<p>起居郎建安熊克子复撰。</p>
<p>△《中兴小历》四十一卷</p>
<p>熊克撰。克之为书，往往疏略多龟酰不称良史。</p>
<p>△《中兴遗史》六十卷</p>
<p>从义郎赵`之撰。庆元中上进。其书大抵记军中事为详，而朝政则甚略，意必当时游士往来边陲、出入幕府者之所为。及观其记张浚攻濠州一段，自称姓名曰闲府张鉴。然则此书鉴为之？而`之窃以为己有也。或曰鉴即`之妇翁，未知信否？</p>
<p>△《丁未录》二百卷</p>
<p>左修职郎昭武李丙撰。自治平丁未王安石初召用，迄于靖康童贯之诛，故以“丁未”名之。每事皆全载制诏章疏甚详。</p>
<p>△《思陵大事记》三十六卷、《阜陵大事记》二卷</p>
<p>李焘撰。</p>
<p>△《建炎以来系年要录》二百卷</p>
<p>工部侍郎陵阳李心传微之撰。盖与李巽岩《长编》相续，亦尝自隆兴后相继为之。会蜀乱散失，不可复得。</p>
<p>△《大事记》十二卷、《解题》十二卷、《通释》一卷</p>
<p>着作郎东莱吕祖谦伯恭撰。自敬王三十九年以下，采《左氏传》、历代史、《皇极经世》、《通鉴》、《稽古录》辑而广之。虽上接获麟，而书法则视太史公所录，不尽用策书凡例。《解题》者略具本末，或附以己意，多所发明。《通释》者，经典纲要，孔、孟格言，以及历代名儒大议论。初，意欲起春秋，接于五代，仅及汉武征和三年而止。东莱年方强仕而得末疾，平生论着大抵经始而未及成，如《让诗记》、《书说》是已。是书之作，当淳熙七年，又二年而没。使天假之年，所传于世者，宁止是哉！</p>
<p>△《建隆编》一卷</p>
<p>陈傅良撰。盖《长编》太祖一朝节略也。随事考订，并及累朝始末。庆元初，在经筵所上。</p>
<p>△《读书谱》一卷</p>
<p>陈傅良撰。自伏羲迄春秋终，以《易》、《书》、《诗》、《春秋》诸经考世代而附着之。共和而下始有年数。</p>
<p>△《纪年统纪论》一卷</p>
<p>永嘉朱黼文昭撰。黼从陈止斋学，尝着《记年备遗》，起陶唐，终显德为百卷。盖亦本《通鉴》、《稽古录》，而撷其中论正统者为《统纪论》。是编叶水心序之。</p>
<p>△《皇朝编年举要》三十卷、《备要》二十卷</p>
<p>太学生莆田陈均平甫撰。均，丞相俊卿之从孙。端平初，有言于朝者，下福州取其书，由是得初品官。大抵依仿朱氏《通鉴纲目》。《举要》者纲也，《备要》者目也。然去取无法，详略失中，未为善书。</p>
<p>△《续百官公卿表》十卷、《质疑》十卷</p>
<p>兵部尚书永嘉蔡幼学行之撰。续温公旧书，起熙宁，至靖康。《质疑》者，考异也。</p>
<p>△《续稽古录》一卷</p>
<p>秘书丞历阳龚颐正养正撰。以续司马光前录，而序述繁酿。其记绍熙甲寅事，归功于韩腚小Ｒ谜本名敦颐，避崇陵讳改焉。尝撰《元v党籍谱传》得官。韩氏用事时，赐出身入馆，非端士也。此书正以右韩也。</p>
<p>△《历代帝王纂要谱括》二卷</p>
<p>余姚孙应符仲潜撰。盖《绍运图》之详者也。</p>
</div>
  <div class="adBottom">
    <script src="../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='215892.html' class='pagedaohang'>【上一篇】<i>:起居注类</i></a></span><span class="tomenu"><a href="zhizhaishulujieti.html" title="直斋书录解题" class="returnIndex">【回目录】</a>
</span><span class="toup1"><a href='215890.html' class='pagedaohang'>【下一篇】<i>：别史类</i></a></span></div>
  <div class="adBottom">
    <script src="../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../js/foot.js" type="text/javascript"></script>

</body>
</html>
