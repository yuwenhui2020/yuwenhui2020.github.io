<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>直斋书录解题_春秋类</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/zhizhaishulujieti/215899.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../templets/default/css/p.css" />
<link rel="stylesheet" type="text/css" href="../../templets/default/css/book.css" />
<script src="../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/zhizhaishulujieti/215899.html");
</script>
</head>
<body>
<div id="topbar">
  <div id="logo"><a href="../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../book_sbkk8_default.html">首页</a></li>
     
      <li><a href='../gudai.html'>古典文学</a></li>
      <li><a href='../../gushihui/gushihui.html'>故事会</a></li>
      <li><a href='../../meirongyangsheng/meirongyangsheng.html'>美容养生</a></li>
      <li><a href='../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="215899.html#" class="bds_more" data-cmd="more">分享到：</a><a href="215899.html#" class="bds_weixin" data-cmd="weixin" title="分享到微信">微信</a><a href="215899.html#" class="bds_qzone" data-cmd="qzone" title="分享到QQ空间">QQ空间</a><a href="215899.html#" class="bds_tsina" data-cmd="tsina" title="分享到新浪微博">新浪微博</a><a href="215899.html#" class="bds_tqq" data-cmd="tqq" title="分享到腾讯微博">腾讯微博</a><a href="215899.html#" class="bds_tqf" data-cmd="tqf" title="分享到腾讯朋友">腾讯朋友</a><a href="215899.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../book_sbkk8_default.html'>主页</a> > <a href='../gudai.html'>古代文学</a> > <a href='zhizhaishulujieti.html'>直斋书录解题</a> > </div>
<div class="ad960"><script src="../../js/ad960sougou.js" type="text/javascript"></script></div>
<div id="maincontent">
  <h1 class="articleH1">春秋类</h1>
  <div id="content"><span id="ad328_r">
    <script src="../../js/article.js" type="text/javascript"></script>
    </span><p>○春秋类</p>
<p>△《春秋经》一卷</p>
<p>每事为一行，广德军所刊，古监本也。</p>
<p>△《春秋经》一卷</p>
<p>朱熹所刻于临漳四经之一。其于《春秋》独无所论着，惟以《左氏》经文刻之。</p>
<p>△《春秋古经》一卷</p>
<p>礼部侍郎眉山李焘仁父所述。</p>
<p>△《春秋左氏传》三十卷</p>
<p>自昔相传以为左丘明撰。其好恶与圣人同者也。而其末记晋知伯反丧于韩、魏，在获麟后二十八年，去孔子没亦二十六年，不应年少后亡如此。又，其书称“虞不腊矣”、“见于尝酎”及“秦庶长”，皆战国后制，故疑非孔子所称左丘明，别是一人为史官者。其释《经》义例，虽未尽当理，而具得当时事实，则非二传之此也。</p>
<p>△《春秋公羊传》十二卷</p>
<p>齐人公羊高，称受《经》于子夏，传子至玄孙寿。当汉景帝时，寿乃与弟子齐胡母子都着于竹帛，及董仲舒亦传之，《说题辞》云：“传我书者，公羊高也。”此亦傅会之言，盖郑康成亦有《公羊》善谶之说，往往言谶文者多宗之。</p>
<p>△《春秋Y梁传》十二卷</p>
<p>鲁人Y梁赤，一名m，字元始，亦称子夏弟子。自荀卿、申公至蔡千秋、江翁凡五传。宣帝好之，遂盛行于世。</p>
<p>△《春秋左氏经传集解》三十卷</p>
<p>晋镇南大将军京兆杜预撰。其述作之意，序文详之矣。专修丘明之《传》以释《经》。后世以为左氏忠臣者也。其弊或弃《经》而信《传》，于《传》则忠矣，如《经》何？</p>
<p>△《春秋释例》十五卷</p>
<p>杜预撰。预既为《集解》，别集诸例及地名、谱第、历数，相与为部，凡四十部。唐刘为之序。</p>
<p>△《春秋公羊传解诂》十二卷</p>
<p>汉司空掾任城何休邵公撰。休为太傅陈蕃属。蕃败，坐禁锢，作《解诂》，覃思不窥门十七年。又作《公羊墨守》、《左氏膏肓》、《Y梁废疾》。党禁解，拜议郎，终谏议大夫。其书多引谶纬，其所谓“黜周王鲁”，“变周文从殷质”之类，《公羊》皆无明文。盖为其学者相承有此说也。三科九旨，详其疏中。</p>
<p>△《春秋Y梁传集解》十二卷</p>
<p>晋豫章太守顺阳范甯武子撰。甯尝谓王、何之罪，深于桀、纣，着论以排之。仕为中书侍郎。其甥王国宝惮之，乃相驱扇，因求外补抵罪。会赦免。甯以为《春秋》惟《Y梁氏》无善释，故为之注解。其序云升平之末，先君税驾于吴，帅门生故吏、兄弟子侄研讲六籍、《三传》。盖甯父汪为徐、兖二州北伐失利，屏居吴郡时也。汪没之后，始成此书。所集诸家之说，皆记姓名。其称何休曰及郑君释之者，即所谓《发墨守》、《起废疾》也；称邵曰者，甯从弟也；称泰曰、雍曰、凯曰者，其诸子也。汪，范晷之孙。晷在《良吏传》。自晷至泰五世，皆显于时。甯父子、祖孙同训释经传，行于后世，可谓盛矣。泰之子蔚宗亦着《后汉书》，以不轨诛死，其家始亡。</p>
<p>△《三传释文》八卷</p>
<p>唐陆德明撰。</p>
<p>△《春秋左氏传正义》三十六卷</p>
<p>唐孔颖达等撰。自晋、宋传杜学为义疏者，有沈文阿、苏宽、刘炫。沈氏义例粗可，经传极疏；苏氏不体本文，惟攻贾、服；刘炫好规杜失，此诸义疏犹有可观。今据以为本，其有疏漏，以沈氏补焉。</p>
<p>△《春秋公羊传疏》三十卷</p>
<p>不着撰者名氏。《唐志》亦不载。《广川藏书志》云世传徐彦撰，不知何据。然亦不能知其定出何代，意其在贞元、长庆后也。景德中，侍讲刑m校定传之。</p>
<p>△《春秋Y梁传疏》十二卷</p>
<p>唐国子四门助教杨士勋撰。</p>
<p>△《国语》二十一卷</p>
<p>自班固志《艺文》，有《国语》二十一篇，左丘明所着，至今与《春秋传》并行，号为《外传》。今考二书，虽相出入，而事辞或多异同，文体亦不类，意必非出一人之手也。司马子长云：“左丘失明，厥有《国语》。”又似不知所谓。唐啖助赤尝辨之。</p>
<p>啖助乃姓名。</p>
<p>△《国语》注二十一卷</p>
<p>吴尚书仆射侍中吴郡韦昭撰。采郑众、贾逵、虞翻、唐固合五家为之注。昭字子正，事孙皓，以忤旨诛死。《吴志》避晋讳，作韦曜。</p>
<p>△《国语补音》三卷</p>
<p>丞相安陆宋庠公序撰。以先儒未有为《国语》音者，近世传旧《音》一卷，不着撰人名氏，盖唐人也。简陋不足名书，因而广之。悉以陆德明《释文》为主，陆所不载，则附益之。</p>
<p>△《春秋繁露》十七卷</p>
<p>汉胶西相广川董仲舒撰。案《隋、唐》及《国史志》卷皆十七，《崇文总目》凡八十二篇，《馆阁书目》止十卷，萍乡所刻亦财三十七篇。今乃楼攻?鬼得潘景宪本，卷篇皆与前《志》合，然亦非当时本书也。先儒疑辨详矣。其最可疑者，本传载所着书百余篇，《清明》、《竹林》、《繁露》、《玉杯》之属，今总名曰《繁露》，而《玉杯》、《竹林》则皆其篇名，此决非其本真。况《通典》、《御览》所引，皆今书所无者，尤可疑也。然古书存于世者希矣，姑以传疑存之可也。又有写本作十八卷，而但七十九篇。考其篇次皆合。但前本《楚庄王》在第一卷首，而此本乃在卷末，别为一卷。前本虽八十二篇，而阙文者三，实七十九篇也。</p>
<p>△《左氏膏肓》十卷</p>
<p>何休着《公羊墨守》等三书，郑康成作《针膏肓》、《起废疾》、《发墨守》以排之。休见之曰“康成入吾室，操吾戈，以伐我乎？”今其书多不存，惟范甯《Y梁集解》载休之说，而郑君释之，当是所谓《起废疾》者。今此书并存二家之言，意亦后人所录。《馆阁书目》阙第七卷，今本亦止阙宣公。而于第六卷分文十六年以后为第七卷，当并合之。其十卷止于昭公，亦阙定、哀，固非全书也。而错误殆未可读，未有他本可正。</p>
<p>△《汲冢师春》一卷</p>
<p>晋汲郡魏安王冢所得古简。杜预得其《记年》，知为魏国史记，以考证《春秋》。别有一卷，纯集疏《左氏传》卜筮事，上下次第及其文义皆与《左传》同。名曰“师春”，似是钞集者人名也。今此书首叙周及诸国世系，又论分野、律吕为图，又杂录谧法、卦变，与杜预所言纯集卜筮者不同，似非当时本书也。</p>
<p>△《春秋集传纂例》十卷，《辨疑》七卷</p>
<p>唐给事中吴郡陆质伯淳撰。初，润州丹阳主簿赵郡啖助叔佐明《春秋》，传洋州刺史河东赵匡伯循。质从助及伯循传其学。助考《三传》，舍短取长，又集前贤注释，补以己意，为《集传》、《集注》。又撮其纲目，为《统例》。助卒，质与其子异缮录，以诣伯循，请损益焉。质随而纂会之，大历乙卯岁书成。质本名淳，避宪宗讳改焉，故其书但题陆淳。助之学、以为左氏叙事虽多，解意殊少。公谷传《经》，密于左氏。至赵、陆则直谓左氏浅于公、谷，诬谬实繁，皆孔门后之门人。但公、Y守《经》，左氏通史，其体异尔。丘明夫子以前贤人，如史佚、迟任之流，焚书之后，学者见《传》及《国语》，俱题左氏，遂引以为丘明。且《左传》、《国语》文体不伦，叙事多乖，定非一人所为也。盖左氏广集诸国之史，以解《春秋》，子弟门人见事迹多不入《传》，或复不同，故各随国编之，以广异闻。自古岂止一丘明姓左乎？案汉儒以来，言《春秋》者，惟宗《三传》，《三传》之外，能卓然有见于千载之后者，自啖氏始，不可没也。《唐志》有质《集注》二十卷，今不存，然《纂例》、《辨疑》中，大略具矣。又有《微旨》二卷，未见。质，梁陆澄七世孙，仕通显，党王叔文，侍宪宗东宫，会卒，不及贬。然则其与不通《春秋》之义者，相去无几耳。</p>
<p>△《春秋折衷论》三十卷</p>
<p>唐江西观察判官庐陵陈岳撰。以《三传》异义，折衷其是非，而断于一。岳，唐末十上春官，晚乃辟江西从事。</p>
<p>△《春秋加减》一卷</p>
<p>称元和十三年国子监奉敕定，不着人名。校定偏旁及文多寡，若《五经文字》之类。此本作小?册，才十馀板。前有“睿思殿书籍印”，末称“臣雩校正”。盖承平时禁中书也，不知何为流落在此。</p>
<p>△《春秋名号归一图》二卷</p>
<p>伪蜀冯继先撰。凡《左传》所载君臣名氏，字谧互见错出，故为此《图》以一之。周一，鲁二，齐三，晋四，楚五，郑六，卫七，秦八，宋九，陈十，蔡十一，曹十二，吴十三，邾十四，杞十五，莒十六，滕十七，薛十八，许十九，杂小国二十。</p>
<p>△《春秋二十国年表》一卷</p>
<p>不知何人作。周而下，次以鲁、蔡、曹、卫、滕、晋、郑、齐、秦、楚、宋、杞、陈、吴、邾、莒、薛、小邾。按《馆阁书目》有《年表》二卷，元丰中杨彦龄撰。自周之外，凡十三国，仍总计蛮夷戎狄之事。又按董氏《藏书志》，《年表》无撰人。自周至吴、越凡十国，又有附庸诸国别为表，凡征伐、朝觐、会同皆书。今此表止记即位及卒，皆非二家书也。</p>
<p>△《春秋尊王发微》十五卷</p>
<p>国子监直讲平阳孙明复撰。明复居泰山之阳，以《春秋》教授，不惑传注，不为曲说，真切简易，明于诸侯大夫功罪，以考时之盛衰，而推见王道之治乱，得于经为多。石介而下皆师事之。欧阳文忠为作墓志，颍川常秩讥之曰：“明复为《春秋》，如商鞅之法。”谓其失于刻也。</p>
<p>△《春秋口义》五卷</p>
<p>胡翼之撰。至宣十二年而止。戴岷隐在湖学，尝续之，不传。</p>
<p>△《春秋传》十卷、《权衡》十七卷、《意林》一卷、《说例》一卷。</p>
<p>集贤院学士清江刘敞原父撰。始为《权衡》以平三家之得失，然后集众说，断以己意，而为之《传》。《传》所不尽者，见之《意林》。某《传》用《公》、《谷》文体。《说例》凡四十九条。</p>
<p>△《春秋经社要义》六卷</p>
<p>龙图阁学士高邮孙觉莘老撰。觉从胡安定游，门弟子以千数，别其老成者为经社，觉年最少，俨然居其间，众皆推服。此殆其时所作也。</p>
<p>△《春秋经解》十五卷</p>
<p>孙觉撰。其自序言三家之说，《Y梁》最为精深，且以为本，杂取二传及诸儒之说，长者从之；其所未安，则以所闻于安定先生者断之。杨龟山为之后序。海陵周茂振跋云：先君传《春秋》于孙先生，尝书王荆公初欲释《春秋》以行于天下，而莘老之书已出，一见而忌之，自知不复能出其右，遂诋圣经而废之曰，此“断烂朝报”也，不列于学官，不用于贡举云。</p>
<p>△《春秋皇纲论》五卷、《明例隐括图》一卷</p>
<p>太常博士王哲撰。至和中人。《馆阁书目》有《通义》十二卷，未见。</p>
<p>△《春秋会义》二十六卷</p>
<p>乡贡进士江阳杜谔献可撰。自《三传》及啖、赵诸儒迄于孙氏经社，凡三十余家，集而系之，时述以己意。有任贯者为之序，嘉佑中人也。</p>
<p>△《春秋传》二卷</p>
<p>程颐撰。略举大义，不尽为说。襄、昭后尤略。序文崇宁二年所作，盖其晚年也。</p>
<p>△《左氏解》一卷</p>
<p>专辨左氏为六国时人，其明验十有一事。题王安石撰，实非也。</p>
<p>△《春秋邦典》二卷</p>
<p>唐既济潜亨撰。质肃之侄，自号真淡翁，与其子矜问答而为此书。邹道卿为之序。</p>
<p>△《左氏鼓吹》一卷</p>
<p>彭门吴元绪撰。</p>
<p>△《春秋集传》十二卷</p>
<p>苏辙撰。专本《左氏》，不得已乃取二传、啖、赵。盖以一时谈经者不复信史，或失事实故也。</p>
<p>△《春秋传》十二卷</p>
<p>刘绚质夫撰。二程门人，其师亟称之。所解明正简切。</p>
<p>△《春秋得法志例论》三十卷</p>
<p>蜀州晋原主簿遂宁冯正符信道撰。其父尧民希元为乡先生，正符三上礼部不第，教授梓、遂学十年，着此书及《诗》、《易》、《论语解》。蜀守何郯首以其《春秋论》上之。熙宁末，中丞邓绾为之，得召试，赐同进士出身。王安石亦待之厚。其书首辨王鲁、素王之说，及杜预三体五例、何休三科九旨之怪妄穿凿。皆正论也。</p>
<p>△《春秋后传》二十卷、《补遗》一卷</p>
<p>陆佃撰。《补遗》者其子宰所作也。宰字元钧，游之父。</p>
<p>△《春秋列国诸臣传》五十一卷</p>
<p>贤良眉山王当子思撰。元佑中复制科，尝以苏轼荐，试六论首选，廷对切直，或欲黜之，宣仁后曰：“以直言取士，不可以直言弃。此仁宗故事也。”乃置下第，与堂除簿尉。所传诸臣皆本《左氏》，有见于他书者，则附其末，系之以赞。诸赞论议纯正，文辞简古，于经传亦多所发明。</p>
<p>△《春秋通训》十六卷、《五礼例宗》十卷</p>
<p>直秘阁吴兴张大亨嘉父撰。其自序言：“少闻《春秋》于赵郡和仲先生。某初盖尝作《例宗》，论立例之大要矣。先生曰：‘此书自有妙用，学者罕能领会，多求之绳约中，乃近法家者流，苛细缴绕，竟亦何用？惟丘明识其用，然不肯尽谈，微见端兆，使学者自得之。’予从事斯语十有余年，始得其彷佛。”《通训》之作，所谓去例以求经略，微文而视大体者也。东坡一字和仲，所谓赵郡和仲，其东坡乎？然《例宗》考究，未为详洽。</p>
<p>△《春秋传》十二卷、《考》三十卷、《谳》三十卷</p>
<p>叶梦得撰。各有序。其序《谳》曰：“以《春秋》为用法之君而已，听之有不尽其辞，则欺民；有不尽其法，则欺君。凡啖、赵论三家之失，为《辨疑》，刘氏广啖、赵之遗，为《权衡》，合二书，正其差误而补其疏略，目之曰《谳》。”其序《考》曰：“君子不难于攻人之失，而难于正已之是。必有得也，乃可知其失；必有是也，乃可斥其非。自其《谳》推之，知吾之所正为不妄也，而后可以观吾《考》；自其《考》推之，知吾之所择为不诬也，而后可以观吾《传》。”其序传曰：“左氏传事不传义，是以详于史，而事未必实，以其不知《经》也。公、谷传义不传事，是以详于《经》，而义未必当，以其不知史也。乃酌三家，求史与《经》。不得于事，则考于义；不得于义，则考于事，更相发明以作《传》。”梦得自号石林居士，明敏绝人，藏书至多，博鉴强记，故其为书，辨订考究，无不精详。然其取何休之说，以十二公为法天之大数，则所未可晓也。</p>
<p>△《春秋经解》十六卷、《本例例要》一卷</p>
<p>涪陵崔子方彦直撰。绍圣中罢《春秋》取士，子方三上书，乞复之，不报。遂不应进士举。黄山谷称之曰：“六合有佳士，曰崔彦直。其人不游诸公，然则其贤而有守可知矣。”其学辨《三传》之是非，而专以日月为例，则正蹈其失而不悟也。</p>
<p>△《春秋指南》二卷</p>
<p>张根知常撰。专以编年旁通该括诸国之事，如揩诸掌。又为《解例》，亦用旁通法。其他《辨疑》、《杂论》诸篇，略举要义，多所发明。</p>
<p>△《春秋本旨》二十卷</p>
<p>知饶州丹阳洪兴祖庆善撰。其序言：“三代各立一王之法，其末皆有弊。《春秋》经世之大法，通万世而亡弊。”又言：“《春秋》本无例，学者因行事之迹以为例，犹天本无度，历者即周天之数以为度。”又言：“属辞比事，《春秋》教也。学者独求于义，则其失迂而凿；独求于例，则其失拘而浅。”若此类多先儒所未发，其解经义，精而通矣。兴祖尝为程r作《论语解序》。忤秦桧，贬韶州以死。</p>
<p>△《春秋传》三十卷、《通例》一卷、《通旨》一卷</p>
<p>徽猷阁待制建安胡安国康侯撰。绍兴中经筵所进也。事按《左氏》义，采《公》、《Y》之精，大纲本《孟子》，而微旨多以程氏之说为证。近世学《春秋》者皆宗之《通旨》者，所与其徒问答及其他议论条例，凡二百余章，其子宁辑为一书。</p>
<p>△《春秋正辞》二十卷、《通例》十五卷</p>
<p>知盱眙军东平毕良史少董撰。良史为东京留守属官。东京再陷，留敌中三年，着此书。已而得归，表上之。</p>
<p>△《息斋春秋集注》十四卷</p>
<p>礼部侍郎鄞高闶抑崇撰。</p>
<p>△《夹T春秋传》十二卷、《考》一卷、《地名谱》十卷。</p>
<p>郑樵撰。樵之学大抵工于考究，而义理多迂僻。</p>
<p>△《春秋经解》十二卷、《指要》二卷</p>
<p>知常州永嘉薛季宣士龙撰。《指要》列谱例于前，其序专言诸侯无史，天子有外史，掌四方之志，而职于周之太史。隐之时，始更周历而为鲁史。季宣博学通儒，不事科举。陈止斋师事之。季宣死当乾道九年，年四十九。其为此书实绍兴三十二年。盖甫二十岁云。</p>
<p>△《春秋集传》十五卷</p>
<p>监察御史王葆彦光撰。朱翌新仲为作序。葆，周益公之妇翁也。其说多用胡氏。</p>
<p>△《春秋集解》十二卷</p>
<p>吕祖谦撰。自三《传》而下，集诸家之说，各记其名氏，然不过陆氏及两孙氏、两刘氏、苏氏、程氏、许崧老、胡文定数家而已。大略如杜谔《会义》，而所择颇精，却无自己议论。</p>
<p>△《左传类编》六卷</p>
<p>吕祖谦撰。分类内外传事实、制度、论议凡十九门，首有纲领数则，兼采他书。</p>
<p>△《左氏国语类编》二卷</p>
<p>吕祖谦撰。与《左传类编》略同。但不载纲领，止有十六门，又分《传》与《国语》为二。</p>
<p>△《左氏博议》二十卷</p>
<p>吕祖议撰。方授徒时所作。自叙曰：《春秋》经旨概不敢僭议，而枝辞赘喻，则举子所资课试也。</p>
<p>△《左氏说》三十卷</p>
<p>吕祖谦撰。于《左氏》一书多所发明，而不为文，似一时讲说，门人所钞录者。</p>
<p>△《春秋比事》二十卷</p>
<p>沈文伯撰。陈亮同父为序曰：“文伯名，湖州人，尝为婺之校官，以文辞称，而不闻其以经称也。”按湖有沈文伯名长卿，号审斋居士，为常州y，忤秦桧，贬化州，不名也。不知同父何以云然，岂别有名而字文伯者乎？然则非湖人也。</p>
<p>△《春秋经传集解》三十三卷</p>
<p>林栗撰。其学专主《左氏》，而黜二传，故为《左氏传解》，表上之。</p>
<p>△《止斋春秋后传》十二卷、《左氏章指》三十卷</p>
<p>陈傅良撰。楼参政钥大防为之序。大略谓《左氏》存其所不书，以实其所书。《公羊》、《Y梁》以其所书，推见其所不书。而《左氏》实录矣。此《章指》之所以作。若其他发明多新说，序文略见之。</p>
<p>△《春秋经辨》十卷</p>
<p>庐陵萧楚子荆撰。绍圣中，贡礼部不第。蔡京用事，与其徒冯适椋言蔡将为宋王莽，誓不复仕。死建炎中。自号三顾隐客，门人谥为清节先生。胡邦衡师事之，以《春秋》登甲科，归拜床下，楚告之曰：“学者非但拾一第，身可杀，学不可辱，毋祸吾《春秋》乃佳。”邦衡志其墓。</p>
<p>△《春秋集善》十一卷</p>
<p>端明殿学士庐陵胡铨邦衡撰。铨既事萧楚为《春秋》学，复学于胡文定公安国。南迁后作此书，张魏公浚为之后序。</p>
<p>△《春秋考异》四卷</p>
<p>不着名氏。录《三传》经文之异者。</p>
<p>△《春秋类事始末》五卷</p>
<p>朝请大夫吴兴章冲茂深撰。子厚之曾孙，叶少蕴之婿。</p>
<p>△《左氏发挥》六卷</p>
<p>临川吴曾虎臣撰。取《左氏》所载事，时为之论，若史评之类。</p>
<p>△《春秋直音》三卷</p>
<p>德清丞方淑智善撰。刘给事一止为作序。以学者或不通音切，故于每字切脚之下，直注其音，盖古文未有反切，为音训者皆如此，服虔、如淳、文颖辈，于《汉书音义》可见。</p>
<p>△《左传约说》一卷、《百论》一卷</p>
<p>奉议郎新昌石朝英撰。又有《王道辨》一书，未板行，仅存其书于此编之末。其为说平平，无甚高论。</p>
<p>△《春秋分记》九十卷</p>
<p>邛州教授眉山程公说伯刚撰。以《春秋》经传仿司马迁书为《年表》、《世谱》、《历》、《天文》、《五行》、《地理》、《礼乐》、《征伐》、《官制》诸书。自周、鲁而下，及诸小国、夷狄皆汇次之。时有所论发明，成一家之学。公说积学苦志，早年登科，值逆曦乱，忧愤以死，年三十七。兄弟三人皆以科第进。今中书舍人公许，其季也。</p>
<p>△《春秋通说》十三卷</p>
<p>永嘉黄仲炎若晦撰。端平中，尝进之于朝。</p>
</div>
  <div class="adBottom">
    <script src="../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='215900.html' class='pagedaohang'>【上一篇】<i>:孝经类</i></a></span><span class="tomenu"><a href="zhizhaishulujieti.html" title="直斋书录解题" class="returnIndex">【回目录】</a>
</span><span class="toup1"><a href='215898.html' class='pagedaohang'>【下一篇】<i>：礼类</i></a></span></div>
  <div class="adBottom">
    <script src="../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../js/foot.js" type="text/javascript"></script>

</body>
</html>
