<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>直斋书录解题_农家类</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/zhizhaishulujieti/215871.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../templets/default/css/p.css" />
<link rel="stylesheet" type="text/css" href="../../templets/default/css/book.css" />
<script src="../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/zhizhaishulujieti/215871.html");
</script>
</head>
<body>
<div id="topbar">
  <div id="logo"><a href="../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../book_sbkk8_default.html">首页</a></li>
     
      <li><a href='../gudai.html'>古典文学</a></li>
      <li><a href='../../gushihui/gushihui.html'>故事会</a></li>
      <li><a href='../../meirongyangsheng/meirongyangsheng.html'>美容养生</a></li>
      <li><a href='../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="215871.html#" class="bds_more" data-cmd="more">分享到：</a><a href="215871.html#" class="bds_weixin" data-cmd="weixin" title="分享到微信">微信</a><a href="215871.html#" class="bds_qzone" data-cmd="qzone" title="分享到QQ空间">QQ空间</a><a href="215871.html#" class="bds_tsina" data-cmd="tsina" title="分享到新浪微博">新浪微博</a><a href="215871.html#" class="bds_tqq" data-cmd="tqq" title="分享到腾讯微博">腾讯微博</a><a href="215871.html#" class="bds_tqf" data-cmd="tqf" title="分享到腾讯朋友">腾讯朋友</a><a href="215871.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../book_sbkk8_default.html'>主页</a> > <a href='../gudai.html'>古代文学</a> > <a href='zhizhaishulujieti.html'>直斋书录解题</a> > </div>
<div class="ad960"><script src="../../js/ad960sougou.js" type="text/javascript"></script></div>
<div id="maincontent">
  <h1 class="articleH1">农家类</h1>
  <div id="content"><span id="ad328_r">
    <script src="../../js/article.js" type="text/javascript"></script>
    </span><p>○农家类</p>
<p>农家者流，本于农稷之官，勤耕桑以足衣食。神农之言，许行学之，汉世野老之书，不传于后，而《唐志》着录，杂以岁时月令及相牛马诸书，是犹薄有关于农者。至于钱谱、相贝、鹰鹤之属，于农何与焉？今既各从其类，而花果栽植之事，犹以农圃一体，附见于此，其实则浮末之病本者也。</p>
<p>△《齐民要术》十卷</p>
<p>后魏高阳太守贾思勰撰。起自耕农，终于醯醢资生之业，靡不毕书，凡九十三篇。其曰“治生之道，不仕则农”，盖名言也。</p>
<p>△《山居要术》三卷</p>
<p>称王■〈日攵〉撰。《馆阁书目》作王F。皆莫知何时人也。</p>
<p>△《四时纂要》五卷</p>
<p>唐韩谔撰。虽曰岁时之书，然皆为农事也。《蚕书》二卷孙光宪撰。光宪事迹，见小说类。</p>
<p>△《秦少游蚕书》一卷</p>
<p>见少游《淮海集》第六卷。序略曰：予闲居，妇善蚕，从妇论蚕，作《蚕书》。考之《禹贡》，扬、梁、幽、雍不贡茧物，兖篚织文，徐篚玄缎缟，荆篚玄c玑组，豫篚织纩，青篚丝，皆茧物也。而桑土既蚕，独言于兖，然则九州蚕事，兖为最乎？予游济、河之间，见蚕者豫事时作，一妇不蚕，此屋詈之。故知兖人可为蚕师。今予所书，有与吴中蚕家不同者，皆得之兖人也。</p>
<p>△《禾谱》五卷</p>
<p>宣德即温陵曾安止移忠撰。东坡所为赋《秧马歌》也。谓《禾谱》文既温雅，事亦详实，惜其不谱农器，故以此歌附之。安止，熙宁进士，尝为彭泽令。右丞黄履安中I其墓。</p>
<p>△《农器谱》三卷、《续》二卷</p>
<p>未阳令曾之谨撰。安止之侄孙也。追述东坡作歌之意为此编。周益公为之序，陆务观亦作诗题其后。</p>
<p>△《农书》三卷</p>
<p>称西山隐居全真子陈曜。未详何人。其书曰《田》、曰《牛》、曰《蚕》。洪庆善为之后序。</p>
<p>△《耕桑治生要备》二卷</p>
<p>左宣教即通判横州何先觉撰。绍兴癸酉序。</p>
<p>△《耕织图》一卷</p>
<p>于潜令鄞楼q寿玉撰。攻愧参政之伯父也。</p>
<p>△《竹谱》一卷</p>
<p>武昌戴凯之庆预撰。皆四字语。</p>
<p>△《笋谱》一卷</p>
<p>僧赞甯撰。</p>
<p>△《梦溪忘怀录》三卷</p>
<p>沈括存中撰。自称梦溪丈人。括坐永乐事闲废。晚岁乃以光禄卿分司卜居京口之梦溪，有水竹山林之适。少有《怀山录》，可资居山之乐者，辄记之。自谓今可忘于怀矣，故名《忘怀录》。</p>
<p>△《越中牡丹花品》二卷</p>
<p>僧仲休撰。其序言：越之所好尚惟牡丹，其绝丽者三十二种，始乎郡斋，豪家名族，梵宇道宫，池台水榭，植之无间。来赏花者，不问亲疏，谓之看花局。泽国此月多有轻云微雨，谓之养花天。里语曰，弹琴种花，陪酒陪歌。末称丙戌岁八月十五日移花日序。丙戍者，当是雍熙三年也。越在国初繁富如此，殆不减洛中。今民贫至骨，种花之风遂绝。何今昔之异耶？其故有二：一者镜湖为田，岁多不登；二者和买土着，数倍常赋。势不得不贫也。</p>
<p>△《牡丹谱》一卷</p>
<p>欧阳修撰。少年为河南从事，目击洛花之盛，遂为此谱。蔡君谟书之，盛行于世。</p>
<p>△《冀王宫花品》一卷</p>
<p>题景v元年沧州观察使记。以五十种分为三等九品，而“潜溪绯”、“平头紫”居正一品，“姚黄”反居其次，不可晓也。</p>
<p>△《吴中花品》一卷</p>
<p>庆历乙酉赵郡李英述。皆出洛阳花品之外者，以今日吴中论之，虽曰植花，未能如承平之盛也。</p>
<p>△《花谱》二卷</p>
<p>荣阳张峋子坚撰。以花有千叶、多叶，黄、红、紫、白之别，类以为谱，凡千叶五十八品，多叶六十二品，又以芍药附其末。峋与其弟岷子望同登进士第。岷尝从邵康节学。</p>
<p>△《牡丹芍药花品》七卷</p>
<p>不着名氏。录欧公及仲休等诸家《牡丹谱》、孔常甫《芍药谱》，共为一编。</p>
<p>△《洛阳贵尚录》一卷</p>
<p>殿中丞新安丘F道源撰。专为牡丹作也。其书援引该博而迂怪不经。F，天圣五年进士，通数知未来，寿八十一，及敛衣空，人以为尸解。《新安志》云尔。</p>
<p>△《芍药谱》一卷</p>
<p>中书舍人清江刘贡父撰。</p>
<p>△《芍药图序》一卷</p>
<p>待制新淦孔武仲常甫撰。</p>
<p>△《芍药谱》一卷</p>
<p>知江都县王观通叟撰。三家皆述维扬所产花之盛。</p>
<p>△《荔枝谱》一卷</p>
<p>端明殿学士莆田蔡襄君谟撰，且书而刻之，与《牡丹记》并行。闽无佳石，以板刊，岁久地又湿，皆蠢朽，至今犹藏其家，而字多不完，可惜也。</p>
<p>△《荔枝故事》一卷</p>
<p>无名氏。</p>
<p>△《增城荔枝谱》一卷</p>
<p>亦无名氏。其序言福唐人，熙宁九年承乏增城，多植荔枝，盖非峤南之“火山”，实类吾乡之“晚熟”。搜境内所出得百余种，其初亦得闽中佳种植之，故为是谱。</p>
<p>△《四时栽接花果图》一卷</p>
<p>无名氏。</p>
<p>△《桐谱》一卷</p>
<p>铜陵逸民陈翥撰。皇v元年序。</p>
<p>△《何首乌传》一卷</p>
<p>初见唐《李翱集》，今后人增广之耳。</p>
<p>△《海棠记》一卷</p>
<p>吴人沈立撰。</p>
<p>△《菊谱》一卷</p>
<p>彭城刘蒙撰。凡三十五品。</p>
<p>△《菊谱》一卷</p>
<p>史正志志道撰。孝庙朝为发运使者也。</p>
<p>△《范村梅菊谱》二卷</p>
<p>范成大至能撰。有园在居第之侧，号范村。</p>
<p>△《橘录》三卷</p>
<p>知温州延安韩彦直子温撰。世忠长子也。</p>
<p>△《糖霜谱》一卷</p>
<p>逐宁王灼晦叔撰。言四方所产，辽宁为冠。灼自号颐堂。</p>
<p>△《蟹谱》二卷</p>
<p>称怪山傅肱子翼撰。嘉v四年序。“怪山”者，越之飞来山也。</p>
<p>△《蟹略》四卷</p>
<p>高似孙续古撰。</p>
</div>
  <div class="adBottom">
    <script src="../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='215872.html' class='pagedaohang'>【上一篇】<i>:杂家类</i></a></span><span class="tomenu"><a href="zhizhaishulujieti.html" title="直斋书录解题" class="returnIndex">【回目录】</a>
</span><span class="toup1"><a href='215870.html' class='pagedaohang'>【下一篇】<i>：纵横家类</i></a></span></div>
  <div class="adBottom">
    <script src="../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../js/foot.js" type="text/javascript"></script>

</body>
</html>
