<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>直斋书录解题_易类</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/zhizhaishulujieti/215903.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../templets/default/css/p.css" />
<link rel="stylesheet" type="text/css" href="../../templets/default/css/book.css" />
<script src="../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/zhizhaishulujieti/215903.html");
</script>
</head>
<body>
<div id="topbar">
  <div id="logo"><a href="../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../book_sbkk8_default.html">首页</a></li>
     
      <li><a href='../gudai.html'>古典文学</a></li>
      <li><a href='../../gushihui/gushihui.html'>故事会</a></li>
      <li><a href='../../meirongyangsheng/meirongyangsheng.html'>美容养生</a></li>
      <li><a href='../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="215903.html#" class="bds_more" data-cmd="more">分享到：</a><a href="215903.html#" class="bds_weixin" data-cmd="weixin" title="分享到微信">微信</a><a href="215903.html#" class="bds_qzone" data-cmd="qzone" title="分享到QQ空间">QQ空间</a><a href="215903.html#" class="bds_tsina" data-cmd="tsina" title="分享到新浪微博">新浪微博</a><a href="215903.html#" class="bds_tqq" data-cmd="tqq" title="分享到腾讯微博">腾讯微博</a><a href="215903.html#" class="bds_tqf" data-cmd="tqf" title="分享到腾讯朋友">腾讯朋友</a><a href="215903.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../book_sbkk8_default.html'>主页</a> > <a href='../gudai.html'>古代文学</a> > <a href='zhizhaishulujieti.html'>直斋书录解题</a> > </div>
<div class="ad960"><script src="../../js/ad960sougou.js" type="text/javascript"></script></div>
<div id="maincontent">
  <h1 class="articleH1">易类</h1>
  <div id="content"><span id="ad328_r">
    <script src="../../js/article.js" type="text/javascript"></script>
    </span><p>○易类</p>
<p>△《周易注》六卷、《略例》一卷、《系辞注》三卷</p>
<p>魏尚书郎山阳王弼辅嗣注上、下《经》，撰《略例》。晋太常颍川韩康伯注《系辞》、《说》、《序》、《杂卦》。自汉以来，言《易》者多溺于象占之学，至弼始一切扫去，畅以义理。于是天下后世宗之，余家尽废。然王弼好老氏，魏、晋谈玄，自弼辈倡之。《易》有圣人之道四焉，去三存一，于道阙矣。况其所谓辞者，又杂以异端之说乎！范甯谓其罪深于桀、纣，诚有以也。弼父业长绪，本王粲族兄凯之子，粲二子坐事诛，文帝以业嗣粲。弼死时年二十余。</p>
<p>△《古易》十二卷</p>
<p>出翰林学士睢阳王洙原叔家。上、下《经》惟载《爻辞》，外《卦辞》一、《彖辞》二、《大象》三、《小象》四、《文言》五、上《系》六、下《系》七、《说卦》八、《序卦》九、《杂卦》十。叶石林以为此即《艺文志》所谓《古易》十二篇者也。案《隋唐志》皆无《古易》之目，当亦是后人依仿录之尔。</p>
<p>△《周易古经》十二卷</p>
<p>丞相汲郡吕大防微仲所录上、下《经》，并录《爻辞》、《彖》、《象》，随《经》分上下，共为六卷，上、下《系辞》二卷，《文言》、《说》、《序》、《杂卦》各一卷。</p>
<p>△《古周易》八卷</p>
<p>中书舍人清丰晁说之以道所录《卦爻》一、《彖》二、《象》三、《文言》四、《系辞》五、《说卦》六、《序卦》七、《杂卦》八。其说曰：以《彖》、《象》、《文言》杂入卦中自费氏始。孔颖达又谓辅嗣之意，《象》本释《经》，宜相附近，分爻之《象辞》，各附逐爻。则费氏初变古制时，犹若今《乾》、《坤》二卦各存旧本欤？古经始变于费氏，而卒大乱于王弼，奈何后之儒者，尤而效之。杜预分《左氏传》于《经》，宋衷、范望散《太玄测》、《赞》于八十一首之下，是其明比也。揆观其初，乃如《古文尚书》，迁、固叙传，扬雄《法言》叙篇云尔。卷首列名氏二十余家，文字异同则散见于卦云。</p>
<p>△《古易》十二卷、《音训》二卷</p>
<p>着作郎东莱吕祖谦伯恭所定。篇次与汲郡吕氏同，《音训》则其门人王莘叟笔受。朱晦庵刻之于临漳、会稽，益以程氏是正文字及晁氏说。其所着《本义》，据此本也。</p>
<p>△《古周易》十二卷</p>
<p>国子录吴郡吴仁杰斗南所录。以爻为《系辞》，今之《系辞》为《说卦》。其言《十翼》，谓《彖传》，《象传》，《系辞传》上、下，《说卦》上、中、下，《文言》，《序卦》，《杂卦》，并上、下《经》为十二篇。案汉世传《易》者，施、孟、梁邱、京、费。费最晚出，不得立于学官。其学亡章句，惟以《彖》、《象》、《文言》等解上、下《经》。自刘向校中古文《易经》，诸家或脱“无咎悔亡”，惟费氏与古文同，东京名儒马、郑皆传之。其后，诸家皆废，而费学孤行，以至于今。其合《彖》、《象》、《文言》于《经》，盖自康成、辅嗣以来，展转相传，学者遂不识古文本经。甚至今世考官命题，或连《彖》、《象》、《爻辞》为一，对大义者，志得而已，往往穿凿傅会，而《经》旨破碎极矣。凡此诸家所录，虽颇有同异，大较《经》自为《经》，《传》自为《传》，而于《传》之中，《彖》、《象》、《文言》，亦各不相混。稍复古人之旧，均有补于学者，宜并存之。又有九江周燔所次，附见吴氏书篇末，今古文参用，视诸本为无据。又有程迥可久《古易考》十二篇见后。</p>
<p>△《周易正义》十三卷</p>
<p>唐国子祭酒冀州孔颖达仲达撰。序云十四卷，《馆阁书目》亦云。今本止十三卷。案《五经正义》，本唐贞观中颖达与颜师古等受诏撰《五经义赞》，后改为《正义》，博士马嘉运驳正其失。永徽二年，中书门下于志宁等考正增损，书始布下。其实非一手一足之力，世但称“孔疏”尔。其说专释一家注文为正。</p>
<p>△《周易释文》一卷</p>
<p>唐国子博士吴郡陆德明撰。本名元朗，以字行。多援汉、魏以前诸家说，盖唐初诸书皆在也。卦首注某宫、某世，用京房说。</p>
<p>△《归藏》三卷</p>
<p>晋太尉参军薛贞注。案《唐志》十三卷，司马膺注。今惟存《初经》、《本蓍》、《齐母》三篇，错谬不可读，非古全书也。</p>
<p>△《子夏易传》十卷</p>
<p>案《隋》、《唐志》有《卜商传》二卷，残缺。陆德明、李鼎祚亦时称引。考《汉志》，初无此书。有孙坦者，为《周易析蕴》，言此汉杜子夏也，未知何据。使其果然，何为不见于《汉志》？其为依托明矣。隋、唐时止二卷，已残缺，今安得有十卷？且其经文，《彖》、《象》、《爻辞》相错，正用王弼本。决非汉世书。以陆德明所引求之今传，则皆无之，岂惟非汉世书，亦非隋、唐所传书矣。其文辞浅俚，非古人语，姑存之以备一家。案晁以道《传易堂记》曰：“古今咸谓子夏受于孔子而为之传。然太史公、刘向父子、班固皆不论着，唐刘子玄知其伪矣。书不传于今，今号为《子夏传》者，《崇文总目》知其为伪，而不知其所作之人，予知其为唐张弧之《易》也。”晁之言云尔。张弧有《王道小疏》五卷，见《馆阁书目》，云唐大理评事，亦不详何时人。</p>
<p>△《京房易传》三卷、《积算杂占条例》一卷</p>
<p>吴郁林太守吴郡陆绩公纪注。京氏学废绝久矣。所谓《章句》者，既不复传，而《占候》之存于世者仅若此，较之前志，什百之一二耳。今世术士所用世应、飞伏、游魂、归魂、纳甲之说，皆出京氏。晁景迂尝为京氏学，用其传为《易》式云。或作四卷，而《条例》居其首。又有《参同契》、《律历志》，见阴阳家类，专言占候。</p>
<p>△《关子明易传》一卷</p>
<p>后魏河东关朗子明撰。唐赵蕤注。《隋》、《唐志》皆不录。或云阮逸伪作也。</p>
<p>△《周易集解》十卷</p>
<p>唐着作郎李鼎祚集子夏、孟喜、京房、九家、《乾凿度》、马融、荀爽、郑康成、刘表、何晏、王弼、宋衷、虞翻、陆绩、王肃、干宝、姚信、王M、张[、向秀、王凯冲、侯果、蜀才、翟玄、韩康伯、刘、何妥、崔憬、沈麟士、卢氏、崔觐、孔颖达等诸家，凡隋、唐以前《易》家诸书逸不传者，赖此犹见其一二，而所取于荀、虞者尤多。九家者，汉淮南王所聘明《易》者九人，苟爽尝为之集解。陆氏《释文》所载《说卦》、《逸象》，本于九家《易》。蜀才，范长生也，颜之推云。</p>
<p>△《元包》十卷</p>
<p>唐卫元嵩撰。秘书少监武功苏源明传，四门助教赵郡李江注。其书以八卦为八篇首，而“一世”至“归魂”各附其下。先《坤》，次《乾》，次《兑》、《艮》、《离》、《坎》、《巽》、《震》。《坤》曰太阴，《乾》曰太阳，余六子有孟、仲、少之目，每卦之下，各为数语，用意僻怪，文意险涩，不可深晓也。</p>
<p>△《周易启源》十卷</p>
<p>唐太子左谕德蔡广成撰。皆设为问答之辞。其卷首题德恒、德言、德庸、德翰问者，不知何义也。</p>
<p>△《补阙周易正义略例疏》一卷</p>
<p>唐四门助教邢q撰。案蜀本《略例》有q所注，止有篇首释“略例”二字，文与此同，余皆不然。此本亦浅近无义理，姑存之。</p>
<p>△《周易穷微》一卷</p>
<p>称王辅嗣。凡为论五篇。《馆阁书目》有王弼《易辨》一卷。其论《彖》、论《象》亦类《略例》，意即此书也。又言弼着此书已亡，至晋得之，王羲之承诏录藏于秘府，世莫得见，未知何所据而云。</p>
<p>△《周易物象释疑》一卷</p>
<p>唐东阳助撰。《唐志》作“东乡助”，《馆阁书目》又云守江陵尹。东阳、东乡，皆复姓也。其序言随事义而取象，若以龙叙《乾》，以马明《坤》。凡注、疏未释者，标出为此书。</p>
<p>△《周易举正》三卷</p>
<p>唐苏州司户参军郭京撰。自言得王弼、韩康伯手写真本，正其讹谬，凡一百三十五条。如《坤》初六象“履霜，阴始凝也”，多“坚冰”二字；《屯》六三象“以从禽也”，阙“何”字；《颐》“拂经”，当作“拂颐”；《坎》卦“习坎”上当有卦名之类，皆于义为长。</p>
<p>△《易传解说》一卷、《微旨》三卷</p>
<p>唐宰相吴郡陆希声撰。案《唐志》有《易传》二卷，《中兴书目》作六卷，别出《微旨》三卷。今所谓《解说》者，上、下《经》共一册，不分卷。有序言着《易传》十篇，七篇以上解《易》义之渊微，八篇以下广《易》道之旁行，今第为六卷；又撰《易图》、《指说》、《释变》、《微旨》各一卷，通为十卷。其上、下《经》盖第一、第二篇，经文一句，传亦一句，门人以为难晓，故复为之解。然则其全书十卷，不尽传矣。家旧惟有《微旨》，续得《解说》一编，始知其详。</p>
<p>△《周易口诀义》六卷</p>
<p>河南史之徵撰。不详何代人，《三朝史志》有其书，非唐则五代人也。避讳作“证”字。</p>
<p>△《易证坠简》二卷</p>
<p>毗陵从事建溪范谔昌撰。天禧中人。序言任职毗陵，因事退闲。盖尝失官也。又言得于湓浦李处约，李得于庐山许坚。其上卷如郭京《举正》，下卷辨《系辞》非孔子命名，止可谓之《赞》，系今《爻辞》乃可谓之《系辞》。又重定其次序。又有《补注》一篇，辨周、孔述作，与诸儒异，为《乾》、《坤》二传。末有《四辞晷刻图》一篇。《馆阁书目》止一卷。又有《源流图》一卷，言纳甲、纳音者，即此下卷《补注》序中语也。世或言刘牧之学出于谔昌，而谔昌之学亦出种放，未知信否？晁以道、邵子文、朱子发皆云尔。</p>
<p>△《新注周易》十一卷、《卦德统论》一卷、《略例》一卷、又《易数钩隐图》二卷</p>
<p>太常博士刘牧长民撰，黄黎献为之序。又为《略例图》，亦黎献所序。又有三衢刘敏士刻于浙右庾司者，有欧阳公序，文浅俚，决非公作。其书三卷，与前本大同小异。案敏士序称伯祖屯田郎中临川先生志其墓，今观志文所述，但言学《春秋》于孙复而已。当庆历时，其《易》学盛行，不应略无一语及之，且黎献之序称字长民，而志称字先之，其果一人耶，抑二人耶？</p>
<p>△《删定易图论》一卷</p>
<p>直讲B江李觏泰伯撰。盖删刘牧《易图》而存之者三焉。《馆阁书目》作六卷，十九篇。觏先着《易论》十九篇，皆见集中，与此自为二书，当是合为十九也。</p>
<p>△《易补注》十卷、又《王刘易辨》一卷</p>
<p>秘书丞宋咸贯之撰。咸尝撰《易明》，凡一百九十三条，以正亡误。及得郭京《举正》于欧阳公，遂参验为《补注》。皇v五年表上之。别有《易训》，未见。《易辨》，凡二十篇。刘牧之学，大抵求异先儒，穿凿破碎，故李、宋或删之，或辨之。</p>
<p>△《周易言象外传》十卷</p>
<p>翰林学士睢阳王洙原叔撰。其序言学《易》于处士赵期。论次旧义，附以新说，凡十二篇。以王弼《传》为“内”；摘其异者，表而正之，故曰“外”云。</p>
<p>△《周易析蕴》二卷</p>
<p>孙坦撰。其首言《子夏传》辞不甚粹，或取《左氏传》语证之。晚又得十八占，称天子曰“县官”，尝疑汉杜子夏之学。及读杜《传》，见引《明夷对策》，疑始释。然坦不知何人，《国史志》及《中兴书目》皆不着。</p>
<p>△《易筌》六卷</p>
<p>太常丞建安阮逸天隐撰。每爻各以一古事系之，颇多牵合。</p>
<p>△《周易意学》六卷</p>
<p>题齐鲁后人陆秉撰。晁氏《读书志》云：秉字端夫，旧名东，尝通判蜀州。宝元二年上其书，有诏嘉奖。其说多异先儒，穿凿无据。</p>
<p>△《周易口义》十三卷</p>
<p>直讲海陵胡瑗翼之撰。新安王炎晦叔尝问南轩曰：“伊川令学者先看王辅嗣、胡翼之、王介甫三家，何也？”南轩曰：“三家不论互体，故云尔。然杂物撰德，具于中爻，互体未可废也。”南轩之说虽如此，要之，程氏专治文义，不论象数。三家者，文义皆坦明，象数殆于扫除略尽，非特互体也。</p>
<p>△《周易解义》十卷</p>
<p>直讲徂徕石介守道撰。止解六十四卦，亦无大发明。晁景迂尝谓：“守道说，孔子作《彖》、《象》于六爻之前，《小象》系逐爻之下，惟《乾》悉属之于后者，让也。他人尚可责哉！”今观此《解义》言王弼注《易》，欲人易见，使相附近，他卦皆然，惟《乾》不同者，欲存旧本而已，更无他说。不知景迂何以云尔也。案：宋咸《补注》首章，颇有此意，晁殆误记也耶？</p>
<p>△《易童子问》三卷</p>
<p>参政庐陵欧阳永叔撰。设为问答。其上、下卷专言《系辞》、《文言》、《说卦》而下皆非圣人所作。</p>
<p>△《易意蕴凡例总论》一卷</p>
<p>东海徐庸撰。皇v中人。凡为论九篇。《馆阁书目》又有《卦变解》，未见。</p>
<p>△《周易义类》三卷</p>
<p>称顾叔思撰，未详何人。序言先儒论说甚众，而其旨未尝不同；卦爻或有不同，而辞意未尝不一。各立标目，总而聚之。</p>
<p>△《易解》十四卷</p>
<p>尚书右丞皇甫泌撰。曰《述闻》，曰《隐诀》，曰《补解》，曰《精微》，曰《师说》，曰《明义》。其学得于常山抱犊山人，而莆阳游中传之。刘彝、钱藻皆为之序。山人者，不知其名氏，盖隐者也。泌尝守海陵，治平以前人。</p>
<p>△《易解》十四卷</p>
<p>丞相荆公临川王安石介甫撰。晁氏《读书志》曰：“介甫《三经义》皆颁学官，独《易解》自谓少作未善，不专以取士。”</p>
<p>△《易说》三卷</p>
<p>丞相温公涑水司马光君实撰。杂说无诠次，未成书也。</p>
<p>△《东坡易传》十卷</p>
<p>端明殿学士眉山苏轼子瞻撰。盖述其父洵之学也。</p>
<p>△《周易圣断》七卷</p>
<p>谏议大夫阆中鲜于曜涌プ。多辨王弼、刘牧之非。《乾》、《坤》二卦，不解爻象，欲学者观《彖》、《象》、《文言》而自得云。</p>
<p>△《伊川易解》六卷</p>
<p>崇政殿说书河南程颐正叔撰。止解六十四卦，不解《大传》，而以《序卦》分置诸卦之首。盖唐李鼎祚《集解》亦然。伊川平生着述惟《易传》为深，而亦不解《大传》。</p>
<p>△《横渠易说》三卷</p>
<p>崇文校书长安张载子厚撰。</p>
<p>△《乾生归一图》十卷</p>
<p>英州石汝砺撰。嘉v元年序。取“乾”为生生之本，万物归于一也。有论有图，亦颇与刘牧辨，然或杂以释、老之学。其所谓一者，自注云：“一则灵寂。”其《玄首》篇论道，专以灵明无体无生为主。又曰：“因灵不动，而生寂体。”岂非异端之说乎？</p>
<p>△《易义海撮要》十卷</p>
<p>熙宁中蜀人房审权编《义海》，凡百卷。近时江都李衡彦平删削，而益以东坡苏氏、伊川程氏、汉上朱氏之说。若房氏百卷之书，则未之见也。衡，乾道中由侍御史改起居郎。《馆阁续书目》云绍兴监察御史，误矣。</p>
<p>△《易解》二卷</p>
<p>翰林学士钱塘沈括存中撰。所解甚略，不过数卦，而于《大小畜》、《大小过》独详。</p>
<p>△《了翁易说》一卷</p>
<p>左司谏延平陈了翁撰。晚年所着也。止解六十四卦，辞旨深晦。</p>
<p>△《葆光易解义》十卷</p>
<p>泉州教授莆田张弼舜元撰。绍圣中以章、黄裳等荐，赐号葆光处士。后又以为福州司户，本州教授。其学多言取象。</p>
<p>△《易讲义》十卷</p>
<p>给事中遂昌龚原深之撰。嘉v八年进士。初以经学为王安石引用。元符后入党籍。</p>
<p>此段当在《正易心法》之前。</p>
<p>△《正易心法》一卷</p>
<p>旧称麻衣道者授希夷先生，崇宁间庐山隐者李潜得之，凡四十二章。盖依托也。朱先生云，南康戴主簿师愈撰，乃《不唧■〈口留〉底禅》、《不唧■〈口留〉底修养法》、《日时法》。王炎曰，洛山李寿翁侍郎喜论《易》。炎尝问侍郎：“在当涂板行《麻衣新说》如何？”李曰：“程沙随见嘱。”炎曰：“恐名麻衣耳。以扑钱背面喻八卦阴阳纯驳，此鄙说也。以泉云雨为阳水，以泽为阴水，与夫子不合。”李曰：“然。然亦有两语佳。”炎曰：“岂非学者当于羲皇心地上驰骋，不当于周、孔脚迹下盘旋耶？然此二语亦非也。无周、孔之辞，则羲皇心地，学者何从探之？”李无语。李名椿。</p>
<p>△《太极传》六卷、《外传》一卷、《因说》一卷</p>
<p>中书舍人晁说之以道撰。其学本之邵康节。自言学京氏《易》，绍圣间遇洛阳杨贤宝，得康节二《易图》；又从其子伯温得其遗编，始作《易传》，名曰《商瞿传》。兵火后失之。晚年复为此书。又有《易元星纪谱》、《易规》二书，见本集中。又有《传易堂记》，述汉以来至本朝传授甚详。</p>
<p>△《易正误》一卷</p>
<p>不知何人作。但称其名曰，又称元v以来云云，则近世人也。据序为书三篇，曰《正误》，曰《脱简》，曰《句读》。今所存惟《正误》一篇，大抵增益郭、范之说，故并附二书册后。</p>
<p>△《梁G易传》九卷、《外篇》十卷</p>
<p>丞相昭武李纲伯纪撰。案序《内》、《外篇》凡二十三卷。《内篇》训释上、下《经》，《系辞》，《说》、《序》、《杂卦》，并《总论》合十卷；《外篇释象》七，《明变》一，《训辞》二，《类占》一，《衍数》二，合十有三卷。今《内篇》阙《总论》，《外篇》阙《训辞》及《衍数》下卷，存者十卷。盖罢相迁谪时所作。其书未行于世，馆阁亦无之。莆田郑寅子敬从忠定之曾孙得其家藏本，顷y莆田日，借郑本传录。今考《梁G集》，绍兴十三年所编，其《训辞》二序已云有录无书，则虽其家亦亡逸久矣。岂有其序而书实未成耶？其书于辞、变、象、占无不该贯，可谓博矣。</p>
<p>△《周易外义》三卷</p>
<p>不知何人作。载于《三朝史志》，则其来亦久矣。大抵于《易》中所言及于制度、名物者，皆详着之。于《易》之本旨，无所发明，故曰“外义”。</p>
<p>△《皇极经世》十二卷、《叙篇系述》二卷</p>
<p>处士河南邵雍尧夫撰。其学出于李之才挺之，之才受之穆修伯长，修受之种放明逸，放受之陈抟。盖数学也。曰《元会运世》，《以元经会》，《以运经世》，自帝尧至于五代，天下离合，治乱兴废，得失邪正之迹，以天时而验人事，以人事而验天时，以阴阳刚柔穷声音律吕，以穷万物之数。末二卷论所以为书之意，穷日月星辰、飞走动植之数，以穷天地万物之理；述皇王帝霸之事，以明大中至正之道。书谓之《经世》，篇谓之《观物》，凡六十二篇。其子伯温为之《叙系》，具载《先天》、《后天》、《变卦》、《反对》诸图，又为《易学辨惑》一篇，叙传授本末真伪。然世之能明其学者，盖鲜焉。雍谧康节。</p>
<p>△《观物外篇》六卷</p>
<p>康节门人张■〈山e〉子望记其平生之言，虽十才一二，而足以发明成书者为多，故名《观物外篇》。■〈山e〉登进士第，仕为太常寺主簿。</p>
<p>△《观物内篇解》二卷</p>
<p>康节之子右奉直大夫伯温子文撰。即《经世书》之第十一、十二卷也。</p>
<p>△《广川易学》二十四卷</p>
<p>中书舍人东平董彦远撰。</p>
<p>△《吴园易解》十卷</p>
<p>秘阁修撰鄱阳张根知常撰。卷后有序、论五篇，《杂说》、《泰论》各一篇。根自号吴园先生。</p>
<p>△《汉上易传》十一卷、《丛说》一卷、《图》三卷</p>
<p>翰林学士荆门朱震子发撰。绍兴初在经筵表上，具述源流云：“陈抟以《先天图》传种放，放传穆修，修传李之才，之才传邵雍；放以《河图》《洛书》传李溉，溉传许坚，坚传范谔昌，谔昌传刘牧；修以《太极图》传周敦颐，敦颐传程颢、程颐。是时，张载讲学于二程、邵雍之间，故雍着《皇极经世书》，牧陈天地五十有五数，敦颐作《通书》，程颐着《易传》，载造《太和》、《参两》等篇。臣今以《易传》为宗，和会雍、载之论，上采汉、魏、吴、晋，下逮有唐及今，包括异同，庶几道离而复合。”盖其学专以王弼尽去旧说、杂以庄老、专尚文辞为非是，故其于象数颇加详焉。序称九卷，盖合《说》、《序》、《杂卦》为一也。</p>
<p>△《周易窥馀》十五卷</p>
<p>资政殿学士金华郑刚中亨仲撰。不解《乾》、《坤》二卦，独自《屯》卦始。刚中尝得罪秦桧，岂其于《乾》、《坤》之义有所避耶？</p>
<p>△《周易疑难图解》二十五卷</p>
<p>三山郑东卿少梅撰。以六十四卦为图，外及《六位》、《皇极》、《先天》、《卦气》等图，各附以论说。末有《系辞解》。自言其学出于富沙丘先生，以为《易》理皆在于画中。于是日画一卦，周而复始，久而后有所入。沙随程迥可久曰：“丘程字宪古，尝有诗曰：‘《易》理分明在画中。’又曰：‘不知画意空笺注，何异丹青在画中。’其学传之东卿云。”永嘉所刊本作二册，不分卷，无《系辞解》。</p>
<p>△《易索》十三卷</p>
<p>知岳州太和张汝明舜文撰。上、下《经》六卷，外《观象》三，《观变》、《玩辞》、《玩占》、《丛说》各一。汝明，元v壬申进士，大观初为御史省郎。游酢定夫志其墓。</p>
<p>△《易解义》十卷</p>
<p>题凌公弼撰。未详何人。善解析文义，颇简洁，有所发明。《馆阁书目》有《集解》六卷，称朝奉大夫凌唐佐撰，亦不着本末，岂即其人耶？</p>
<p>徽猷阁待制新安凌唐佐字公弼，建炎初知应天府，以刘豫虚实书奏被杀。后其妻田氏以死状闻，诏赠待制。</p>
<p>△《易小传》六卷</p>
<p>丞相吴兴沈该守约撰。专释六爻，兼论变卦，多本《春秋左氏传》占法。卦为一论。又有《系辞补注》十余则，附之卷末。</p>
<p>△《昭德易诂训传》十八卷</p>
<p>敷文阁直学士清丰晁公武子止撰。博采古今诸家，附以己闻；又考载籍行事，以明诸爻之变。其文义音读之异者，列之逐条，曰《同异考》。乾道中上之。其议论精博，不主一家。然亦略于象数。晁氏居京师昭德坊，故号“昭德晁家”。冲之叔用，其父也。</p>
<p>△《先天易钤》一卷</p>
<p>序称牛师德祖仁撰。未详何人。盖为邵氏之学而专乎术数者也。</p>
<p>△《传家易说》十一卷</p>
<p>冲晦处士河南郭雍颐正撰。自言其父忠孝，受学于程伊川。伊川示以《易》之《艮》，曰：“艮，止也。学道之要无出于此。”自是方觉读《易》有味。榜其室曰“兼山”。立身行道，皆自“止”始。兵兴之初，先人旧学扫地，念欲补续其说，中心所知者“艮，止也”。潜稽《易》学，以述旧闻，用传于家。忠孝字立之，名将枢密逵之子。自言得先天卦变于河阳陈安民子惠，其书出李挺之，由是颇通象数。仕为永兴军路提刑，死于狄难，其书散逸。雍隐居陕州长阳山中。帅守屡荐，召之不至，由处士封颐正先生。其末，提举赵善誉言于朝，遣官受所欲言，得其《传家兵学》六卷以进，时淳熙丙午也。明年卒，年八十有四。又有《兼山遗学》六卷，见儒家类。余书皆未之见也。雍实范忠宣丞相外孙，又号白云先生。案：颐正，本朝廷所赐先生号，而《馆阁书目》以为字颐正，恐误。</p>
<p>△《读易老人详说》十卷</p>
<p>参政庄简公上虞李光泰发撰。光忤秦桧，谪海外为此书。光尝学于刘元城，其初进颇由蔡氏，晚节所立，有过人者。</p>
<p>△《易传拾遗》十卷</p>
<p>敷文阁直学士庐陵胡铨邦衡撰。铨谪新州作此书。大概宗主程氏，而时出新意于《易传》之外。李光泰发为之序。其曰“拾遗”者，谦辞也。</p>
<p>△《逍遥公易解》八卷、《疑问》二卷</p>
<p>直学士院李椿年仲永撰。其门人鄱阳吴说之景传所述，胡铨邦衡为之序。《疑问》者，说之所录，其问答之语也。</p>
<p>△《易传》十一卷、《本义》十二卷、《易学启蒙》一卷</p>
<p>焕章阁待制侍讲新安朱熹晦庵撰。初为《易传》，用王弼本。复以吕氏《古易经》为《本义》，其大旨略同，而加详焉，首列九图，末着《揲法大略》，兼义理、占象而言。《启蒙》之目曰：《本图书》、《原卦画》、《明蓍筮》，《考变占》，凡四篇。</p>
<p>△《周易变体》十六卷</p>
<p>吏部郎中京口都e圣与撰。用蔡墨言《乾》六爻之例，专论之卦为主。</p>
<p>△《系辞精义》二卷</p>
<p>吕祖谦集程氏诸家之说，程《传》不及《系辞》故也。《馆阁书目》以为托祖谦之名。</p>
<p>△《大易粹言》十卷</p>
<p>知舒州温陵曾r献之集二程、张载、游酢、杨时及二郭之学为一书。r尝受学于郭白云。</p>
<p>△《易原》十卷</p>
<p>吏部尚书新安程大昌泰之撰。首论天地五十有五之数，参之《河图》、《洛书》大衍之异同，以为此《易》之原也，以及卦变、揲法，皆有图论，往往断以己见，出先儒之外。</p>
<p>△《易本传》三十三卷</p>
<p>隆山李舜臣子思撰。其自序以为《易》起于画，舍画则无以见《易》。因画论心，以中为用。如舍本卦而论他卦，及某卦从某卦来者，皆所不取。洪迈景卢为之作序。舜臣淳熙中宰饶之德兴，有惠政，民至今祠之。三子皆知名，显于时。</p>
<p>△《沙随易章句》十卷、《外编》一卷、《占法》一卷、《古易考》一卷</p>
<p>沙随程迥可久撰。其论占法，杂记占事尤详。迥尝从玉泉喻樗子才学，登隆兴癸未科，仕至邑宰。及与前辈名公交游，多所见闻，故其论说颇有源流根据。《古易考》十二篇，阙《序》、《杂卦》。</p>
<p>△《诚斋易传》二十卷</p>
<p>宝谟阁学士庐陵杨万里廷秀撰。其序以为《易》者，圣人通变之书，惟中为能中天下之不中；惟正为能正天下之不正，中正立而万变通。又言古未有字，八卦之画即字也。</p>
<p>△《周易经传集解》三十六卷</p>
<p>兵部侍郎福清林栗黄中撰。淳熙中表进。其书末卷为《六十四卦立成图》，言圣人以八卦重为六十四，未闻以《复》、《ァ贰《泰》、《否》、《临》，《遁》变为六十四也，以辨邵尧夫、朱子发之说。其与朱侍讲违言，以论《易》不合，为朱公所辟也。</p>
<p>△《数学》一卷</p>
<p>杂录象数诸图说，不知何人所录。</p>
<p>△《易说》二卷</p>
<p>潼川漕赵善誉德广撰。善誉，淳熙中尝进《南北攻守类考》。及为湖北提举常平，陛辞，以《易说》进。每卦为论一篇。</p>
<p>△《易辨》三卷、《渊源录》三卷</p>
<p>右司郎中三山何万一之撰。其为《辨》三十三篇，大抵多与先儒异。《渊源录》者，盖其为《易》解未成书，仅有《乾》、《坤》二卦而已。万，癸未进士高第，受知阜陵，官至右司郎中，知漳州以没。</p>
<p>△《易总说》二卷</p>
<p>端明殿学士永嘉戴溪肖望撰。每卦为一篇。嘉定初，为东宫端尹，作此以授景献。</p>
<p>△《周易玩辞》十六卷</p>
<p>太府卿松阳项安世平甫撰。当庆元中得罪时论居江陵，杜门潜心，起居不出一室，送迎宾友未尝逾阈。诸书皆有论说，而《易》为全书。其自序以为“读程《易》三十年，此书无一字与之合，合则无用乎此书矣。世之君子以《易传》之理观吾书，则本末条贯无一不本于程氏者；以《易传》之文观吾书，则恐有‘西河疑女’之诮”。大抵程氏一于言理，尽略象数，而此书未尝偏废；程氏于小象颇欠发明，而此书爻象尤贯通。盖亦遍考诸家，断以己意，精而博矣。</p>
<p>△《易裨传》二卷、《外篇》一卷</p>
<p>秘书省正字d李林至撰。凡三篇：曰《法象》，本之太极；曰《极数》，本之天地之数；曰《观变》，本之揲蓍十八变。《外篇》则曰《反对》、《世应》、《互体》、《纳甲》、《卦气》之类，凡八条。</p>
<p>△《述释叶氏易说》一卷</p>
<p>吏部侍郎永嘉叶?正则为《习学记言》，《易》居其首。门人建安袁聘儒席之述而释焉。聘儒，绍熙癸丑进士。</p>
<p>△《易笔记》八卷、《总说》一卷</p>
<p>军器少监新安王炎晦叔撰。尝以上、下《经解》表进，作十卷。今但六卷，并《系辞》二卷为八，阙《说卦》。于象数颇有发明。</p>
<p>△《易翼传》二卷</p>
<p>吏部侍郎括苍郑汝谐舜举撰。“翼”云者，所以为程《传》之辅也。大抵以程《传》为本，而附以己见之异。然汝谐立朝，多为善类所不可，至互相排击。</p>
<p>△《南塘易说》三卷</p>
<p>礼部尚书赵汝谈履常撰。专辨《十翼》非夫子作。其说亦多自得之见。</p>
<p>△《西山复卦说》一卷</p>
<p>参政建安真德秀景元撰。</p>
<p>△《准斋易说》一卷</p>
<p>钱塘吴如愚撰。 </p>
</div>
  <div class="adBottom">
    <script src="../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a class='pagedaohang pagedaohang1'>【第一篇】</a></span><span class="tomenu"><a href="zhizhaishulujieti.html" title="直斋书录解题" class="returnIndex">【回目录】</a>
</span><span class="toup1"><a href='215902.html' class='pagedaohang'>【下一篇】<i>：</i></a></span></div>
  <div class="adBottom">
    <script src="../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../js/foot.js" type="text/javascript"></script>

</body>
</html>
