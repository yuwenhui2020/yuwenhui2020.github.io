<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>直斋书录解题_神仙类</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/zhizhaishulujieti/215868.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../templets/default/css/p.css" />
<link rel="stylesheet" type="text/css" href="../../templets/default/css/book.css" />
<script src="../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/zhizhaishulujieti/215868.html");
</script>
</head>
<body>
<div id="topbar">
  <div id="logo"><a href="../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../book_sbkk8_default.html">首页</a></li>
     
      <li><a href='../gudai.html'>古典文学</a></li>
      <li><a href='../../gushihui/gushihui.html'>故事会</a></li>
      <li><a href='../../meirongyangsheng/meirongyangsheng.html'>美容养生</a></li>
      <li><a href='../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="215868.html#" class="bds_more" data-cmd="more">分享到：</a><a href="215868.html#" class="bds_weixin" data-cmd="weixin" title="分享到微信">微信</a><a href="215868.html#" class="bds_qzone" data-cmd="qzone" title="分享到QQ空间">QQ空间</a><a href="215868.html#" class="bds_tsina" data-cmd="tsina" title="分享到新浪微博">新浪微博</a><a href="215868.html#" class="bds_tqq" data-cmd="tqq" title="分享到腾讯微博">腾讯微博</a><a href="215868.html#" class="bds_tqf" data-cmd="tqf" title="分享到腾讯朋友">腾讯朋友</a><a href="215868.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../book_sbkk8_default.html'>主页</a> > <a href='../gudai.html'>古代文学</a> > <a href='zhizhaishulujieti.html'>直斋书录解题</a> > </div>
<div class="ad960"><script src="../../js/ad960sougou.js" type="text/javascript"></script></div>
<div id="maincontent">
  <h1 class="articleH1">神仙类</h1>
  <div id="content"><span id="ad328_r">
    <script src="../../js/article.js" type="text/javascript"></script>
    </span><p>○神仙类</p>
<p>△《列仙传》二卷</p>
<p>汉刘向撰。凡七十二人。每传有赞，似非向木书，西汉人文章不尔也。《馆合书目》三卷六十二人。《崇文总目》作二卷七十二人，与此合。</p>
<p>△《周易参同契》三卷</p>
<p>后汉上虞魏伯阳撰。其书因《易》以言养生。后世言修炼者祖之。</p>
<p>△《参同契分章通真义》三卷、《明镜图诀》一卷</p>
<p>真一子彭晓秀川撰。蜀永康人也。序称广政丁未以《参同契》分十九章而为之注，且为图八环，谓之《明镜图》。曩在麻姑山传录。其末有秀川传。汪纲会稽所刻本，其前题祠部员外郎彭晓，盖据秘阁本云尔。麻姑本附传亦言仕蜀为此官。</p>
<p>△《参同契考异》一卷</p>
<p>朱熹撰。以其词韵皆古奥雅难通，读者浅闻，妄辄更改，比他书尤多舛误，合诸本更相雠正，其诸同异，皆并存之。</p>
<p>△《金碧古文龙虎上经》一卷</p>
<p>不着名氏。麻姑所录本无“金碧”字。</p>
<p>△《黄庭内景经》一卷、《外景经》一卷</p>
<p>务成子注。是南岳魏夫人所受者，魏舒之女也。</p>
<p>△《真诰》十卷</p>
<p>梁华阳隐居陶弘景撰。述扬羲、许迈、许玉斧遇仙真传受经文等事。</p>
<p>△《参同契解》一卷</p>
<p>题紫阳先生。不知何人。</p>
<p>△《内景中黄经》一卷</p>
<p>题九仙君撰，中黄真人注。亦名《胎藏论》。</p>
<p>△《灵枢金镜神景内经》十卷</p>
<p>称扁鹊注。</p>
<p>△《上清天地宫府图经》二卷</p>
<p>唐司马子微撰。</p>
<p>△《中诫经》一卷</p>
<p>称黄帝、赤松子问答。盖假托也。</p>
<p>△《幽传福善论》一卷</p>
<p>唐孙思邈撰。</p>
<p>△《玄纲论》一卷</p>
<p>唐中岳道士吴筠撰。</p>
<p>△《续仙传》三卷</p>
<p>唐溧水令沈汾撰。或作“玢”。</p>
<p>△《道教灵验记》二十卷</p>
<p>蜀道士杜光庭撰。</p>
<p>△《王氏神仙传》一卷</p>
<p>杜光庭撰。当王氏有国时，为此书以媚之。谓光庭有道，吾不信也。</p>
<p>△《西山群仙会真记》五卷</p>
<p>九江施肩吾希圣撰。唐有施肩吾，能诗，元和中进士也。而曾V《集仙传》称吕严之后有施肩吾者，撰《会真记》，盖别是一人也。</p>
<p>△《锺吕传道记》三卷</p>
<p>施肩吾撰。叙锺离权云房、吕严洞宾传授论议。</p>
<p>△《养生真诀》一卷</p>
<p>虞部员外郎耿肱撰。大中祥符时人。</p>
<p>△《云笈七签》一百二十四卷</p>
<p>集贤校理张君房撰。凡经法、符、修养、服食以及传记，无不毕录。祥符中，君房贬官，会推崇圣祖，朝廷以秘阁道书付杭州，俾戚纶等校正。王钦若荐君房专其事，铨次为此书。顷于莆中传录，才二册，盖略本也。后于平江《天庆道藏》得其全，录之。</p>
<p>△《灵枢道言发微》二卷</p>
<p>朝议大夫致仕傅燮撰进。专言火候。</p>
<p>△《金液还丹图论》一卷</p>
<p>不着名氏。自称元真，盖宣和中道流也。</p>
<p>△《悟真篇集注》五卷</p>
<p>天台张伯端平叔撰。一名用成。熙宁中遇异人于成都，所着五七言诗及《西江月》百篇，末卷为禅宗歌颂，以谓学道之人不通性理，独修金丹，则性命之道未全。有叶士表、袁公辅者，各为之注。</p>
<p>△《还丹复命篇》一卷</p>
<p>毗陵僧道光撰。亦拟《悟真》诗篇。靖康丙午序。</p>
<p>△《道枢》二十卷</p>
<p>曾V端伯撰。V自号至游子，采诸家金丹、大药、修炼、般运之术，为百二十二篇。初无所发明，独黜采御之法，以为残生害道云。</p>
<p>△《集仙传》十二卷</p>
<p>曾V撰。自岑道愿而下一百六十二人。</p>
<p>△《肘后三成篇》一卷</p>
<p>称纯阳子，谓吕洞宾也。其言《小成》七、《中成》六、《大成》五，皆导引、吐纳，修炼之事。</p>
<p>△《日月玄枢篇》一卷</p>
<p>称刘知古。唐明皇时绵州昌明县令。</p>
<p>△《太白还丹篇》一卷</p>
<p>称清虚子太白山人。唐贞元时人。</p>
<p>△《太清养生上下篇》二卷</p>
<p>称赤松子甯先生。</p>
<p>△《上清金碧篇》一卷</p>
<p>称烟萝子。</p>
<p>△《金虎铅汞篇》一卷</p>
<p>称元君。</p>
<p>△《铅汞五行篇》一卷</p>
<p>称探玄子。已上七种共为一集。</p>
<p>△《王芝书》三卷</p>
<p>朝元子陈举撰。上卷论五篇，中为诗八十一首，下为赋九道。</p>
<p>△《纯阳真人金丹诀》一卷</p>
<p>即前所谓《三成篇》，微不同。</p>
<p>△《华阳真人秘诀》一卷</p>
<p>称施肩吾。</p>
<p>△《吕真人血脉论》一卷</p>
<p>称傅娄景先生。</p>
<p>△《远山崔公人药镜》三卷</p>
<p>不知何人。</p>
<p>△《四象论》一卷</p>
<p>称老子。</p>
<p>△《真仙传道集》一卷</p>
<p>△《参同契》三卷</p>
<p>即魏伯阳书。题九华子编。</p>
<p>△《巨胜歌》一卷</p>
<p>道士柳冲用撰。</p>
<p>△《逍遥子通玄书》三卷</p>
<p>不知姓名，但曰逍遥子。</p>
<p>△《百章集》一卷称魏伯阳。</p>
<p>△《许先生十二时歌》一卷</p>
<p>不知其名。</p>
<p>△《黄帝丹诀玉函秘文》一卷</p>
<p>文林郎蒲庚进。</p>
<p>△《吕公窑头坯歌》一卷</p>
<p>以陶器为喻也。</p>
<p>△《太上金碧经》一卷</p>
<p>题魏伯阳注。</p>
<p>△《金镜九真玉书》一卷</p>
<p>无名氏。</p>
<p>△《龙虎金液还丹通玄论》一卷</p>
<p>称罗浮山苏真人撰。</p>
<p>△《金碧上经古文龙虎传》</p>
<p>长白山人元阳子注。皆莫知何人。已上十八种共为一集，其中有《龙牙颂》及《天隐子》，各已见释氏、道家类。</p>
<p>△《群仙珠玉集》一卷</p>
<p>其序曰：“西华真人以金丹、刀圭之诀传张平叔，作《悟真篇》，以传石得之、薛遗光、陈泥丸，至白玉蟾。”玉蟾者，葛其姓，福之闽清人。尝得罪亡命，盖奸妄流也。余宰南城，有寓公称其人云：“近尝过此，识之否？”余言：“不识也。此辈何可使及吾门！”李士宁、张怀素之徒，皆殷监也，是以君子恶异端。</p>
</div>
  <div class="adBottom">
    <script src="../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='215869.html' class='pagedaohang'>【上一篇】<i>:释氏类</i></a></span><span class="tomenu"><a href="zhizhaishulujieti.html" title="直斋书录解题" class="returnIndex">【回目录】</a>
</span><span class="toup1"><a href='215867.html' class='pagedaohang'>【下一篇】<i>：小说家类</i></a></span></div>
  <div class="adBottom">
    <script src="../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../js/foot.js" type="text/javascript"></script>

</body>
</html>
