<?xml version="1.0" encoding="gb2312"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=gb2312" />
<title>直斋书录解题_传记类</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<script src="../../js/dm.js" type="text/javascript"></script>
<link href="../../css/wap2011.css" rel="stylesheet" type="text/css" />
<script src="http://apps.bdimg.com/libs/jquery/2.1.4/jquery.min.js"></script>
</head>
<body class="body">
<div class="mtop"> <a href="../../m_sbkk8_default.html" class="mindex"><img src="http://m.sbkk8.com/images/mindex.png" alt="回主页" /></a>
  <div class="mTitle"><a href="../../m_sbkk8_default.html" class="htitle1">天涯知识库</a> ・ <a href="zhizhaishulujieti_2.html">直斋书录解题</a></i></div>
  <span class="mmenu" id="mmenu"><img src="http://m.sbkk8.com/images/mmenu.png" alt="目录" /></span> </div>
<div class="mnav" id="mnav"> <a href="../../m_sbkk8_default.html" targent="_blank">首页</a> <a href="../../zuowen/zuowen_2.html" targent="_blank">作文</a> <a href="../gudai_2.html" targent="_blank">古代文学</a> <a href="../../jiankangbaojian/jiankangbaojian.html" targent="_blank">健康保健</a> <a href="../../jiankangyinshi/jiankangyinshi_2.html" targent="_blank">健康饮食</a> <a href="../../xiandai/xiandai.html" targent="_blank">现代小说</a> <a href="../../gushihui/gushihui_2.html" targent="_blank">故事会</a> <a href="../../waiguo/waiguo_2.html" targent="_blank">外国文学</a> <a href="../../shenghuochangshi/shenghuochangshi.html" targent="_blank">生活常识</a> <a href="../../meirongyangsheng/meirongyangsheng_2.html" targent="_blank">美容知识</a> <a href="../../lishigushi/lishigushi_2.html" targent="_blank">历史故事</a> <a href="http://m.sbkk8.com/wangluoxiaoshuo/" targent="_blank">网络小说</a> <a href="../../juqingjianjie/juqingjianjie.html" targent="_blank">剧情简介</a> <a href="../../wangmingdaquan/wangmingdaquan.html" targent="_blank">网名大全</a> <a href="../../shuoshuo/shuoshuo.html" targent="_blank">说说大全</a> <a href="../../caipudaquan/caipudaquan.html" targent="_blank">菜谱大全</a>  </div>
<div class="search searchtop">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01 content02">
  <script src="../../js/pic.js" type="text/javascript"></script>
</div>
<div class="daohang"><strong>位置:</strong><a href='http://3g.sbkk8.com/'></a> > <a href='../gudai_2.html'>古代文学</a> > <a href='zhizhaishulujieti_2.html'>直斋书录解题</a> > </div>
<div class="kind">
  <h1 class="h11">传记类</h1>
</div>
<div class="articleContent"> <p>○传记类</p>
<p>△《古列女传》九卷</p>
<p>汉护都水使者光禄大夫刘向子政撰。成帝时，赵氏姊弟起微贱，逾礼制。向以为王教由内及外，故采取诗、书所载贤妃贞妇，兴国显家可法则及嬖孽乱亡者，序次为八篇，以戒天子。其七篇，篇十五人，为一百五人。第八篇为颂义。《隋》、《唐志》及《崇文总目》皆十五卷，盖以七篇分为上下，并颂为十五卷，而自陈婴母以下十六人附入其中，或与向同时，或在向后者，皆好事者所益也。王回、曾巩二序辨订详矣。巩之言曰：“后世自学问之士多徇于外物，而不安其守，其室家既不见可法，故竞于邪侈，岂独无相成之道哉！士之苟于自恣，顾利冒耻而不知反己者，往往以家自累故也。故曰身不行道，不行于妻子。况于南乡天下之主哉！”愚尝三复其言而志之。向书传于世鲜矣，惟此书独全。其称《诗・]苡》《柏舟》《大车》之类，与今说《诗》者乖异，盖齐、鲁、韩之学，固不尽与毛氏同也。</p>
<p>△《东观汉纪》十卷</p>
<p>汉谒者仆射刘珍、校书郎刘PB等撰。初，班固在显宗朝尝撰《世祖本纪》、《功臣列传》、《载记》二十八篇。至永初中，珍、PB等着作东观，撰集《汉纪》。其后，卢植、蔡邕、马日等皆尝补续。《唐艺文志》一百二十七卷。今所存惟吴汉、贾复、耿m、寇恂、冯异、祭遵及景丹、盖延九人列传而已。其卷第凡十二，而阙第七、八二卷，未知果当时之遗否也？</p>
<p>△《高士传》十卷</p>
<p>晋征士安定皇甫谧士安撰。序称自尧至魏咸熙，二千四百余载，得九十余人。今自被衣至管宁惟八十七人。</p>
<p>△《黄帝内传》一卷</p>
<p>序云]铿游衡山得之石室，刘向校中秘书传于世，诞妄不经，方士辈所托也。</p>
<p>△《飞燕外传》一卷</p>
<p>称汉河东都尉伶玄子于撰。自言与扬雄同时，而史无所见。或云伪书也。然通德拥髻等事，文士多用之；而祸水灭火一语，司马公载之《通鉴》矣。</p>
<p>△《西京杂记》六卷</p>
<p>晋句漏令丹阳葛洪稚川撰。其卷末言洪家有刘子骏书百卷，先父传之。歆欲撰汉书，杂录汉事，未及而亡。试以此记考校班固所作，殆是全取刘书，少有异同耳。固所不取不过二万余言，今钞出为二卷，以裨《汉书》之阙。所谓先父者，歆之于向也。而《馆阁书目》以为洪父传之，非是。《唐艺文志》亦只二卷，今六卷者，后人分之也。按洪博闻深学，江左绝伦，所着书几五百卷，本传具载其目，不闻有此书。而向、歆父子亦不闻其尝作史传于世，使班固有所因述，亦不应全没不着也。殆有可疑者，岂惟非向、歆所传，亦未必洪之作也。</p>
<p>△《襄阳耆旧传》五卷</p>
<p>晋荣阳太守襄阳习凿齿彦威撰。</p>
<p>△《谈薮》二卷</p>
<p>北齐秘书省正字北平阳d松撰。事综南北，时更八代。隋开皇中所述也。</p>
<p>△《梁四公记》一卷</p>
<p>唐张说撰。案《馆阁书目》称梁载言纂。《唐志》作卢诜，注云一作梁载言。《邯郸书目》云载言得之临淄田通，又云别本题张说，或为卢诜。今按此书卷末所云田通事迹，信然，而首题张说，不可晓也。其所记多诞妄，而四公名姓尤怪异无稽，不足深辨。载言，上元二年进士也。</p>
<p>△《景龙文馆记》八卷</p>
<p>唐修文馆学士武甄平一撰。中宗初置学士以后馆中杂事，及诸学士应制、倡和篇什杂文之属。亦颇记中宗君臣宴亵无度，以及暴崩。其后三卷，为诸学士传。今阙二卷。平一，以字行。</p>
<p>△《狄梁公家传》三卷</p>
<p>唐海州刺史江都李邕泰和撰。</p>
<p>△《高力士外传》一卷</p>
<p>唐大理司直郭撰。</p>
<p>△《北征杂记》一卷</p>
<p>唐宰相赵憬撰。贞元四年，咸安公主下降回纥，憬副关播为册礼使，作此书纪行。</p>
<p>△《唐年小录》八卷</p>
<p>唐户部尚书扶风马总会元撰。记唐以来杂事，分为七门，末卷为杂录。旧有一本略甚，复得程文简本传之，始为全书。</p>
<p>△《陵园记》一卷</p>
<p>唐宗正丞李（缺）撰。光化元年序。</p>
<p>△《凤池历》二卷</p>
<p>不着名氏。记长孙无忌历官本末及家世子孙。按《唐志》冯宇《凤池录》五十卷，李淑《书目》惟存五卷。记宰相名次事迹，非此书。</p>
<p>△《邺侯家传》十卷</p>
<p>唐亳州刺史京兆李繁撰。繁，宰相泌之子。坐事下狱，知且死，恐先人功业泯灭，从吏求废纸拙笔为传。按《中兴书目》有柳n后序，今无之。繁尝为通州，韩退之《送诸葛觉》诗所谓“邺侯家多书，插架三万轴”者也，其曰“行年余五十，出守数已六；屡为丞相言，虽恳不见录”则韩公于繁亦拳拳矣。《新旧史》本传称繁无行，漏言裴延龄以误阳城，师事梁肃而A其室，殆非人类。然则韩公无乃溢美，而所述其父事，庸可尽信乎！</p>
<p>△《牛羊日历》一卷</p>
<p>唐刘轲撰。牛，指僧孺；羊，谓虞卿汉公也，是不逊甚矣。</p>
<p>△《西南备边录》一卷</p>
<p>唐宰相李德裕文饶撰。太和中镇蜀所作。内州县、城镇、兵食之数，大略具矣。</p>
<p>△《异域归忠传》二卷</p>
<p>李德裕撰。会昌二年，烀凰鼓诟健５略７钰采秦、汉以来由绝域归中国，以名节自着、功业始终者，凡三十人，为之传。</p>
<p>△《蛮书》十卷</p>
<p>唐安南宣慰使樊绰撰。记南诏事。咸通五年奏之。</p>
<p>△《闽川名士传》一卷</p>
<p>唐崇文馆校书郎黄璞所记人物，自薛令之而下，凡五十四人。</p>
<p>△《崔氏日录》一卷</p>
<p>不着名氏。残缺无始末。未有跋尾，不知何人，言此书出宋敏求家。考订年月及所载人名姓甚详。盖广明元年崔沆为相，非其子弟即其门人为之。字画清丽，而其所记不过h饮、交通、评议，有以见唐末风俗之弊云。</p>
<p>△《开元天宝遗事》二卷</p>
<p>五代太子少保天水王仁裕德辇撰。所记一百五十九条。</p>
<p>△《入洛记》一卷</p>
<p>王仁裕撰。仁裕仕前蜀。国亡入洛记行。</p>
<p>△《中朝故事》二卷</p>
<p>伪唐给事中尉迟撰。载唐末杂事。</p>
<p>△《炖煌新录》一卷</p>
<p>有序称天成四年沙州传舍集，而不着名氏，盖当时奉使者。叙张义潮本末及彼土风物甚详。凉武昭王时有刘\者，着《炖煌实录》二十卷，故此号《新录》。</p>
<p>△《唐末泛闻录》一卷</p>
<p>题常山阎自若撰。记五代及诸僭伪事。其序自言乾德中得于先人及舅氏闻见。且曰：“传者难验，见者易凭，考之史策，不若询之耆旧也。”然所记亦时有不同者，如李涛纳命事，本谓张彦泽，今乃云谒周高祖。未详孰是。</p>
<p>△《杨妃外传》一卷</p>
<p>直史馆临川乐史子正撰。</p>
<p>△《渚宫故事》五卷</p>
<p>后周太子校书郎余知古撰。载荆楚事，自鬻熊至唐末。本十卷，今止晋代，阙后五卷。</p>
<p>△《锦里耆旧传》八卷、《续传》十卷</p>
<p>前应灵县令平阳句延庆昌裔撰。开宝三年，秘书丞刘蔚知荣州得此传。其词芜秽，请延庆修之，改曰《成都理乱记》。天成之后，别加编次，起咸通九载，迄乾德四年，百余年蜀事，大略具矣。《续传》蜀人张绪所撰，起乾德乙丑，迄祥符己酉。自平蜀之后，朝廷命令、官僚姓名及政事因革，以至李顺、王均、刘B作乱之迹，皆略载之。知新繁县太常博士张约为之序。</p>
<p>△《平蜀实录》一卷</p>
<p>左藏库副使康延泽撰。平蜀之役，延泽以内染院使为凤州路马军都监。王全斌等既得罪，延泽亦贬唐州团练使。按本传载蜀军二万七千人，诸将虑其为全师雄内应，欲尽杀之。延泽请简老弱疾病七千人释之，余以兵卫浮江而下，诸将不能用。此书叙述甚详。《邯郸书目》云不知作者。《馆阁书目》亦然。考王元之所撰延泽墓志，知其所为也。</p>
<p>△《秦王贡奉录》二卷</p>
<p>枢密使吴越钱惟演希圣撰。记其父m贡献及锡赉之物。</p>
<p>△《家王故事》一卷</p>
<p>钱惟演撰。记其父遗事二十二事上之，以送史院。</p>
<p>△《戊申英政录》一卷</p>
<p>婺州刺史钱俨撰。记其兄m事迹。m以戊申正月嗣位。</p>
<p>△《玉堂逢辰录》二卷</p>
<p>钱惟演撰。其载祥符八年四月荣王宫火，一日二夜所焚屋宇二千余间。左藏、内藏、香药诸库及秘阁、史馆，香闻数十里。三馆图籍一时俱尽，大风或飘至汴水之南。惟演献礼贤宅以处诸王。以此观之，唐末、五代书籍之仅存者，又厄于此火，可为太息也！</p>
<p>△《南部新书》十卷</p>
<p>翰林学士钱易希白撰。之子也。所记多唐遗事。</p>
<p>△《唐登科记》十五卷</p>
<p>丞相鄱阳洪适景伯编集。按《唐艺文志》有崔氏《显庆登科记》五卷，姚康《科第录》十六卷，李奕《登科记》二卷。崔氏书有赵儋序，而失崔名。所载至周显德，固非崔氏本书。而李奕书亦不存。洪忠宣得姚康书五卷于北方，而丞相又得别本起武德终太和于毗陵钱氏，乃以三本辑为一书，而用姚氏为正。三书皆有序。姚字汝谐，南仲孙也，元和十五年进士。本书录武德至长庆为十一卷。其曰十六卷者，亦后人所续。</p>
<p>△《五代登科记》一卷</p>
<p>不着名氏。前所谓崔氏书至周显德止者，殆即此耶？馆中有此书。洪丞相以国初卿相多在其中，故并传之。</p>
<p>△《大宋登科记》三十二卷</p>
<p>洪适编，始，吴兴郡学有锓板，不分卷第，止述进士一科。适始放姚康录制举词科，自建隆庚申迄绍兴庚辰，二万三千六百人有奇，为二十一卷。自后皆续书之。</p>
<p>△《中兴登科小录》三卷、《姓类》一卷</p>
<p>通判徽州江都李椿撰。新安旧有《登料记》，但逐榜全录姓名而已。椿家藏《小录》，自建炎戊申至嘉熙戊戌，节取名字乡贯及三代讳刊之后，以韵类其姓，凡一万五千八百人有奇。太守吴兴倪祖常子武刻之，以备前记之阙文。</p>
<p>△《乘轺录》一卷</p>
<p>知制诰祁阳路振子发撰。祥符中使契丹，归进此录。</p>
<p>△《奉使别录》一卷</p>
<p>丞相河南富弼彦国撰。庆历使契丹，归为语录以进，机宜事节则具于此录。又一本有两朝往来书附于末。</p>
<p>△《刘氏西行录》一卷</p>
<p>直昭文馆保塞刘涣仲章撰。按康定二年，朝廷议遣使通河西g氏。涣以屯田郎知晋州，请行。以十月十九日出界，庆历元年三月十日回秦州。此其行纪也。g氏自此与中国通，而元昊始病于牵制矣。涣后擢刺史，历典数州至留后，以工部尚书致仕。</p>
<p>△《契丹讲和记》一卷</p>
<p>不着名氏。载契丹初讲和本末。末有庆历增币后北国誓书。</p>
<p>△《庆历正旦国信语录》一卷</p>
<p>余靖庆历三年使辽所记。</p>
<p>△《熙宁正旦国信录》一卷</p>
<p>天章阁待制窦卞熙宁八年使辽所记。</p>
<p>△《接伴送语录》一卷</p>
<p>集贤校理沈季长熙宁九年接伴送辽使耶律运所记。</p>
<p>△《使辽见闻录》二卷</p>
<p>尚书膳部郎中李罕撰。</p>
<p>△《奉使鸡林志》三十卷</p>
<p>宣德郎王云撰。崇宁元年，云以书状从刘逵、吴蚴垢呃觯归而为此书以进。自元丰创通高丽以后事实，皆详载之。</p>
<p>△《宣和使金录》一卷</p>
<p>太常少卿安陆连南夫鹏举吊祭阿骨打奉使所记。时宣和六年。</p>
<p>△《奉使杂录》一卷</p>
<p>绍兴十二年，何铸使金所录礼物、名衔、表章之属。</p>
<p>△《馆伴日录》一卷</p>
<p>无名氏。绍兴二十四年。</p>
<p>△《隆兴奉使审议录》一卷</p>
<p>左奉议郎雍希稷尧佐撰。隆兴二年，编修官胡P、x门o侯杨由义使金人军前，审议海、泗、唐、邓等事，不屈而归。希稷，其礼物官也。所记抗辩应对之语，多出由义。</p>
<p>△《揽辔录》一卷</p>
<p>参政吴郡范成大至能乾道六年使金所记闻见。</p>
<p>△《北行日录》一卷</p>
<p>参政四明楼钥大防，乾道己丑，待次温州教授，以书状官从其舅汪大猷仲嘉使金纪行。</p>
<p>△《乾道奉使录》一卷</p>
<p>参政诸暨姚宪令则乾道壬辰使金日记。</p>
<p>△《奉使执礼录》一卷</p>
<p>进士郑俨撰。淳熙己酉中书舍人莆田郑侨惠叔使金贺正，会其主雍病笃，欲令于x门进国书，侨不可。已而雍殂，遂回。</p>
<p>△《使燕录》一卷</p>
<p>尚书户部郎龙游余嵘景瞻撰。嘉定辛未，嵘使金贺生辰，会有鞑寇，行至涿州定兴县而回。</p>
<p>△《李公谈录》一卷</p>
<p>翰林学士饶阳李宗谔昌武撰。记其父P之言，凡三十七事。</p>
<p>△《丁晋公谈录》一卷</p>
<p>不知何人作。</p>
<p>△《贾公谈录》一卷</p>
<p>序言庚午衔命宋都，闻于补阙贾黄中，凡二十六条，而不着其名。别本题清辉殿学士张洎。盖洎自江南奉使也。庚午实开宝三年。黄中，晋开运中以七岁为童子关头，十六岁进士及第第三人。</p>
<p>△《王沂公笔录》一卷</p>
<p>丞相沂公青社王曾孝先撰。记开国以来杂事，凡三十六条。</p>
<p>△《沂公言行录》一卷</p>
<p>天章阁待制王子融撰。沂公之弟也。前有叶清臣序文，后有晏殊、杜杞答书。</p>
<p>△《王文正家录》一卷</p>
<p>端明殿学士王素仲仪记其父旦言行遗事。</p>
<p>△《寇莱公遗事》一卷</p>
<p>不知何人作。</p>
<p>△《乖崖政行语录》三卷</p>
<p>虞部员外郎成都李畋撰。述张忠定公咏治蜀政事及言行。</p>
<p>△《安定先生言行录》二卷</p>
<p>杂录胡瑗翼之事及告祠、志、表、祭文等。其间有《贤惠录》、《孝行录》，盖其父讷所为也。《孝行录》别见，《贤惠录》记妇人之贤者。</p>
<p>△《曹武惠别传》一卷</p>
<p>知石州曹偃撰。武惠曾孙也。</p>
<p>△《韩魏公家传》十卷</p>
<p>不着名氏。当是其家所传也。</p>
<p>△《韩忠献遗事》一卷</p>
<p>群牧判官钱塘强至几圣撰。至，魏公之客也。</p>
<p>△《魏公语录》一卷</p>
<p>与《别录》小异而实同。《别录》分四卷，此总为一编。先后次第亦不同，而末一则《别录》所无，姑并存之。</p>
<p>△《魏公别录》四卷</p>
<p>枢密大名王岩叟彦霖撰。亦魏公客。</p>
<p>△《杜祁公语录》一卷</p>
<p>不知何人作。</p>
<p>△《文潞公私记》一卷</p>
<p>记至和请建储及元丰褒赏事。</p>
<p>△《唐质肃遗事》一卷</p>
<p>无名氏。所记唐介子方事也。</p>
<p>△《韩庄敏遗事》一卷</p>
<p>秘书丞韩宗武文若撰。记其父丞相缜玉汝事。末亦杂记他事。宗武，即少年遇洋客者也，年八十二乃卒。此编亦载其诗，云熙宁间得异疾，与神物遇。</p>
<p>△《范忠宣言行录》二十卷</p>
<p>不着姓名，其家所录也。</p>
<p>△《范太史遗事》一卷</p>
<p>翰林学士范冲元长记其父事。</p>
<p>△《傅献简佳话》一卷</p>
<p>不知何人作。记傅尧俞所谈。</p>
<p>△《杜公谈录》一卷</p>
<p>雷泽杜师益等录其父务滋之言。王广渊作序。</p>
<p>△《道乡语录》一卷</p>
<p>不知作者。记邹浩志完语。</p>
<p>△《丰清敏遗事》一卷</p>
<p>给事中章贡李朴先之撰。记丰稷相之事，朱熹为之后序。</p>
<p>△《宗忠简遗事》三卷</p>
<p>不着名氏。录留守开封宗泽汝霖事。亦其家子孙所为也。</p>
<p>△《吕忠穆家传》一卷、《逢辰记》一卷、《遗事》一卷</p>
<p>记建炎丞相吕颐浩元直事。孙昭问刻之广德军。</p>
<p>△《褒德集》二卷、《易学辨惑》一卷</p>
<p>邵伯温撰。录其父诰命、谥议、行状、墓志之属。《辨惑》述传授源流，辨郑之妄。</p>
<p>△《吕氏家塾记》一卷</p>
<p>侍讲吕希哲原明撰。</p>
<p>△《桐阴旧话》十卷</p>
<p>吏部尚书颍川韩元吉无咎撰。记其家世旧事，以京师第门有桐木故云。元吉，门下侍郎维之四世孙也。</p>
<p>△《熙宁日录》四十卷</p>
<p>丞相王安石撰。本朝祸乱萌于此书，陈所谓尊私史而压宗庙者。其强愎坚辩，足以荧惑主听，钳制人言。当其垂死，欲秉畀炎火，岂非其心亦有所愧悔欤！既不克焚，流毒遗祸至今为梗，悲夫！书本有八十卷，今止有其半。</p>
<p>△《温公日记》一卷</p>
<p>司马光熙宁在朝所记。凡朝廷政事、臣僚差除及前后奏对、上所宣谕之语，以及闻见杂事皆记之。起熙宁元年正月，至三年十月出知永兴军而止。</p>
<p>△《赵康靖日记》一卷</p>
<p>参政睢阳赵?叔平所记治平乙巳、丙午间在政府事。</p>
<p>△《刘忠肃行年记》一卷</p>
<p>丞相东平刘挚莘老撰。</p>
<p>△《绍圣甲戌日录》一卷、《元符庚辰日录》一卷</p>
<p>丞相南丰曾布子宣撰。记在政府奏对施行及宫禁朝廷。</p>
<p>△《文昌杂录》六卷</p>
<p>主客郎中南京庞元英懋贤撰。官制初行，元英为郎，在省四年，记一时见闻及古今典故可观览。元英，丞相庄敏公籍之子。</p>
<p>△《闻见近录》一卷</p>
<p>宗正丞三槐王巩定国撰。</p>
<p>△《辨欺录》一卷</p>
<p>韩忠彦记其父嘉v末命事与文、富诸公辨。</p>
<p>△《回天录》一卷</p>
<p>宣教郎秦湛处度撰。记吕好问围城中事。好问除右丞，诰词有“回天之力”语，故以名录。后有好问谢其祖公着复官表及遗表。</p>
<p>△《尽忠补过录》一卷</p>
<p>修职郎穆伯刍撰。记张孝纯在伪齐时所上本朝书。</p>
<p>△《吴丞相手录》一卷</p>
<p>吴敏元忠撰。记靖康初元事。</p>
<p>△《岳飞事实》六卷、《辨诬》五卷</p>
<p>飞之孙珂撰。</p>
<p>△《丁卯实编》一卷</p>
<p>成忠郎李珙撰。诛曦之功，杨巨源为多，安丙忌而杀之。珙为作传上之于朝，以昭其功，而伸其冤。</p>
<p>△《孔子编年》五卷</p>
<p>新安胡仔元任撰。其父待制舜陟命仔采摭经传为之。</p>
<p>△《诸葛武侯传》一卷</p>
<p>侍讲张蜃。以陈寿作史私且陋，裒集他传及裴松之所注为此传，而削去管乐自许一则。朱晦翁以为不然，又为后论，以达其意。谓其体正大而学未至，使得游洙泗之门，所就不止此。</p>
<p>△《韩文公历官记》一卷</p>
<p>新安张敦颐撰。颇疏略。其最误者，序言擒吴元济、出牛元翼为一事，此大谬也。为裴度行军司马，在宪宗元和时；奉使镇州王庭凑，在穆宗长庆时。</p>
<p>△《欧公本末》四卷</p>
<p>吕祖谦编。盖因观《欧阳公集》，考其历仕岁月、同官同朝之人，略着其事迹。而集中诗文亦随时附见，非独欧公本末，而时事、时贤之本末，亦大略可观矣。故以入传记类。</p>
<p>△《皇v平蛮记》二卷</p>
<p>殿中丞冯炳撰。记侬智高事。</p>
<p>△《孙威敏征南录》一卷</p>
<p>学士睢阳滕甫元发撰。言平南之功，皆本孙沔元规，狄青之至，莫能出其右者。余靖归美于青，非实也。甫时通判潮州。</p>
<p>△《g厮传》一卷</p>
<p>不着作者。</p>
<p>△《陕西聚米图经》五卷</p>
<p>x门通事舍人雄州赵撰。父振，博州防御使，久在西边。访得五路徼外山川道里，康定二年为此书。韩魏公经略言于朝，诏取其书，召见。执政吕许公、宋莒公言用兵以来，策士之言以千数，无如者。擢泾原都监，定川之败死焉。劲特好学，恂恂类儒者，人皆惜之。</p>
<p>△《元丰平蛮录》三卷</p>
<p>金部员外郎知凤翔府家安国撰。记乞弟、韩存宝事。</p>
<p>△《元v分疆录》二卷</p>
<p>直龙图阁京兆游师雄景叔撰。元v初，议弃西边四寨，执政召师雄问之，对曰：“先帝弃之可也，主上弃之则不可。且示弱夷狄，反益边患。”争之甚力，不听，卒弃之。四寨者：葭芦、米脂、浮屠、安疆也。夏人以事出望外，萌侵侮之心，连年犯顺，皆如师雄所料。此书前三卷记当时论辨本末，后一卷行实，不知何人作也。是岁，师雄被命行边，请以便宜行事。夏人与鬼章谋寇熙河。师雄说刘舜卿出师，种谊遂破洮州，擒鬼章以献，其功伟矣。元v诸老固欲休兵息民，师雄言既不行，功复不赏，殆以专反熙、丰，失于偏滞，终成绍述之祸，亦有以也。师雄，治平二年进士。</p>
<p>△《青唐录》一卷</p>
<p>右班殿直李远撰。元符中取邈川、青唐，己而皆弃之。远，绍圣武举人，官镇洮，奉檄军前，记其经历见闻之实，灿然可观。</p>
<p>△《交趾事迹》十卷</p>
<p>知新州赵勰撰。</p>
<p>△《占城国录》一卷</p>
<p>不着名氏。</p>
<p>△《鸡林类事》三卷</p>
<p>不着名氏。</p>
<p>△《政和大理入贡录》一卷</p>
<p>右迪功郎钱塘周邦撰。其祖r为集贤修撰知桂州时，归明人黄U招来大理国入贡，诏r考究其真伪。r言伪妄不可凭，乞依熙宁故事支马价发还。U至京师，力主其事，r落职奉祠。久而觉其诈，乃改正。复职知广州。</p>
<p>△《安南表状》一卷</p>
<p>绍兴二十五年李天祚进贡，自靖康二年以后，至是始通也。</p>
<p>△《边和录》五卷</p>
<p>承议郎河东陈伯疆撰。载胡世将承公宣抚川陕事。</p>
<p>△《建炎德安守御录》三卷</p>
<p>郡丞东平刘荀子卿编次。建炎初，高密陈规元则守德安御群盗事迹功状。规，后守顺昌与刘共成却敌之功者也，以枢密直学士知庐州而卒。</p>
<p>△《淮西从军记》一卷</p>
<p>不着名氏。记绍兴十年金人败盟，淮西诸帅守御事。</p>
<p>△《顺昌破敌录》一卷</p>
<p>不着名氏。记刘信叔守御战胜本末。</p>
<p>△《滕公守台录》一卷</p>
<p>不着名氏。睢阳滕膺子勤为台州户曹，方腊之乱，仙层人吕师囊应之，攻城甚急。膺佐太守备御，卒全一城，郡人德之，至今庙食。行状事实，聚见此编。膺后至直秘阁京西漕而终。</p>
<p>△《二杨归朝录》一卷</p>
<p>杨尧弼、杨载绍兴八年所与达赉、乌珠书。时伪齐初废也。末有探报金事数十条。</p>
<p>△《逆臣刘豫传》一卷</p>
<p>杨尧弼等撰。二杨事迹当考。前录题衔称宣义郎、迪功郎，并为大总管府官属。此传尧弼为右从事郎，载为右迪功郎。</p>
<p>△《许右丞行状》一卷</p>
<p>吏部员外郎许忻撰。许公翰字崧老，襄邑人，为尚书右丞。忻其弟也。</p>
<p>△《李忠定行状》一卷</p>
<p>通判洪州李纶撰。其兄丞相纲伯纪事状。叶适正则所作谥议附于后。</p>
<p>△《翟忠惠家传》一卷</p>
<p>翟耆年伯寿述其父汝文公巽事实。忠惠者，私谥也。耆年实邢恕外孙。</p>
<p>△《艾轩家传》一卷</p>
<p>莆田林成季述其季父工部侍郎光朝谦之事实。</p>
<p>△《夹T家传》一卷、所着书目附</p>
<p>莆田郑翁归述其父樵渔仲事迹。樵死时，翁归年八岁，安贫不竞，顷佐莆郡时犹识之。</p>
<p>△《叶丞相行状》一卷</p>
<p>阁学庐陵杨万里廷秀撰。丞相莆田叶J子昂乾道丁亥冬雷罢相，至建宁而薨。</p>
<p>△《谢修撰行状墓志》一卷</p>
<p>昭武谢师稷务本奉使闽部，有惠爱，没而民祠之。《行状》，里人黄适景声撰，《墓志》，永嘉陈谦益之撰。其庙曰昭应。</p>
<p>△《朱侍讲行状》一卷</p>
<p>奉议郎三山黄干直卿撰。其高第弟子且子僖病</p>
<p>△《紫阳年谱》三卷</p>
<p>朱侍讲门人通判辰州昭武李方子公晦撰。</p>
<p>△《笃行事实》一卷</p>
<p>丞相赵汝愚子直编其父善应彦远事状，而罗愿、朱熹所撰行状、墓铭及诸贤哀词，题跋之属，萃为一编。“笃行”者，陈福公题其墓云尔。吕太史跋语有云：“处者易持，出者难工。”朱侍讲取其意以为铭，所以勉其子之意深矣。</p>
<p>△《赵丞相行实》一卷、《附录》二卷</p>
<p>知静江府赵崇宪履常编集。忠定长子也。其一时诸贤祭文、挽歌与嘉定更化之后昭雪诬枉、改正史牒本末，皆见《附录》。</p>
<p>△《赵忠定行状》一卷、《谥议》一卷</p>
<p>知光州鄱阳柴中行与之撰。其《谥议》刘允济全之、杨方子直所为也。</p>
<p>△《倪文节言行录》三卷、《遗奏志状碑铭谥议》一卷</p>
<p>户部郎中倪祖常子武辑其父尚书遗事。《行状》，锡山蒋重珍良贵撰；《碑铭》，临邛魏了翁华甫撰。</p>
<p>△《赵华文行状》一卷</p>
<p>文林郎赵山李燔敬子撰。忠定之子，吏部崇宪履常也。</p>
<p>△《八朝名臣言行录》二十四卷</p>
<p>侍讲朱熹撰。以近代文集及传记所载本朝名臣言行，掇取其要，辑为此录。前五朝五十五人，后三朝四十二人。</p>
<p>△《中兴忠义录》三卷</p>
<p>龚颐正撰。自建炎至绍兴辛巳，上自李若水、刘k贵臣、名士，下及一妇人、卒伍之微，皆录之。</p>
<p>△《孝史》五十卷</p>
<p>太学博士新喻谢谔昌国撰集。曰君纪五、后德一、宗表五、臣传三十五、文类二、夷附一。谔后至御史中丞，淳熙名臣，乐易君子也。</p>
<p>△《孝行录》三卷</p>
<p>京兆胡讷撰。始得此书，不知讷何人也。所记多国初人，已而知其为安定先生翼之之父，仕为宁海节度推官。</p>
<p>△《古今孝悌录》二十四卷</p>
<p>庐陵王绍唐卿撰。</p>
<p>△《廉吏传》十卷</p>
<p>成都费枢伯枢撰。自春秋至唐，凡百十有四人。宣和乙巳为序。</p>
<p>△《南阳先民传》二十卷</p>
<p>题南阳王襄元v癸酉岁序。所记邓州人物自百里奚、直不疑而下至唐范传正、韩，凡一百六十人。</p>
<p>△《典刑录》十二卷</p>
<p>苕溪吴宏编。凡五十二门，大略于《言行录》中钞出。</p>
<p>△《近世厚德录》四卷</p>
<p>题百炼真隐李元纲国纪编。沈F道原为作序。</p>
<p>△《救荒活民书》三卷</p>
<p>从政郎鄱阳董１嘟。＃绍熙五年进士，尝知瑞安县。</p>
<p>△《仁和活民书》二卷</p>
<p>秀州司户会稽丁锐集。</p>
<p>△《折狱龟鉴》三卷</p>
<p>承直郎开封郑克武子撰。初，五代宰相和凝有《疑狱集》，其子水部郎和餍为三卷，六十七条。克因和氏之书分为二十门推广之，凡二百七十六条，三百九十五事。起郑子产，迄于本朝。</p>
<p>△《明刑尽心录》二卷</p>
<p>丁锐为鄂州司理，又集此书。</p>
<p>△《好还集》一卷</p>
<p>秀水娄伯高元龙编报应之事，为十门。</p>
<p>△《先贤施仁济世录》一卷</p>
<p>奉化丞山阴诸葛兴编。凡十门，皆本朝诸贤事实也。</p>
<p>△《莆阳人物志》三卷</p>
<p>知兴化军永嘉林文伯撰。以图志不叙人物，故特为是编。莆壤地褊小，而人物特盛。</p>
<p>△《卧游录》一卷</p>
<p>吕祖谦撰。晚岁病废卧家，取史传所载古今人境胜处录之，而以宗少文卧游之语，诸卷首。</p>
<p>△《上庠录》十卷</p>
<p>光州助教吕荣义撰。杂记京师太学故事。</p>
<p>△《上庠后录》十二卷</p>
<p>三山周士贵撰。记中兴太学事，颇疏略。</p>
<p>△《昭明太子事实》二卷</p>
<p>知池州赵彦博富文编。昭明庙食于池，颇着灵响。元v始赐额曰“文孝”。</p>
<p>△《祠山家世编年》一卷</p>
<p>詹仁泽、曾樵编辑广德横山神张王事迹。</p>
<p>△《海神灵应录》一卷</p>
<p>永嘉贡士陆维则撰。太守韩彦直子温为之序。初，元v中太守直龙图阁范峋梦海神曰：“吾唐李德裕也。”郡城东北隅，海仙坛之上有庙，初不知其为何代人。峋明日往谒，其像即梦中所见。自是多响应。然封爵训词惟曰“海神”而已。</p>
<p>△《鄂国金陀粹编》二十八卷、《续编》三十卷</p>
<p>岳珂撰。</p>
 </div>
<ul class="pagelist">
  <span class="todown1"><a href='215883_2.html' class='pagedaohang'>【上一篇】<i>:法令类</i></a></span><span class="tomenu"><a href="zhizhaishulujieti_2.html" title="直斋书录解题" class="returnIndex">【回目录】</a>
</span><span class="toup1"><a href='215881_2.html' class='pagedaohang'>【下一篇】<i>：时令类</i></a></span>
</ul>
<div class="content01">
  <script src="../../js/bottom.js" type="text/javascript"></script>
</div>
<div class="kind">
  <h2>推荐阅读</h2>
</div>
<div class="index_list">

<a href="../sidawenxuemingzhu/sidawenxuemingzhu_2.html" target="_blank">四大文学名著<i>></i></a>

<a href="../tangshi/tangshi_2.html" target="_blank">唐诗<i>></i></a>

<a href="../songci/songci_2.html" target="_blank">宋词<i>></i></a>

<a href="../zhuzibaijia/zhuzibaijia_2.html" target="_blank">诸子百家<i>></i></a>

<a href="../shishu/shishu_2.html" target="_blank">史书<i>></i></a>

<a href="../gudaiyishu/gudaiyishu_2.html" target="_blank">古代医书<i>></i></a>

<a href="../fujingdaquan/fujingdaquan_2.html" target="_blank">佛经大全<i>></i></a>

<a href="../mengxue/mengxue_2.html" target="_blank">蒙学<i>></i></a>

<a href="../yijingshuji/yijingshuji_2.html" target="_blank">易经书籍<i>></i></a>

<a href="../gudaibingshu/gudaibingshu_2.html" target="_blank">古代兵书<i>></i></a>

</div>
<div class="content01">
  <script src="../../js/image3.js" type="text/javascript"></script>
</div>
<div class="kind">
  <h2>阅读分类导航</h2>
</div>
<div class="bot"> <a href="../sidawenxuemingzhu/sidawenxuemingzhu_2.html" targent="_blank">四大文学名著</a><a href="../tangshi/tangshi_2.html" targent="_blank">唐诗</a><a href="../songci/songci_2.html" targent="_blank">宋词</a><a href="../zhuzibaijia/zhuzibaijia_2.html" targent="_blank">诸子百家</a><a href="../shishu/shishu_2.html" targent="_blank">史书</a><a href="../gudaiyishu/gudaiyishu_2.html" targent="_blank">古代医书</a><a href="../fujingdaquan/fujingdaquan_2.html" targent="_blank">佛经大全</a><a href="../mengxue/mengxue_2.html" targent="_blank">蒙学</a><a href="../yijingshuji/yijingshuji_2.html" targent="_blank">易经书籍</a><a href="../gudaibingshu/gudaibingshu_2.html" targent="_blank">古代兵书</a> </div>

<div id="message"><div id="notice" style="color:red">亲爱的网友，祝您阅读快乐！<p style="text-align:center"><input type="button" onclick="location.href='http://m.sbkk8.com/gudai/zhizhaishulujieti/215882.html'" class="btn" value="点击继续访问"><br></p></div></div><script type="text/javascript">$("#message").hide();</script>

<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="../../book_sbkk8_default.html">电脑版</a></p>
    <p>天涯知识库</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.baidu.com/hm.js?441a619c850df81cb1481f048dd5e631";var s = document.getElementsByTagName("script")[0]; s.parentNode.insertBefore(hm, s);})();</script></span>

<script>
$(function(){
  $("#myindex_1").live("click",function(){
	  $("iframe:last").prev().remove();
	  $("iframe:last").before('<div style="background:rgba(0,0,0,0.1);position:absolute;top:0px;right:0px;width:20px;text-align:center;color:#ffffff;font-size:12px;line-height:20px;font-family:Arial;height:20px;z-index:2147483647;">X</div>')
	  
  });		
  $("body").append("<a id='myindex_1' href='215882_2.html#'></a>");;
  $("#myindex_1").click();
}) 	
</script>
</body>
</html>