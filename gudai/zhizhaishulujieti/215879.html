<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>直斋书录解题_目录类</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/zhizhaishulujieti/215879.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../templets/default/css/p.css" />
<link rel="stylesheet" type="text/css" href="../../templets/default/css/book.css" />
<script src="../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/zhizhaishulujieti/215879.html");
</script>
</head>
<body>
<div id="topbar">
  <div id="logo"><a href="../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../book_sbkk8_default.html">首页</a></li>
     
      <li><a href='../gudai.html'>古典文学</a></li>
      <li><a href='../../gushihui/gushihui.html'>故事会</a></li>
      <li><a href='../../meirongyangsheng/meirongyangsheng.html'>美容养生</a></li>
      <li><a href='../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="215879.html#" class="bds_more" data-cmd="more">分享到：</a><a href="215879.html#" class="bds_weixin" data-cmd="weixin" title="分享到微信">微信</a><a href="215879.html#" class="bds_qzone" data-cmd="qzone" title="分享到QQ空间">QQ空间</a><a href="215879.html#" class="bds_tsina" data-cmd="tsina" title="分享到新浪微博">新浪微博</a><a href="215879.html#" class="bds_tqq" data-cmd="tqq" title="分享到腾讯微博">腾讯微博</a><a href="215879.html#" class="bds_tqf" data-cmd="tqf" title="分享到腾讯朋友">腾讯朋友</a><a href="215879.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../book_sbkk8_default.html'>主页</a> > <a href='../gudai.html'>古代文学</a> > <a href='zhizhaishulujieti.html'>直斋书录解题</a> > </div>
<div class="ad960"><script src="../../js/ad960sougou.js" type="text/javascript"></script></div>
<div id="maincontent">
  <h1 class="articleH1">目录类</h1>
  <div id="content"><span id="ad328_r">
    <script src="../../js/article.js" type="text/javascript"></script>
    </span><p>○目录类</p>
<p>△《唐艺文志》四卷</p>
<p>《新唐书》中录出别行。监中有印本。</p>
<p>△《崇文总目》一卷</p>
<p>景v初，学士王尧臣同聂冠卿、郭缜、吕公绰、王洙、欧阳修等撰定，凡六十六卷。诸儒皆有论议，欧公《文集》颇见数条，今此惟六十六卷之目耳。题云绍兴改定。</p>
<p>△《秘书省四库阙书目》一卷</p>
<p>亦绍兴改定。其阙者，注“阙”字于逐书之下。</p>
<p>△《邯郸书目》十卷</p>
<p>学士河南李淑献臣撰，号《图书十志》。皇v己丑自作序以示子孙曰朋、圭、刍者，其子寿朋、复圭、德刍也。</p>
<p>△《京兆金石录》六卷</p>
<p>北平田概纂。元丰五年王钦臣为序，自为后序。皆记京兆府县古碑所在，览之使人慨然。</p>
<p>△《集古录跋尾》十卷</p>
<p>欧阳修撰。编述之意，序文详之，世所共知，不复着。</p>
<p>△《集古目录》二十卷</p>
<p>公子礼部郎官叔弼撰。公既为跋尾二百九十六篇，命撮其大要，别为目录，之序云尔。今考集中凡三百五十余跋。</p>
<p>△《太宗御制御书目》一卷</p>
<p>玉宸殿所藏，兼有真宗御制序十四篇。又本稍多，而无序文。</p>
<p>△《真宗御制碑颂石本目录》一卷</p>
<p>凡九十名件。乾兴所刊板。</p>
<p>△《龙图阁瑞物宝目》、《六阁书籍图画目》共一卷</p>
<p>已上平江虎邱寺御书阁有原颁降印本，传写得之。</p>
<p>△《群书备检》三卷</p>
<p>不知名氏。皆经、史、子、集目录。</p>
<p>△《广川藏书志》二十六卷</p>
<p>徽猷阁待制董彦远撰。以其家藏书考其本末，而为之论说，及于诸子而止。盖其本意专为经设也。</p>
<p>△《广川书跋》十卷、《画跋》五卷</p>
<p>董撰。</p>
<p>△《宝墨待访录》二卷</p>
<p>礼部员外郎米芾元章撰。记承平时故家所藏晋唐遗迹。</p>
<p>△《金石录》三十卷</p>
<p>东武赵明诚德甫撰其所藏二千卷。盖仿欧阳《集古》，而数则倍之。本朝诸家蓄古器物款式，其考订详洽，如刘原父、吕与叔、黄长睿多矣，大抵好附会古人名字，如“丁”字，即以为祖丁；“举”字，即以为伍举；“方鼎”，即以为子产；“仲吉F”，即以为之类。邃古以来，人之生世伙矣，而仅见于简册者几何？器物之用于人亦伙矣，而仅存于今世者几何？乃以其姓字、名物之偶同而实焉，余尝窃笑之。惟其附会之过，并与其详洽者，皆不足取信矣。惟此书跋尾独不然，好古之通人也。明诚，宰相挺之之子。其妻易安居士李氏为作后序，颇可观。</p>
<p>△《考古图》十卷</p>
<p>汲郡吕大临与叔撰。其书作于元v七年，所纪目御府之外，凡三十六家所藏古器物，皆图而录之。</p>
<p>△《博古图说》十一卷</p>
<p>秘书郎邵武黄伯思长睿撰。有序。凡诸器五十九品，其数五百二十七；印章十七品，其数二百四十五。案李丞相伯纪为长睿志墓，言所着《古器说》四百二十六篇，悉载《博古图》。今以《图说》考之，固多出于伯思，亦有不尽然者。又其名物亦颇不同，钱、鉴二品至多，此所载二钱、二鉴而已。《博古》不载印章，而此印章最伙。盖长睿没于政和八年，其后修《博古图》颇采用之，而亦有所删改云尔。其书大抵好傅古人名字，说已见前。</p>
<p>△《宣和博古图》三十卷</p>
<p>宣和殿所藏古器物，图其形制而记其名物，录其款识。品有总说，以举其凡。而物物考订，则其目详焉。然亦不无牵合也。</p>
<p>△《群书会记》二十六卷</p>
<p>郑樵撰。大略记世间所有之书，非必其家皆有之也。</p>
<p>△《夹T书目》一卷、《图书志》一卷</p>
<p>郑樵记其平生所自着之书。《志》者，盖述其着作之意也。</p>
<p>△《秦氏书目》一卷</p>
<p>濡须秦氏，元v二年，有为金部员外郎者，闻于朝，请以宅舍及文籍不许子孙分割。</p>
<p>△《藏六堂书目》一卷</p>
<p>莆田李氏云唐江王之后，有家藏诰命。其藏书自承平时。今浸以散逸矣。</p>
<p>△《吴氏书目》一卷</p>
<p>奉议郎漳浦吴与可权家藏。闽中不经兵火，故家文籍多完具，然地湿苦蠹损。</p>
<p>△《晁氏读书志》二十卷</p>
<p>昭德晁公武子止撰。其序言得南阳公书五十箧，合其家旧藏得二万四千五百卷。其守荣州，日夕雠校，每终篇辄论其大指。时绍兴二十一年也。其所发明有足观者。南阳公未知何人，或云井度宪孟也。</p>
<p>△《遂初堂书目》一卷</p>
<p>锡山尤氏尚书袤延之，淳熙名臣，藏书至多，法书尤富。尝烬于火，今其存亡几矣。</p>
<p>△《中兴馆阁书目》三十卷</p>
<p>秘书监临海陈Y叔进等撰。淳熙五年上之。中兴以来庶事草创，网罗遗逸，中秘所藏，视前世独无歉焉，殆且过之。大凡着录四万四千四百八十六卷。盖亦盛矣。其间考究疏谬，亦不免焉。</p>
<p>△《馆阁续书目》三十卷</p>
<p>秘书丞吴郡张攀从龙等撰。嘉定十三年上。以淳熙后所得书，纂续前录，草率尤甚。凡一万四千九百四十三卷。</p>
<p>△《隶释》一十七卷、《隶续》二十一卷</p>
<p>丞相鄱阳洪适景伯撰。凡汉刻之存于世者，以今文写之，而为之释。又为之世代谱及物象图碑，形式悉具之。魏初近古者亦附焉。年来北方旧刻不可复得，览此犹可慨想。</p>
<p>△《法宝标目》十卷</p>
<p>户部尚书三槐王右敏仲撰。以释藏诸函随其次第为之目录，而释其因缘。凡佛会之先后，华译之异同，皆具着之。右，旦之曾孙，入元v党籍。</p>
<p>△《郑氏书目》七卷</p>
<p>莆田郑寅子敬以所藏书为七录，曰经，曰史，曰子，曰艺，曰方技，曰文，曰类。寅，知枢密院侨之子，博文强记，多识典故。端平初召为都司，执法守正，出为漳州以没。</p>
<p>△《集古系时录》十卷、《系地录》十一卷</p>
<p>郑樵撰。大抵因《集古》之旧，详考其时与地而系之，二书相为表里。</p>
<p>△《宝刻丛编》二十卷</p>
<p>临安书肆陈思者，以诸家集古书录，用《九域志》京、府、州、县系其名物，而昔人辨证审定之语，具着其下，其不详所在，附末卷。</p>
<p>△《释书品次录》一卷</p>
<p>题唐僧从梵集。末有黎阳张跋，称大定丁未。盖北方板本也。</p>
</div>
  <div class="adBottom">
    <script src="../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='215880.html' class='pagedaohang'>【上一篇】<i>:地理类</i></a></span><span class="tomenu"><a href="zhizhaishulujieti.html" title="直斋书录解题" class="returnIndex">【回目录】</a>
</span><span class="toup1"><a href='215878.html' class='pagedaohang'>【下一篇】<i>：谱牒类</i></a></span></div>
  <div class="adBottom">
    <script src="../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../js/foot.js" type="text/javascript"></script>

</body>
</html>
