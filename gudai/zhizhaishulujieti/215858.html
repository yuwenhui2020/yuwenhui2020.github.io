<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>直斋书录解题_类书类</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/zhizhaishulujieti/215858.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../templets/default/css/p.css" />
<link rel="stylesheet" type="text/css" href="../../templets/default/css/book.css" />
<script src="../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/zhizhaishulujieti/215858.html");
</script>
</head>
<body>
<div id="topbar">
  <div id="logo"><a href="../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../book_sbkk8_default.html">首页</a></li>
     
      <li><a href='../gudai.html'>古典文学</a></li>
      <li><a href='../../gushihui/gushihui.html'>故事会</a></li>
      <li><a href='../../meirongyangsheng/meirongyangsheng.html'>美容养生</a></li>
      <li><a href='../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="215858.html#" class="bds_more" data-cmd="more">分享到：</a><a href="215858.html#" class="bds_weixin" data-cmd="weixin" title="分享到微信">微信</a><a href="215858.html#" class="bds_qzone" data-cmd="qzone" title="分享到QQ空间">QQ空间</a><a href="215858.html#" class="bds_tsina" data-cmd="tsina" title="分享到新浪微博">新浪微博</a><a href="215858.html#" class="bds_tqq" data-cmd="tqq" title="分享到腾讯微博">腾讯微博</a><a href="215858.html#" class="bds_tqf" data-cmd="tqf" title="分享到腾讯朋友">腾讯朋友</a><a href="215858.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../book_sbkk8_default.html'>主页</a> > <a href='../gudai.html'>古代文学</a> > <a href='zhizhaishulujieti.html'>直斋书录解题</a> > </div>
<div class="ad960"><script src="../../js/ad960sougou.js" type="text/javascript"></script></div>
<div id="maincontent">
  <h1 class="articleH1">类书类</h1>
  <div id="content"><span id="ad328_r">
    <script src="../../js/article.js" type="text/javascript"></script>
    </span><p>○类书类</p>
<p>△《语丽》十卷</p>
<p>梁湘东王功曹参军朱澹远撰。采摭书语之丽者，为四十门。</p>
<p>△《修文殿御览》三百六十卷</p>
<p>北齐尚书左仆射范阳祖E孝徵等撰。案《唐志》类书，在前者有《皇览》、《类苑》、《华林遍略》等六家，今皆不存。则此书当为古今类书之首。E之行事，奸贪凶险，盗贼小人之尤无良者，言之则@口舌。而其所编集，乃独至今传于世。然E尝以他人所卖《遍略》质钱受杖。又尝盗官《遍略》一部，坐狱论罪。今书毋乃亦盗《遍略》之旧，以为己功耶？《遍略》者，梁徐僧权所为也。又案《隋志》作《圣寿堂御览》，卷数同。圣寿者，实齐后主所居。</p>
<p>△《北堂书钞》一百六十卷</p>
<p>唐秘书监余姚虞世南伯施撰。其书成于隋世。</p>
<p>△《艺文类聚》一百卷</p>
<p>唐弘文馆学士长沙欧阳询信本撰。</p>
<p>△《初学记》三十卷</p>
<p>唐集贤院学士长城徐坚元固撰。</p>
<p>△《六帖》三十卷</p>
<p>唐太子少傅太原白居易撰。《唐志》作《白氏经史事类》，一名《六帖》。《醉吟先生墓志》云：又着《事类集要》三十部，时人目为《白氏六帖》。</p>
<p>△《金钥》二卷</p>
<p>唐太学博士河内李商隐义山撰。分四部，曰《帝室》、《职官》、《岁时》、《州府》。大略为笺启应用之备。</p>
<p>△《玉屑》十五卷</p>
<p>无名氏。</p>
<p>△《蒙求》三卷</p>
<p>唐李翰撰。本无义例，信手肆意杂袭成章，取其韵语易于训诵而已。遂至举世诵之，以为小学发蒙之首，事有甚不可晓者。余家诸子在褓，未尝令诵此也。△《戚苑纂要》十卷唐刘扬名撰。皆集内外宗族姻亲故事。</p>
<p>△《戚苑英华》十卷</p>
<p>唐仙居令袁悦撰。唐志云重修，盖因扬名之旧而广之。</p>
<p>△《太平御览》一千卷</p>
<p>翰林学士李P、扈蒙等撰。以前代《修文御览》、《艺文类聚》、《文思博要》及诸书参详条次修纂。本号《太平总类》，太平兴国二年受诏，八年书成，改名《御览》。或言，国初古书多未亡，以《御览》所引用书名故也，其实不然，特因前诸家类书之旧尔。以《三朝国史》考之，馆阁及禁中书总三万六千余卷，而《御览》所引书多不着录，盖可见矣。</p>
<p>△《鹿门家钞诗咏》五十卷</p>
<p>鸿胪少卿襄阳皮文璨撰。以群书分类事为诗而注释之。其祖旧休，有书名《鹿门家钞》，故今述其名。</p>
<p>△《册府元龟》一千卷</p>
<p>景德二年命资政殿学士王钦若、知制诰杨忆修历代君臣事迹，八年而成。总五十部，部有总序，一千一百四门，门有小序。赐名制序。所采正经史之外，惟取《战国策》、《国语》、《韩诗外传》、《吕氏春秋》、《管》、《晏》、《韩子》、《孟子》、《淮南子》及《修文殿御览》。每门具进，上亲览，摘其舛误，多出手书，或诏对，揩示商略。</p>
<p>△《天和殿御览》四十卷</p>
<p>侍读学士临川晏殊等天圣中受诏，取《册府元龟》，掇其要者，分类为二百十五门。</p>
<p>△《类要》七十六卷</p>
<p>晏殊撰。曾巩为序。</p>
<p>△《事类赋》三十卷</p>
<p>校理丹阳吴淑正仪撰进并注。</p>
<p>△《韵类题选》一百卷</p>
<p>朝奉大夫知处州鄞袁毂容直撰。以韵类事纂集，颇精要。世所行《书林韵会》，盖依而附益之者也。毂，嘉v六年进士。东坡守杭时为y，“风月平分”之词，为毂作也。其后累世登科。e斋燮，其四世孙也。</p>
<p>△《本朝蒙求》三卷</p>
<p>端明殿学士成都范镇景仁撰。</p>
<p>△《十七史蒙求》一卷</p>
<p>题王先生。不着名氏。或云王令也。</p>
<p>△《书叙指南》二十卷</p>
<p>任广撰。崇宁中人。皆经传四字语，备尺牍应用者也。</p>
<p>△《实宾录》三十卷、《后集》三十卷</p>
<p>高邮马永易明叟撰，蜀人句龙材校正，文彪增广。其三十卷者，本书也。义取“名者实之宾”为名。</p>
<p>△《史韵》四十九卷</p>
<p>嘉禾钱讽正初撰。附韵类事，颇便检阅。</p>
<p>△《后六帖》三十卷</p>
<p>知抚州孔传世文撰。以续白氏之后也。传袭封衍圣公。</p>
<p>△《海录碎事》三十三卷</p>
<p>知泉州建安叶廷撰。</p>
<p>△《皇朝事实类苑》二十六卷</p>
<p>知吉州江少虞撰。绍兴中人。其书亦可入小说类。</p>
<p>△《两汉蒙求》十卷</p>
<p>枢密吴兴刘珏希范撰。绍圣中所序。</p>
<p>△《补注蒙求》八卷</p>
<p>徐子光撰。以李翰《蒙求》句为之注。本句之外，兼及其人他事。</p>
<p>△《群书类句》十四卷</p>
<p>三山叶凤撰。以《群书新语》增广。自五字以至九字，为七百五十一门，各以平仄声为偶对。</p>
<p>△《书林韵会》一百卷</p>
<p>无名氏。蜀书坊所刻，规模《韵类题选》而加详焉。</p>
<p>△《幼学须知》五卷</p>
<p>余姚孙应符仲潜撰次。此书本书坊所为，以教小学。应符从而增广之。</p>
<p>△《两汉博闻》二十卷</p>
<p>无名氏。或云杨侃。</p>
<p>△《班左诲蒙》三卷</p>
<p>程俱致道撰。</p>
<p>△《左氏摘奇》十三卷</p>
<p>给事中吴郡胡元质长文撰。</p>
<p>△《诸史提要》十五卷</p>
<p>参政吴越钱端礼处和撰。泛然钞录，无义类。</p>
<p>△《汉隽》十卷</p>
<p>括苍林越撰。以《西汉书》，分类为十五篇。皆句字之古雅者。“隽”者，取隽永之义也。</p>
<p>△《文选双字类要》三卷</p>
<p>苏易简撰。摘取双字，以类编集。</p>
<p>△《选腴》五卷</p>
<p>天台王若撰。以五声韵编集《文选》中字。淳熙元年序。</p>
<p>△《晋史属辞》三卷</p>
<p>永嘉戴迅简之撰。用《蒙求》体，以类晋事。元v癸酉岁也。</p>
<p>△《观史类编》六卷</p>
<p>吕祖谦撰。初辑此篇为六门，曰“择善”、曰“儆戒”、曰“阃范”、曰“治体”、曰“论议”、曰“处事”。而“阃范”最先成，既别行，今惟五门，而“论议”分上、下卷。</p>
<p>△《帝王经世图谱》十卷</p>
<p>着作佐郎金华唐仲友与正撰。凡天文、地理、礼乐、刑政、阴阳、度数、兵农、王霸，本之经典，兼采传注，类聚群分。凡百二十二篇。</p>
<p>△《经子法语》二十四卷</p>
<p>△《左传法语》六卷</p>
<p>△《史记法语》十八卷</p>
<p>△《西汉法语》二十卷</p>
<p>△《后汉精语》十六卷</p>
<p>△《三国精语》六卷</p>
<p>△《晋书精语》五卷</p>
<p>△《南史精语》十卷</p>
<p>洪迈撰。自《博闻》、《诲蒙》、《汉隽》、《摘奇》、《提要》及此《法语》诸书，皆所以备遗忘。而洪氏多取句法，《汉隽》类例有伦，余皆随笔信意钞录者也。</p>
<p>△《迁史删改古书异辞》十二卷</p>
<p>倪思撰。以迁《史》多易经语，更简严为平易体，当然也。然易辞而失其义，书事而与经异者多，不可以无考，故为是编。经之外与他书异者，亦并载焉。</p>
<p>△《马班异辞》三十五卷</p>
<p>倪思撰。以班史仍《史记》之旧而多删改，大抵务趋简严，然或删而遗其事实，或改而失其本意。因其异，则可以知其笔力之优劣，而又知作史述史之法矣。</p>
<p>△《杜诗六帖》十八卷</p>
<p>建安陈应行季陵撰。用《白氏》门类，编类杜诗语。</p>
<p>△《锦绣万花谷》四十卷、《续》四十卷</p>
<p>序称淳熙十五年作，而不着名氏。门类无伦理，序文亦拙。</p>
<p>△《赵氏家塾蒙求》二十五卷、《宗室蒙求》三卷</p>
<p>赵彦h撰。 </p>
</div>
  <div class="adBottom">
    <script src="../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='215859.html' class='pagedaohang'>【上一篇】<i>:楚辞类</i></a></span><span class="tomenu"><a href="zhizhaishulujieti.html" title="直斋书录解题" class="returnIndex">【回目录】</a>
</span><span class="toup1"><a href='215857.html' class='pagedaohang'>【下一篇】<i>：杂艺类</i></a></span></div>
  <div class="adBottom">
    <script src="../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../js/foot.js" type="text/javascript"></script>

</body>
</html>
