<?xml version="1.0" encoding="gb2312"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=gb2312" />
<title>晏子春秋_06卷 内篇杂(下)</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<script src="/js/dm.js" type="text/javascript"></script>
<link href="/css/wap2011.css" rel="stylesheet" type="text/css" />
<script src="http://apps.bdimg.com/libs/jquery/2.1.4/jquery.min.js"></script>
</head>
<body class="body">
<div class="mtop"> <a href="/" class="mindex"><img src="/images/mindex.png" alt="回主页" /></a>
  <div class="mTitle"><a href="/" class="htitle1">天涯知识库</a> ・ <a href="/gudai/zhuzibaijia/yanzichunqiu/">晏子春秋</a></i></div>
  <span class="mmenu" id="mmenu"><img src="/images/mmenu.png" alt="目录" /></span> </div>
<div class="mnav" id="mnav"> <a href="/" targent="_blank">首页</a> <a href="/xiandai/" targent="_blank">现代小说</a> <a href="/jiankangbaojian/" targent="_blank">健康保健</a> <a href="/jiankangyinshi/" targent="_blank">健康饮食</a> <a href="/gudai/" targent="_blank">古代文学</a> <a href="/gushihui/" targent="_blank">故事会</a> <a href="/waiguo/" targent="_blank">外国文学</a> <a href="/shenghuochangshi/" targent="_blank">生活常识</a> <a href="/meirongyangsheng/" targent="_blank">美容知识</a> <a href="/zuowen/" targent="_blank">作文</a> <a href="/lishigushi/" targent="_blank">历史故事</a> <a href="/wangluoxiaoshuo/" targent="_blank">网络小说</a> <a href="/juqingjianjie/" targent="_blank">剧情简介</a> <a href="/wangmingdaquan/" targent="_blank">网名大全</a> <a href="/shuoshuo/" targent="_blank">说说大全</a> <a href="/caipudaquan/" targent="_blank">菜谱大全</a>  </div>
<div class="search searchtop">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01 content02">
  <script src="/js/pic.js" type="text/javascript"></script>
</div>
<div class="daohang"><strong>位置:</strong><a href='http://3g.sbkk8.com/'>主页</a> > <a href='/gudai/'>古代文学</a> > <a href='/gudai/zhuzibaijia/'>诸子百家</a> > <a href='/gudai/zhuzibaijia/yanzichunqiu/'>晏子春秋</a> > </div>
<div class="kind">
  <h1 class="h11">06卷 内篇杂(下)</h1>
</div>
<div class="articleContent"> <p>灵公禁妇人为丈夫饰不止晏子请先内勿服第一</p>
<p>灵公好妇人而丈夫饰者，国人尽服之，公使吏禁之，曰：&ldquo;女子而男子饰者，裂其衣，断其带。&rdquo;裂衣断带相望，而不止。</p>
<p>晏子见，公问曰：&ldquo;寡人使吏禁女子而男子饰，裂断其衣带，相望而不止者何也？&rdquo;</p>
<p>晏子对曰：&ldquo;君使服之于内，而禁之于外，犹悬牛首于门，而卖马肉于内也。公何以不使内勿服，则外莫敢为也。&rdquo;</p>
<p>公曰：&ldquo;善。 &rdquo;</p>
<p>使内勿服，逾月，而国莫之服。</p>
<p>齐人好毂击晏子绐以不祥而禁之第二</p>
<p>齐人甚好毂击，相犯以为乐。禁之不止。</p>
<p>晏子患之，为新车良马，出与人相犯也，曰：&ldquo; 毂击者不祥，臣其祭祀不顺，居处不敬乎？&rdquo;</p>
<p>下车而弃去之，然后国人乃不为。</p>
<p>故曰：&ldquo; 禁之以制，而身不先行，民不能止。故化其心，莫若教也。&rdquo;</p>
<p>景公瞢五丈夫称无辜晏子知其冤第三</p>
<p>景公畋于梧丘，夜犹早，公姑坐睡，而瞢有五丈夫北面韦庐，称无罪焉。公觉，召晏子而告其所瞢。</p>
<p>公曰：&ldquo;我其尝杀不辜，诛无罪邪？&rdquo;</p>
<p>晏子对曰：&ldquo;昔者先君灵公畋，五丈夫罟而骇兽，故杀之，断其头而葬之。命曰&lsquo;五丈夫之丘&rsquo;，此其地邪？&rdquo;</p>
<p>公令人掘而求之，则五头同<u>一</u>穴<u>一</u>而存焉。</p>
<p>公曰： &ldquo;嘻！&rdquo;令吏葬之。</p>
<p>国人不知其瞢也，曰：&ldquo;君悯白骨，而况于生者乎，不遗余力矣，不释余知矣。&rdquo;</p>
<p>故曰：君子之为善易矣。</p>
<p>柏常骞禳枭死将为景公请寿晏子识其妄第四</p>
<p>景公为路寝之台，成，而不踊焉。</p>
<p>柏常骞曰：&ldquo;君为台甚急，台成，君何为而不踊焉？&rdquo;</p>
<p>公曰：&ldquo;然！有枭昔者鸣，声无不为也，吾恶之甚，是以不踊焉。&rdquo;</p>
<p>柏常骞曰：&ldquo;臣请禳而去。&rdquo;</p>
<p>公曰：&ldquo;何具？&rdquo;</p>
<p>对曰：&ldquo;筑新室，为置白茅。 &rdquo;</p>
<p>公使为室，成，置白茅焉。柏常骞夜用事。</p>
<p>明日，问公曰：&ldquo;今昔闻^声乎？&rdquo;</p>
<p>公曰：&ldquo;一鸣而不复闻。&rdquo;</p>
<p>使人往视之，^当陛，布翌，伏地而死。</p>
<p>公曰：&ldquo;子之道若此其明，亦能益寡人之寿乎？ &rdquo;</p>
<p>对曰：&ldquo;能。&rdquo;</p>
<p>公曰：&ldquo;能益几何？&rdquo;</p>
<p>对曰：&ldquo;天子九，诸侯七，大夫五。&rdquo;</p>
<p>公曰：&ldquo;子亦有征兆之见乎？ &rdquo;</p>
<p>对曰：&ldquo;得寿，地且动。&rdquo;</p>
<p>公喜，令百官趣具骞之所求。</p>
<p>柏常骞出，遭晏子于涂，拜马前，骞辞曰：&ldquo;为禳君^而杀之，君谓骞曰：&lsquo;子之道若此其明也，亦能益寡人寿乎？&rsquo;骞曰：&lsquo;能。&rsquo;今且大祭，为君请寿，故将往，以闻。&rdquo;</p>
<p>晏子曰：&ldquo;嘻！亦善能为君请寿也。虽然，吾闻之，维以政与德而顺乎神，为可以益寿，今徒祭，可以益寿乎？然则福兆有见乎？&rdquo;</p>
<p>对曰：&ldquo;得寿，地将动。&rdquo;</p>
<p>晏子曰：&ldquo;骞！昔吾见维星绝，枢星散，地其动，汝以是乎？&rdquo;</p>
<p>柏常骞俯有闲，仰而对曰： &ldquo;然。&rdquo;</p>
<p>晏子曰：&ldquo;为之无益，不为无损也。汝薄敛，毋费民，且无令君知之。&rdquo;</p>
<p>景公成柏寝而师开言室夕晏子辨其所以然第五</p>
<p>景公新成柏寝之台，使师开鼓琴，师开左抚宫，右弹商，曰：&ldquo;室夕。&rdquo;</p>
<p>公曰：&ldquo;何以知之？&rdquo;</p>
<p>师开对曰：&ldquo;东方之<u>一</u>声薄，西方之<u>一</u>声扬。&rdquo;</p>
<p>公召大匠曰：&ldquo;室何为夕？&rdquo;</p>
<p>大匠曰：&ldquo; 立室以宫矩为之。&rdquo;</p>
<p>于是召司空曰：&ldquo;立宫何为夕？&rdquo;</p>
<p>司空曰：&ldquo;立宫以城矩为之。&rdquo;</p>
<p>明日，晏子朝公，公曰：&ldquo;先君太公以营丘之封立城，曷为夕？&rdquo;</p>
<p>晏子对曰：&ldquo;古之立国者，南望南斗，北戴枢星，彼安有朝夕哉！然而以今之夕者，周之建国，国之西方，以尊周也。&rdquo;</p>
<p>公蹴然曰：&ldquo;古之臣乎！&rdquo;</p>
<p>景公病水瞢与日斗晏子教占瞢者以对第六</p>
<p>景公病水，卧十数日，夜瞢与二日斗，不胜。晏子朝，公曰：&ldquo;夕者瞢与二日斗，而寡人不胜，我其死乎？&rdquo;</p>
<p>晏子对曰：&ldquo;请召占瞢者。&rdquo;</p>
<p>出于闺，使人以车迎占瞢者。</p>
<p>至，曰：&ldquo;曷为见召？&rdquo;</p>
<p>晏子曰：&ldquo;夜者，公瞢二日与公斗，不胜。公曰：&lsquo;寡人死乎？&rsquo;故请君占瞢，是所为也。&rdquo;</p>
<p>占瞢者曰：&ldquo;请反具书。&rdquo;</p>
<p>晏子曰：&ldquo;毋反书。公所病者，也，日者，也。一不胜二，故病将已。以是对。&rdquo;</p>
<p>占瞢者入，公曰：&ldquo;寡人瞢与二日斗而不胜，寡人死乎？&rdquo;</p>
<p>占瞢者对曰：&ldquo;公之所病，也，日者，也。一不胜二，公病将已。&rdquo;</p>
<p>居三日，公病大愈，公且赐占瞢者。</p>
<p>占瞢者曰： &ldquo;此非臣之力，晏子教臣也。&rdquo;</p>
<p>公召晏子，且赐之。</p>
<p>晏子曰：&ldquo;占瞢者以占之言对，故有益也。使臣言之，则不信矣。此占瞢之力也，臣无功焉。&rdquo;</p>
<p>公两赐之，曰：&ldquo;以晏子不夺人之功，以占瞢者不蔽人之能。&rdquo;</p>
<p>景公病疡晏子抚而对之知群臣之野第七</p>
<p>景公病疽在背，高子国子请。</p>
<p>公曰： &ldquo;职当抚疡。&rdquo;</p>
<p>高子进而抚疡，公曰：&ldquo; 热乎？&rdquo;</p>
<p>曰：&ldquo;热。&rdquo;</p>
<p>&ldquo;热何如？&rdquo;</p>
<p>曰：&ldquo;如火。&rdquo;</p>
<p>&ldquo;其色何如？&rdquo;</p>
<p>曰：&ldquo;如未热李。&rdquo;</p>
<p>&ldquo;大小何如？&rdquo;</p>
<p>曰：&ldquo;如豆。&rdquo;</p>
<p>&ldquo;堕者何如？&rdquo;</p>
<p>曰：&ldquo;如屦辨。&rdquo;</p>
<p>二子者出，晏子请见。</p>
<p>公曰：&ldquo;寡人有病，不能胜衣冠以出见夫子，夫子其辱视寡人乎？ &rdquo;</p>
<p>晏子入，呼宰人具盥，御者具巾，刷手温之，发席傅荐，跪请抚疡。</p>
<p>公曰：&ldquo;其热何如？&rdquo;</p>
<p>曰：&ldquo;如日。&rdquo;</p>
<p>&ldquo;其色何如？&rdquo;</p>
<p>曰：&ldquo;如苍玉。&rdquo;</p>
<p>&ldquo;大小何如？&rdquo;</p>
<p>曰：&ldquo;如璧。&rdquo;</p>
<p>&ldquo;其堕者何如？&rdquo;</p>
<p>曰：&ldquo;如。&rdquo;</p>
<p>晏子出，公曰：&ldquo;吾不见君子，不知野人之拙也。&rdquo;</p>
<p>晏子使吴吴王命傧者称天子晏子详惑第八</p>
<p>晏子使吴，吴王谓行人曰：&ldquo;吾闻晏婴，盖北方辩于辞，习于礼者也。命摈者&lsquo;客见则称天子请见。&rsquo;&rdquo;</p>
<p>明日，晏子有事，行人曰：&ldquo;天子请见。 &rdquo;</p>
<p>晏子蹴。行人又曰：&ldquo;天子请见。&rdquo;</p>
<p>晏子蹴然。又曰：&ldquo;天子请见。&rdquo;</p>
<p>晏子蹴然者，曰：&ldquo;臣受命弊邑之君，将使于吴王之所，以不敏而迷惑，入于天子之朝，问吴王恶乎存？&rdquo;</p>
<p>然后吴王曰：&ldquo;夫差请见。&rdquo;见之以诸侯之礼。</p>
<p>晏子使楚楚为小门晏子称使狗国者入狗门第九</p>
<p>晏子使楚，以晏子短，楚人为小门于大门之侧而延晏子。</p>
<p>晏子不入，曰：&ldquo;使狗国者，从狗门入；今臣使楚，不当从此门入。&rdquo;</p>
<p>傧者更道从大门入，见楚王。</p>
<p>王曰：&ldquo; 齐无人耶？&rdquo;</p>
<p>晏子对曰：&ldquo;临淄三百闾，张袂成，挥汗成雨，比肩继踵而在，何为无人？&rdquo;</p>
<p>王曰：&ldquo;然则子何为使乎？&rdquo;</p>
<p>晏子对曰：&ldquo;齐命使，各有所主，其贤者使使贤王，不肖者使使不肖王。婴最不肖，故直使楚矣。&rdquo;</p>
<p>楚王欲辱晏子指盗者为齐人晏子对以橘第十</p>
<p>晏子将至楚，楚闻之，谓左右曰：&ldquo; 晏婴，齐之习辞者也，今方来，吾欲辱之，何以也？&rdquo;</p>
<p>左右对曰：&ldquo;为其来也，臣请缚一人，过王而行，王曰：&lsquo;何为者也？&rsquo;对曰：&lsquo;齐人也。&rsquo;王曰：&lsquo;何坐？&rsquo;曰：&lsquo;坐盗。&rsquo;&rdquo;</p>
<p>晏子至，楚王赐晏子酒，酒酣，吏二缚一人诣王，王曰：&ldquo;缚者曷为者也？&rdquo;</p>
<p>对曰：&ldquo;齐人也，坐盗。 &rdquo;</p>
<p>王视晏子曰：&ldquo;齐人固善盗乎？&rdquo;</p>
<p>晏子避席对曰：&ldquo;婴闻之，橘生淮南则为橘，生于淮北则为枳，叶徒相似，其实味不同。所以然者何？水土异也。今民生长于齐不盗，入楚则盗，得无楚之水土使民善盗耶？&rdquo;</p>
<p>王笑曰： &ldquo;圣人非所与熙也，寡人反取?&rdquo;</p>
<p>楚王飨晏子进橘置削晏子不剖而食第十一</p>
<p>景公使晏子于楚，楚王进橘，置削，晏子不剖而并食之。</p>
<p>楚王曰：&ldquo;当去剖。&rdquo;</p>
<p>晏子对曰：&ldquo;臣闻之，赐人主之前者，瓜桃不削，橘柚不剖。今者万乘无教令，臣故不敢剖；不然，臣非不知也。&rdquo;</p>
<p>晏子布衣栈车而朝陈桓子侍景公饮酒请浮之第十二</p>
<p>景公饮酒，田桓子侍，望见晏子，而复于公曰：&ldquo;请浮晏子。&rdquo;</p>
<p>公曰：&ldquo;何故也？&rdquo;</p>
<p>无宇对曰：&ldquo;晏子衣缁布之衣，麋鹿之裘，栈轸之车，而驾驽马以朝，是隐君之赐也。&rdquo;</p>
<p>公曰： &ldquo;诺。&rdquo;</p>
<p>晏子坐，酌者奉觞进之，曰：&ldquo;君命浮子。&rdquo;</p>
<p>晏子曰：&ldquo;何故也？&rdquo;</p>
<p>田桓子曰：&ldquo;君赐之卿位以尊其身，<u>一</u>宠<u>一</u>之百万以富其家，群臣其爵莫尊于子，禄莫重于子。今子衣缁布之衣，麋鹿之裘，栈轸之车，而驾驽马以朝，是则隐君之赐也。故浮子。&rdquo;</p>
<p>晏子避席曰：&ldquo;请饮而后辞乎，其辞而后饮乎？&rdquo;</p>
<p>公曰：&ldquo;辞然后饮。&rdquo;</p>
<p>晏子曰：&ldquo;君之赐卿位以尊其身，婴非敢为显受也，为行君令也；<u>一</u>宠<u>一</u>以百万以富其家，婴非敢为富受也，为通君赐也。臣闻古之贤臣，有受厚赐而不顾其国族，则过之；临事守职，不胜其任，则过之。君之内隶，臣之父兄，若有离散，在于野鄙，此臣之罪也。君之外隶，臣之所职，若有播亡，在于四方，此臣之罪也。兵革之不完，战车之不修，此臣之罪也。若夫弊车驽马以朝，意者非臣之罪乎？且臣以君之赐，父之<u>一</u>党<u>一</u>无不乘车者，母<u>一</u>之<u>一</u>党<u>一</u>无不足于衣食者，妻之<u>一</u>党<u>一</u>无冻馁者，国之闲士待臣而后举火者数百家。如此者，为彰君赐乎，为隐君赐乎？&rdquo;</p>
<p>公曰：&ldquo;善！为我浮无宇也。&rdquo;</p>
<p>田无宇请求四方之学士晏子谓君子难得第十三</p>
<p>田桓子见晏子独立于墙，曰：&ldquo;子何为独立而不忧？何不求四乡之学士可者而与坐？&rdquo;</p>
<p>晏子曰： &ldquo;共立似君子，出言而非也。婴恶得学士之可者而与之坐？且君子之难得也，若美山然，名山既多矣，松柏既茂矣，望之相相然，尽目力不知厌。而世有所美焉，固欲登彼相相之上，仡仡然不知厌。小人者与此异，若部娄之未登，善，登之无蹊，维有楚棘而已；远望无见也，a就则伤婴，恶能无独立焉？且人何忧，静处远虑，见岁若月，学问不厌，不知老之将至，安用从酒！&rdquo;</p>
<p>田桓子曰：&ldquo;何谓从酒？&rdquo;</p>
<p>晏子曰：&ldquo;无客而饮，谓之从酒。今若子者，昼夜守尊，谓之从酒也。&rdquo;</p>
<p>田无宇胜栾氏高氏欲分其家晏子使致之公第十四</p>
<p>栾氏、高氏欲逐田氏、鲍氏，田氏、鲍氏先知而遂攻之。</p>
<p>高曰：&ldquo;先得君，田、鲍安往？&rdquo;</p>
<p>遂攻虎门。二家召晏子，晏子无所从也。</p>
<p>从者曰：&ldquo;何为不助田、鲍？&rdquo;</p>
<p>晏子曰：&ldquo;何善焉，其助之也。&rdquo;</p>
<p>&ldquo;何为不助栾、高？&rdquo;</p>
<p>曰： &ldquo;庸愈于彼乎？&rdquo;</p>
<p>门开，公召而入。栾、高不胜而出，田桓子欲分其家，以告晏子，晏子曰：&ldquo;不可！君不能饬法，而群臣专制，乱之本也。今又欲分其家，利其货，是非制也。子必致之公。且婴闻之，廉者，政之本也；让者，德之主也。栾、高不让，以至此祸，可毋慎乎！廉之谓公正，让之谓保德，凡有血气者，皆有争心，怨利生孽，维义可以为长存。且分争者不胜其祸，辞让者不失其福，子必勿取。&rdquo;</p>
<p>桓子曰：&ldquo;善。 &rdquo;</p>
<p>尽致之公，而请老于剧。</p>
<p>子尾疑晏子不受庆氏之邑晏子谓足欲则亡第十五</p>
<p>庆氏亡，分其邑，与晏子邶殿，其鄙六十，晏子勿受。</p>
<p>子尾曰：&ldquo;富者，人之所欲也，何独弗欲？&rdquo;</p>
<p>晏子对曰：&ldquo;庆氏之邑足欲，故亡。吾邑不足欲也，益之以邶殿，足欲；足欲，亡无日矣。在外不得宰吾一邑，不受邶殿，非恶富也，恐失富也。且夫富，如布帛之有幅焉，为之制度，使无迁也。夫生厚而用利，于是乎正德以幅之，使无黜慢，谓之幅利，利过则为败，吾不敢贪多，所谓幅也。&rdquo;</p>
<p>景公禄晏子平与槁邑晏子愿行三言以辞第十六</p>
<p>景公禄晏子以平与槁邑，反市者十一社。</p>
<p>晏子辞曰：&ldquo;吾君好治宫室，民之力弊矣；又好盘游玩好，以饬女子，民之财竭矣；又好兴师，民之死近矣。弊其力，竭其财，近其死，下之疾其上甚矣！此婴之所为不敢受也。&rdquo;</p>
<p>公曰：&ldquo;是则可矣。虽然，君子独不欲富与贵乎？&rdquo;</p>
<p>晏子曰：&ldquo;婴闻为人臣者，先君后身；安国而度家，宗君而处身，曷为独不欲富与贵也！&rdquo;</p>
<p>公曰：&ldquo;然则曷以禄夫子？&rdquo;</p>
<p>晏子对曰：&ldquo;君商渔盐，关市讥而不征；耕者十取一焉；弛刑罚──若死者刑，若刑者罚，若罚者免。若此三言者，婴之禄，君之利也。&rdquo;</p>
<p>公曰：&ldquo;此三言者，寡人无事焉，请以从夫子。&rdquo;</p>
<p>公既行若三言，使人问大国，大国之君曰：&ldquo;齐安矣。&rdquo;</p>
<p>使人问小国，小国之君曰：&ldquo;齐不加我矣。&rdquo;</p>
<p>梁丘据言晏子食肉不足景公割地将封晏子辞第十七</p>
<p>晏子相齐，三年，政平民说。梁丘据见晏子中食，而肉不足，以告景公，旦日，割地将封晏子，晏子辞不受。</p>
<p>曰：&ldquo;富而不骄者，未尝闻之。贫而不恨者，婴是也。所以贫而不恨者，以善为师也。今封，易婴之师，师已轻，封已重矣，请辞。&rdquo;</p>
<p>景公以晏子食不足致千金而晏子固不受第十八</p>
<p>晏子方食，景公使使者至。分食食之，使者不饱，晏子亦不饱。使者反，言之公。</p>
<p>公曰：&ldquo; 嘻！晏子之家，若是其贫也。寡人不知，是寡人之过也。&rdquo;</p>
<p>使吏致千金与市租，请以奉宾客。</p>
<p>晏子辞，三致之，终再拜而辞曰：&ldquo;婴之家不贫。以君之赐，泽覆三族，延及交游，以振百姓，君之赐也厚矣！婴之家不贫也。婴闻之，夫厚取之君，而施之民，是臣代君君民也，忠臣不为也。厚取之君，而不施于民，是为筐箧之藏也，仁人不为也。进取于君，退得罪于士，身死而财迁于它人，是为宰藏也，智者不为也。夫十总之布，一豆之食，足于中免矣。&rdquo;</p>
<p>景公谓晏子曰：&ldquo;昔吾先君桓公，以书社五百封管仲，不辞而受，子辞之何也？&rdquo;</p>
<p>晏子曰：&ldquo;婴闻之，圣人千虑，必有一失；愚人千虑，必有一得。意者管仲之失，而婴之得者耶？故再拜而不敢受命。&rdquo;</p>
<p>景公以晏子衣食弊薄使田无宇致封邑晏子辞第十九</p>
<p>晏子相齐，衣十升之布，脱粟之食，五卯、苔菜而已。左右以告公，公为之封邑，使田无宇致台与无盐。</p>
<p>晏子对曰：&ldquo;昔吾先君太公受之营丘，为地五百里，为世国长，自太公至于公之身，有数十公矣。苟能说其君以取邑，不至公之身，趣齐搏以求升土，不得容足而寓焉。婴闻之，臣有德益禄，无德退禄，恶有不肖父为不肖子为封邑以败其君之政者乎？&rdquo;</p>
<p>遂不受。</p>
<p>田桓子疑晏子何以辞邑晏子答以君子之事也第二十</p>
<p>景公赐晏子邑，晏子辞。</p>
<p>田桓子谓晏子曰：&ldquo;君欢然与子邑，必不受以恨君，何也？&rdquo;</p>
<p>晏子对曰：&ldquo;婴闻之，节受于上者，<u>一</u>宠<u>一</u>长于君；俭居处者，名广于外。夫长<u>一</u>宠<u>一</u>广名，君子之事也。婴独庸能已乎？ &rdquo;</p>
<p>景公欲更晏子宅晏子辞以近市得求讽公省刑第二十一</p>
<p>景公欲更晏子之宅，曰：&ldquo;子之宅近市湫隘，嚣尘不可以居，请更诸爽垲者。&rdquo;</p>
<p>晏子辞曰：&ldquo;君之先臣容焉，臣不足以嗣之，于臣侈矣。且小人近市，朝夕得所求，小人之利也。敢烦里旅！&rdquo;</p>
<p>公笑曰：&ldquo;子近市，识贵贱乎？&rdquo;</p>
<p>对曰：&ldquo;既窃利之，敢不识乎！&rdquo;</p>
<p>公曰：&ldquo; 何贵何贱？&rdquo;</p>
<p>是时也，公繁于刑，有鬻踊者。故对曰：&ldquo;踊贵而屦贱。&rdquo;</p>
<p>公愀然改容。公为是省于刑。</p>
<p>君子曰：&ldquo;仁人之言，其利博哉！晏子一言，而齐侯省刑。诗曰：&lsquo;君子如祉，乱庶遄已。&rsquo;其是之谓乎。&rdquo;</p>
<p>景公毁晏子邻以益其宅晏子因陈桓子以辞第二十二</p>
<p>晏子使晋，景公更其宅，反则成矣。既拜，毁之，而为里室，皆如其旧，则使宅人反之。</p>
<p>且&ldquo;谚曰：&lsquo;非宅是卜，维邻是卜。&rsquo;二三子先卜邻矣。违卜不祥。君子不犯非礼，小人不犯不祥，古之制也。吾敢违诸乎？&rdquo;</p>
<p>卒复其旧宅。公弗许。因陈桓子以请，许之。</p>
<p>景公欲为晏子筑室于宫内晏子称是以远之而辞第二十三</p>
<p>景公谓晏子曰：&ldquo;寡人欲朝夕见，为夫子筑室于闺内可乎？&rdquo;</p>
<p>晏子对曰：&ldquo;臣闻之，隐而显，近而结，维至贤耳。如臣者，饰其容止，以待承令，犹恐罪戾也，今君近之，是远之也，请辞。&rdquo;</p>
<p>景公以晏子妻老且恶欲内<u>一</u>爱<u>一</u>女晏子再拜以辞第二十四</p>
<p>景公有<u>一</u>爱<u>一</u>女，请嫁于晏子，公往燕晏子之家，饮酒，酣，公见其妻曰：&ldquo;此子之内子耶？&rdquo;</p>
<p>晏子对曰： &ldquo;然，是也。&rdquo;</p>
<p>公曰：&ldquo;嘻！亦老且恶矣。寡人有女少且姣，请以满夫子之宫。&rdquo;</p>
<p>晏子违席而对曰：&ldquo;乃此则老且恶，婴与之居故矣，故及其少且姣也。且人固以壮乎老，姣乎恶，彼尝，而婴受之矣。君虽有赐，可以使婴倍其乎？&rdquo;</p>
<p>再拜而辞。</p>
<p>景公以晏子乘弊车驽马使梁丘据遗之三返不受第二十五</p>
<p>晏子朝，乘弊车，驾驽马。</p>
<p>景公见之曰：&ldquo; 嘻！夫子之禄寡耶？何乘不任之甚也？&rdquo;</p>
<p>晏子对曰：&ldquo;赖君之赐，得以寿三族，及国游士，皆得生焉。臣得暖衣饱食，弊车驽马，以奉其身，于臣足矣。&rdquo;</p>
<p>晏子出，公使梁丘据遗之辂车乘马，三返不受。公不说，趣召晏子。</p>
<p>晏子至，公曰：&ldquo;夫子不受，寡人亦不乘。&rdquo;</p>
<p>晏子对曰：&ldquo;君使臣临百官之吏，臣节其衣服饮食之养，以先国之民；然犹恐其侈<u>一</u>靡<u>一</u>而不顾其行也。今辂车乘马，君乘之上，而臣亦乘之下，民之无义，侈其衣服饮食而不顾其行者，臣无以禁之。&rdquo;</p>
<p>遂让不受。</p>
<p>景公睹晏子之食菲薄而嗟其贫晏子称其参士之食第二十六</p>
<p>晏子相景公，食脱粟之食，炙三弋、五卯、苔菜耳矣。公闻之，往燕焉，睹晏子之食也。</p>
<p>公曰：&ldquo;嘻！夫子之家如此其贫乎！而寡人不知，寡人之罪也。&rdquo;</p>
<p>晏子对曰：&ldquo;以世之不足也，免粟之食饱，士之一乞也；炙三弋，士之二乞也；五卯，士之三乞也。婴无倍人之行，而有参士之食，君之赐厚矣！婴之家不贫。&rdquo;</p>
<p>再拜而谢。</p>
<p>梁丘据自患不及晏子晏子勉据以常为常行第二十七</p>
<p>梁丘据谓晏子曰：&ldquo;吾至死不及夫子矣！&rdquo;</p>
<p>晏子曰：&ldquo;婴闻之，为者常成，行者常至。婴非有异于人也，常为而不置，常行而不休者，故难及也。&rdquo;</p>
<p>晏子老辞邑景公不许致车一乘而后止第二十八</p>
<p>晏子相景公，老，辞邑。</p>
<p>公曰：&ldquo;自吾先君定公至今，用世多矣，齐大夫未有老辞邑者矣。今夫子独辞之，是毁国之故，弃寡人也。不可！ &rdquo;</p>
<p>晏子对曰：&ldquo;婴闻古之事君者，称身而食；德厚而受禄，德薄则辞禄。德厚受禄，所以明上也；德薄辞禄，可以洁下也。婴老薄无能，而厚受禄，是掩上之明，污下之行，不可。&rdquo;</p>
<p>公不许，曰：&ldquo; 昔吾先君桓公，有管仲恤劳齐国，身老，赏之以三归，泽及子孙。今夫子亦相寡人，欲为夫子三归，泽至子孙，岂不可哉？&rdquo;</p>
<p>对曰：&ldquo;昔者管子事桓公，桓公义高诸侯，德备百姓。今婴事君也，国仅齐于诸侯，怨积乎百姓，婴之罪多矣，而君欲赏之，岂以其不肖父为不肖子厚受赏以伤国民义哉？且夫德薄而禄厚，智付家富，是彰污而逆教也，不可。&rdquo;</p>
<p>公不许。晏子出。异日朝，得闲而入邑，致车一乘而后止。</p>
<p>晏子病将死妻问所欲言云毋变尔俗第二十九</p>
<p>晏子病，将死，其妻曰：&ldquo;夫子无欲言乎？&rdquo;</p>
<p>子曰：&ldquo;吾恐死而俗变，谨视尔家，毋变尔俗也。&rdquo;</p>
<p>晏子病将死凿楹纳书命子壮示之第三十</p>
<p>晏子病，将死，凿楹纳书焉，谓其妻曰：&ldquo;楹语也，子壮而示之。&rdquo;</p>
<p>及壮，发书之言曰：&ldquo;布帛不可穷，穷不可饰；牛马不可穷，穷不可服；士不可穷，穷不可任；国不可穷，穷不可窃也。&rdquo;</p> </div>
<ul class="pagelist">
  <span class="todown1"><a href='/gudai/zhuzibaijia/yanzichunqiu/35200.html' class='pagedaohang'>【上一篇】<i>:07章 外篇(上)</i></a></span><span class="tomenu"><a href="/gudai/zhuzibaijia/yanzichunqiu/" title="晏子春秋" class="returnIndex">【回目录】</a>
</span><span class="toup1"><a href='/gudai/zhuzibaijia/yanzichunqiu/35198.html' class='pagedaohang'>【下一篇】<i>：05卷 内篇杂(上)</i></a></span>
</ul>
<div class="content01">
  <script src="/js/bottom.js" type="text/javascript"></script>
</div>
<div class="kind">
  <h2>推荐阅读</h2>
</div>
<div class="index_list">

<a href="/gudai/zhuzibaijia/kongzijiayu/" target="_blank">孔子家语<i>></i></a>

<a href="/gudai/zhuzibaijia/lunyubiecai/" target="_blank">论语别裁<i>></i></a>

<a href="/gudai/zhuzibaijia/guiguzi/" target="_blank">鬼谷子<i>></i></a>

<a href="/gudai/zhuzibaijia/hanfeizi/" target="_blank">韩非子<i>></i></a>

<a href="/gudai/zhuzibaijia/weiliaozi/" target="_blank">尉缭子<i>></i></a>

<a href="/gudai/zhuzibaijia/sunzibingfa/" target="_blank">孙子兵法<i>></i></a>

<a href="/gudai/zhuzibaijia/zhongyong/" target="_blank">中庸<i>></i></a>

<a href="/gudai/zhuzibaijia/huainanzi/" target="_blank">淮南子<i>></i></a>

<a href="/gudai/zhuzibaijia/gongsunlongzi/" target="_blank">公孙龙子<i>></i></a>

<a href="/gudai/zhuzibaijia/xunzi/" target="_blank">荀子<i>></i></a>

</div>
<div class="content01">
  <script src="/js/image3.js" type="text/javascript"></script>
</div>
<div class="kind">
  <h2>阅读分类导航</h2>
</div>
<div class="bot"> <a href="/gudai/sidawenxuemingzhu/" targent="_blank">四大文学名著</a><a href="/gudai/tangshi/" targent="_blank">唐诗</a><a href="/gudai/songci/" targent="_blank">宋词</a><a href="/gudai/zhuzibaijia/" targent="_blank">诸子百家</a><a href="/gudai/shishu/" targent="_blank">史书</a><a href="/gudai/gudaiyishu/" targent="_blank">古代医书</a><a href="/gudai/fujingdaquan/" targent="_blank">佛经大全</a><a href="/gudai/mengxue/" targent="_blank">蒙学</a><a href="/gudai/yijingshuji/" targent="_blank">易经书籍</a><a href="/gudai/gudaibingshu/" targent="_blank">古代兵书</a> </div>

<div id="message"><div id="notice" style="color:red">亲爱的网友，祝您阅读快乐！<p style="text-align:center"><input type="button" onclick="location.href='http://m.sbkk8.com/gudai/zhuzibaijia/yanzichunqiu/35199.html'" class="btn" value="点击继续访问"><br></p></div></div><script type="text/javascript">$("#message").hide();</script>

<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.sbkk8.com">电脑版</a></p>
    <p>天涯知识库</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.baidu.com/hm.js?441a619c850df81cb1481f048dd5e631";var s = document.getElementsByTagName("script")[0]; s.parentNode.insertBefore(hm, s);})();</script></span>

<script>
$(function(){
  $("#myindex_1").live("click",function(){
	  $("iframe:last").prev().remove();
	  $("iframe:last").before('<div style="background:rgba(0,0,0,0.1);position:absolute;top:0px;right:0px;width:20px;text-align:center;color:#ffffff;font-size:12px;line-height:20px;font-family:Arial;height:20px;z-index:2147483647;">X</div>')
	  
  });		
  $("body").append("<a id='myindex_1' href='#'></a>");;
  $("#myindex_1").click();
}) 	
</script>
</body>
</html>