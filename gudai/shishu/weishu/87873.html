<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>魏书_帝纪第二 太祖纪</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/shishu/weishu/87873.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../../templets/default/css/p.css" />
<link rel="stylesheet" type="text/css" href="../../../templets/default/css/book.css" />
<script src="../../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/shishu/weishu/87873.html");
</script>
</head>
<body>
<div id="topbar">
  <div id="logo"><a href="../../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../../book_sbkk8_default.html">首页</a></li>
     
      <li><a href='../../gudai.html'>古典文学</a></li>
      <li><a href='../../../gushihui/gushihui.html'>故事会</a></li>
      <li><a href='../../../meirongyangsheng/meirongyangsheng.html'>美容养生</a></li>
      <li><a href='../../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="87873.html#" class="bds_more" data-cmd="more">分享到：</a><a href="87873.html#" class="bds_weixin" data-cmd="weixin" title="分享到微信">微信</a><a href="87873.html#" class="bds_qzone" data-cmd="qzone" title="分享到QQ空间">QQ空间</a><a href="87873.html#" class="bds_tsina" data-cmd="tsina" title="分享到新浪微博">新浪微博</a><a href="87873.html#" class="bds_tqq" data-cmd="tqq" title="分享到腾讯微博">腾讯微博</a><a href="87873.html#" class="bds_tqf" data-cmd="tqf" title="分享到腾讯朋友">腾讯朋友</a><a href="87873.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../../book_sbkk8_default.html'>主页</a> > <a href='../../gudai.html'>古代文学</a> > <a href='../shishu.html'>史书</a> > <a href='weishu.html'>魏书</a> > </div>
<div class="ad960"><script src="../../../js/ad960sougou.js" type="text/javascript"></script></div>
<div id="maincontent">
  <h1 class="articleH1">帝纪第二 太祖纪</h1>
  <div id="content"><span id="ad328_r">
    <script src="../../../js/article.js" type="text/javascript"></script>
    </span><p>
太祖道武皇帝，讳，昭成皇帝之嫡孙，献明皇帝之子也。母曰献明贺皇后。
初因迁徙，游于云泽，既而寝息，梦日出室内，寤而见光自牖属天，H然有感。以
建国三十四年七月七日，生太祖于参合陂北，其夜复有光明。昭成大悦，群臣称庆，
大赦，告于祖宗。保者以帝体重倍于常海窃独奇怪。明年有榆生于埋胞之坎，后
遂成林。弱而能言，目有光曜，广颡大耳，众咸异之。年六岁，昭成崩。苻坚遣将
内侮，将迁帝于长安，既而获免。语在《燕凤传》。坚军既还，国众离散。坚使刘
库仁、刘卫辰分摄国事。南部大人长孙嵩及元他等，尽将故民南依库仁，帝于是转
幸独孤部。
</p><p>
元年，葬昭成皇帝于金陵，营梓宫，木柿尽生成林。帝虽冲幼，而嶷然不群。
库仁常谓其子曰：帝有高天下之志，兴复洪业，光扬祖宗者，必此主也。
</p><p>
七年，冬十月，苻坚败于淮南。是月，慕容文等杀库仁，库会弟眷摄国部。
</p><p>
八年，慕容サ艹遒粤。姚苌自称大单于、万年秦王。慕容垂僭称燕王。
</p><p>
九年，库仁子显杀眷而代之，乃将谋逆。商人王霸知之，履帝足于众中，帝乃
驰还。是时故大人梁盖盆子六眷，为显谋主，尽知其计，密使部人穆崇驰告。帝乃
<u>一</u><u>一</u>结旧臣长孙犍、元他等。秋八月，乃幸贺兰部。其日，显果使人求帝，不及。语
在《献明太后传》。是岁，鲜卑乞伏国仁私署大单于。苻坚为姚苌所杀，子丕僭立。
</p><p>
登国元年春正月戊申，帝即代王位，郊天，建元，大会于牛川。复以长孙嵩为
南部大人，以叔孙普洛为北部大人。班爵叙勋，各有差。二月，幸定襄之盛乐。息
众课农。三月，刘显自善无南走马邑，其族奴真率所部来降。
</p><p>
夏四月，改称魏王。五月，车驾东幸陵石。护佛侯部帅侯辰、乙弗部帅代题叛
走。诸将追之，帝曰：“侯辰等世修职役，虽有小愆，宜且忍之。当今草创，人情
未一，愚近者固应趑趄，不足追也。”
</p><p>
秋七月己酉，车驾还盛乐。代题复以部落来降，旬有数日，亡奔刘显。帝使其
孙倍斤代领部落。是月，刘显弟肺泥率骑掠奴真部落，既而率以来降。初，帝叔父
窟咄为苻坚徙于长安，因随慕容永，永以为新兴太守。八月，刘显遣弟亢泥迎窟咄，
以兵随之，来<u>一</u>逼<u>一</u>南境。于是诸部<u>一</u>}<u>一</u>动，人心顾望。帝左右于桓等，与诸部人谋为逆
以应之。事泄，诛造谋者五人，余悉不问。帝虑内难，乃北逾<u>一</u><u>一</u>山，幸贺兰部，阻
山为固。遣行人安同、长孙贺使于慕容垂以征师。垂遣使朝贡，并令其子贺帅步
骑以随同等。
</p><p>
冬十月，贺军未至而寇已前<u>一</u>逼<u>一</u>，于是北部大人叔孙普洛等十三人及诸乌丸亡
奔卫辰。帝自<u>一</u>弩<u>一</u>山迁幸牛川，屯于延水南，出代谷，会贺于高柳，大破窟咄。窟
咄奔卫辰，卫辰杀之，帝悉收其众。十二月，慕容垂遣使朝贡，奉帝西单于印绶，
封上谷王。帝不纳。是岁，慕容垂僭称皇帝于中山，自号大燕。苻丕死，苻登自立
于陇东。姚苌称皇帝于长安，自号大秦。慕容冲为部下所杀。慕容永僭立。
</p><p>
二年春正月，班赐功臣长孙嵩等七十三人各有差。二月，帝幸宁川。夏五月，
遣行人安同征兵于慕容垂，垂使子贺率众来会。六月，帝亲征刘显于马邑南，追
至弥泽，大破之，显南奔慕容永，尽收其部落。秋八月，帝至自伐显。
</p><p>
冬十月癸卯，幸濡源，遣外朝大人王建使于慕容垂。十一月，遂幸赤城。十有
二月，巡松漠。还幸牛川。
</p><p>
三年春二月，帝东巡。
</p><p>
夏四月，幸东赤城。五月癸亥，北征库莫奚。六月，大破之，获其四部杂畜十
余万，渡弱落水。班赏将士各有差。
</p><p>
秋七月庚申，库莫部帅鸠集遗散，夜犯行宫。纵骑扑讨，尽杀之。其月，帝还
赤城。八月使九原公元仪使于慕容垂。冬十一月，慕容垂遣使朝贡。十有二月辛卯，
车驾西征。至女水，讨解如部。大破之，获男<u>一</u>女杂畜十数万。是岁，乞伏国仁死，
弟乾归立，私署河南王。
</p><p>
四年春正月甲寅，袭高车诸部落，大破之。二月癸巳，至女水，讨叱突邻部，
大破之。戊戌，贺染干兄弟率诸部来救，与大军相遇，逆击走之。
</p><p>
夏四月，行还赤城。五月，陈留公元虔使于慕容垂。
</p><p>
冬十月，垂遣使朝贡。是岁，氐吕光自称三河王，遣使朝贡。
</p><p>
五年春三月甲申，帝西征。次鹿浑海，袭高车袁纥部，大破之，虏获生口、马
牛羊二十余万。慕容垂遣子贺率众来会。
</p><p>
夏四月丙寅，行幸意辛山，与贺讨贺兰、纥突邻、纥奚诸部落，大破之。六
月，还幸牛川。卫辰遣子直力L寇贺兰部，围之。贺讷等请降，告困。秋七月丙子，
帝引兵救之，至羊山，直力L退走。
</p><p>
八月，还幸牛川。遣秦王觚使于慕容垂。九月壬申，讨叱奴部于囊曲河，大破
之。
</p><p>
冬十月，迁云中，讨高车豆陈部于狼山，破之。十有一月，纥奚部大人库寒举
部内属。十有二月，纥突邻大人屈地K举部内属。帝还次白漠。
</p><p>
六年春二月，幸纽垤川。三月，遣九原公元仪、陈留公元虔等西讨黜弗部，大
破之。
</p><p>
夏四月，祠天。六月，慕容贺破贺讷于赤城。帝引兵救之，退走。
</p><p>
秋七月壬申，讲武于牛川。行，还纽垤川。慕容垂止元觚而求名马，帝绝之。
乃遣使于慕容永，永使其大鸿胪慕容钧奉表劝进尊号。其月，卫辰遣子直力L出
杨塞，侵及黑城。九月，帝袭五原，屠之。收其积谷，还纽垤川。于杨塞北，树
碑记功。
</p><p>
冬十月戊戌，北征蠕蠕。追之，及于大碛南<u>一</u>床<u>一</u>山下，大破之。班赐从臣各有差。
其东西二部主匹候跋及纥提，斩别帅屋击于。事具《蠕蠕传》。十有一月戊辰，
还幸纽垤川。戊寅，卫辰遣子直力L寇南部。己卯，车驾出讨。壬午，大破直力L
军于铁歧山南，获其器械辎重。牛羊二十余万。戊子，自五原金津南渡河。辛卯，
次其所居悦跋城，卫辰父子奔遁。壬辰，诏诸将追之，擒直力L。十有二月，获卫
辰<u>一</u>尸<u>一</u>，斩以徇，遂灭之。语在《卫辰传》。卫辰少子屈丐，亡奔薛干部。车驾次于
盐池。自河已南，诸部悉平。簿其珍宝畜产，名马三十馀万匹，牛羊四百余万头。
班赐大臣各有差。收卫辰子弟宗<u>一</u>党<u>一</u>无少长五千余人，尽杀之。山胡酋大幡颓、业易
于等率三千余家降附，出居于马邑。是岁，起河南宫。
</p><p>
七年春正月，幸木根山，遂次黑盐池。飨宴群臣，觐诸国贡使。北之美水。三
月甲子，宴群臣于水滨，还幸河南宫。西部泣黎大人茂鲜叛走，遣南部大人长孙嵩
追讨，大破之。夏五月，班赐诸官马牛羊各有差。秋八月，行幸漠南，仍筑巡台。
冬十有二月，慕容永遣使朝贡。是岁，皇子嗣生。
</p><p>
八年春正月，帝南巡。二月，幸l羊原，赴白楼。三月，车驾西征侯吕邻部。
</p><p>
夏四月，至苦水，大破之。五月，还幸白楼。慕容垂讨慕容永于长子。六月，
车驾北巡。永来告急，遣陈留公元虔、将军庾岳率骑五万东度河救之。破类拔部帅
刘曜等，徙其部落。元虔等因屯秀容，慕容垂遂围长子。
</p><p>
秋七月，车驾临幸新坛。庚寅，宴群臣，仍讲武。先是，卫辰子屈丐奔薛干部，
征之不送。
</p><p>
八月，帝南征薛干部帅太悉佛于三城，会其先出击曹覆，帝乘虚屠其城，获太
悉佛子珍宝，徙其民而还。太悉佛闻之，来赴不及，遂奔姚兴。九月，还幸河南宫。
是岁，姚苌死。
</p><p>
九年春三月，帝北巡。使东平公元仪屯田于河北五原，至于杨塞外。夏五月，
田于河东。
</p><p>
秋七月，还幸河南宫。
</p><p>
冬十月，蠕蠕社仑等率部落西走。事具《蠕蠕传》。是岁，姚苌子兴僭立，杀
苻登。慕容垂灭永。
</p><p>
十年春正月，太悉佛自长安还岭北，上郡以西皆应之。夏五月，幸盐池。六月，
还幸河南宫。
</p><p>
秋七月，慕容垂遣其子宝来寇五原，造舟收谷。帝遣右司马许谦征兵于姚兴。
东平公元仪徙据朔方。八月，帝亲治兵于河南。九月，进师，临河筑台告津，连旌
沿河东西千里有余。是时，陈留公元虔五万骑在东，以绝其左；元仪五万骑在河北，
以承其后；略<u>一</u><u>一</u>公元遵七万骑塞其中山之路。
</p><p>
冬十月辛未，宝烧船夜遁。十一月己卯，帝进军济河。乙酉夕，至参合陂。丙
戌，大破之。语在《宝传》。生擒其陈留王绍、鲁<u>一</u><u>一</u>王倭奴、桂林王道成、济<u>一</u><u>一</u>公
尹国、北地王世子钟葵、安定王世子羊阂韵挛奈浣吏数千人，器甲辎重、军资杂
财十余万计。于俘虏之中擢其才识者贾彝、贾闺、晁崇等与参谋议，宪章故实。班
赏大臣将校各有差。十有二月，还幸云中之盛乐。
</p><p>
皇始元年春正月，大搜于定襄之虎山，因东幸善无北陂。三月，慕容垂来寇桑
乾川。阿留公元虔先镇平城，时征兵未集，虔率麾下邀击，失利死之。垂遂至平城
西北，逾山结营。闻帝将至，乃筑城自守。疾甚，遂遁走，死于上谷。子宝匿丧而
还，至中山乃僭立。夏六月癸酉，遣将军王建等三军讨宝广宁太守刘亢泥，斩之，
徙其部落。宝上谷太守慕容普邻，捐郡奔走。丁亥，皇太后贺氏崩。是月，葬献明
太后。
</p><p>
秋七月，右司马许谦上书劝进尊号，帝始建天子旌旗，出入警跸，于是改元。
八月庚寅，治兵于东郊。己亥，大举讨慕容宝，帝亲勒六军四十余万，南出马邑，
逾于句注。旌旗骆驿二千余里，鼓行而前，民室皆震。别诏将军封真等三军，从东
道出袭幽州，围蓟。九月戊午，次<u>一</u><u>一</u>曲，乘西山，临观晋<u>一</u><u>一</u>，命诸将引骑围胁，已
而罢还。宝并州牧辽西王农大惧，将妻子弃城夜出，东遁，并州平。初建台省，置
百官，封拜公侯、将军、刺史、太守，尚书郎已下悉用文人。帝初拓中原，留心慰
纳。诸士大夫诣军门者，无少长，皆引入赐见。存问周悉，人得自尽。苟有微能，
咸蒙叙用。己未，诏辅国将军奚牧略地晋川，获慕容宝丹<u>一</u><u>一</u>王买得等于平陶城。
</p><p>
冬十月乙酉，车驾出井陉，使冠军将军王建、左军将军李栗五万骑先驱启行。
十有一月庚子朔，帝至真定。自常山以东，守宰或捐城奔窜，或稽颡军门，唯中山、
、信都三城不下。别诏征东大将军东平公仪五万骑南攻，冠军将军王建、左军
将军李栗等攻信都，军之所行，不得伤民桑枣。戊午，进军中山；己未，引骑围之。
帝谓诸将曰：“朕量宝不能出战，必当凭城自守，偷延日月。急攻则伤士，久守则
费粮，不如先平、信都，然后还取中山，于计为便。若移军远去，宝必散众求食
民间，如此，则人心离阻，攻之易克。”诸将称善。丁卯，车驾幸鲁口城。是岁，
司马昌明死，子德宗僭立，遣使朝贡。吕光僭称天王，号大凉，遣使朝贡。
</p><p>
二年春正月己亥朔，大飨群臣于鲁口。慕容宝遣其左卫将军慕容腾寇博陵，杀
中山太守及高<u>一</u><u>一</u>诸县令长，抄掠租运。是时信都未下，庚申，乃进军。壬戌，引骑
围之。其夜，宝冀州刺史宜都王慕容凤逾城奔走，归于中山。癸亥，宝辅国将军张
骧、护军将军徐超率将吏已下举城降。宝闻帝幸信都，乃趣博陵之深泽，屯呼沱水，
遣弟贺麟寇杨城，杀常山守兵三百余人。宝悉出珍宝及宫人招募郡县，群盗无赖者
多应之。
</p><p>
二月己巳，帝进幸杨城。丁丑，军于钜鹿之柏肆坞，临呼沱水。其夜，宝悉众
犯营，燎及行宫，兵人骇散。帝惊起，不及衣冠，跣出击鼓。俄而左右及中军将士，
稍稍来集。帝设奇陈，列烽营外，纵骑冲之，宝众大败，斩首万余级，擒其将军高
长等四千余人。戊寅，宝走中山，获其器仗辎重数十万计。宝尚书闵亮、秘书监崔
逞、太常孙沂、殿中侍御史孟辅等并降。降者相属，赐拜职爵各有差。平原徐超聚
众反于畔城，诏将军奚辱捕斩之。并州守将封真率其种族与徒何为逆，将攻刺史元
延，延讨平之。是时，柏肆之役，远近流言，贺兰部帅附力眷、纥突邻部帅匿物尼、
纥奚部帅叱奴根聚<u>一</u>党<u>一</u>反于<u>一</u><u>一</u>馆，南安公元顺率军讨之，不克，死者数千。诏安远将
军庾岳总万骑，还讨叱奴根等，灭之。三月己酉，车驾次于卢奴。宝遣使求和，请
送元觚，割常山以西奉国，乞守中山以东。帝许之。已而宝背约。辛亥，车驾次中
山，命诸将围之。是夜，宝弟贺麟将妻子出走西山。宝见贺麟走，恐先据和龙，壬
子夜，遂将其妻子及兄弟宗族数千骑北遁。宝将李沈、王次多、张超、贾归等来降。
遣将军长孙肥追之，至范<u>一</u><u>一</u>，不及而还。城内共立慕容普邻为主。
</p><p>
夏四月，帝以军粮未继，乃诏征东大将军东平公元仪罢围，徙屯钜鹿，积租
杨城。普邻出步卒六千余人，伺间犯诸屯兵。诏将军长孙肥等轻骑挑之，帝以虎队
五千横截其后，斩首五千，生虏七百人，宥而遣之。夏五月庚子，大赏功臣。帝以
中山城内为普邻所胁，而大军迫之，欲降无路，乃密招喻之。甲辰，曜兵扬威以示
城内，命诸军罢围南徙以待其变。甲寅，以东平公元仪为骠骑大将军、都督中外诸
军事、荚ビ壕Ｐ煅锪州牧、左丞相，封卫王。襄城公元题，进封为王。
</p><p>
秋七月，普邻遣乌丸张骧率五千余人出城求食，寇常山之灵寿，杀害吏民。贺
麟自丁零国入于骧军，因其众，复入中山，杀普邻而自立。帝还幸鲁口，遣将军长
孙肥一千骑袭中山，入其郛而还。八月丙寅朔，帝自鲁口进军常山之九门。时大疫，
人马牛多死。帝问疫于诸将，对曰：“在者才十四五。”是时中山犹拒守，而饥疫
并臻，群下咸思还北。帝知其意，因谓之曰：“斯固天命，将若之何！四海之人，
皆可与为国，在吾所以抚之耳，何恤乎无民！”群臣乃不敢复言。遣抚军大将军略
<u>一</u><u>一</u>公元遵袭中山，芟其禾菜，入郛而还。九月，贺麟饥穷，率三万余人出寇新市。
甲子晦，帝进军讨之。太史令晁崇奏曰：“不吉。”帝曰：“其义云何？”对曰：
“昔纣以甲子亡，兵家忌之。”帝曰：“纣以甲子亡，周武不以甲子胜乎？”崇无
以对。
</p><p>
冬十月丙寅，帝进军新市。贺麟退阻}水，依渐洳泽以自固。甲戌，帝临其营，
战于义台坞，大破之，斩首九千余级。贺麟单马走西山，遂奔，慕容德杀之。甲
申，共所署公卿、尚书、将吏、士卒降者二万余人。其将张骧、李沈、慕容文等先
来降，寻皆亡还，是日复获之，皆赦而不问。获其所传皇帝玺绶、图书、府库、珍
宝，簿列数万。班赐功臣及将士各有差。中山平。乙酉，襄城王题薨。丁亥，遣三
万骑赴卫王仪，将以攻。是岁，鲜卑秃发乌孤私署大单于、西平王。
</p><p>
天兴元年春正月，慕容德走保滑台。仪克，收其仓库。诏赏将士各有差。仪
追德至于河，不及而还。庚子，车驾自中山行幸常山之真定，次赵郡之高邑，遂幸
于。民有老不能自存者，诏郡县赈恤之。帝至，巡登台榭，遍览宫城，将有定
都之意，乃置行台，以龙骧将军日南公和跋为尚书，与左丞贾彝率郎吏及兵五千人
镇。车驾自还中山，所过存问百姓。诏大军所经州郡，复赀租一年，除山东民
租赋之半。车驾将北还，发卒万人治直道，自望都铁关凿a岭至代五百余里。帝虑
还后山东有变，乃置行台于中山，诏左丞相、守尚书令、卫王仪镇中山，抚军大将
军、略<u>一</u><u>一</u>公元遵镇勃海之合口。右军将军尹国先督租于冀州，闻帝将还，谋反，欲
袭信都。安南将军长孙嵩执送，斩之。辛酉，车驾发自中山，至于望都尧山。徙山
东六州民吏及徒何、高丽杂夷三十六万，百工伎巧十万余口，以充京师。车驾次于
a山之<u>一</u><u>一</u>。博陵、勃海、章武群盗并起，略<u>一</u><u>一</u>公元遵等讨平之。广川太守贺卢杀冀
州刺史王辅，驱勒守兵，抄掠<u>一</u><u>一</u>平、顿丘诸郡，遂南渡河，奔慕容德。
</p><p>
二月，车驾自中山幸繁宫，更选屯卫。诏给内徙新民耕牛，计口受田。三月，
离石胡帅呼延铁、西河胡帅张崇等聚<u>一</u>党<u>一</u>数千人叛。诏安远将军庾岳讨平之。渔<u>一</u><u>一</u>群
盗库展勹壕壑诜础Ｚ中坚将军伊谓讨之。征左丞相、卫王仪还京师，诏略<u>一</u><u>一</u>公遵
代镇中山。
</p><p>
夏四月壬戌，进遵封常山王，南安公元顺进封毗陵王，征虏将军、历<u>一</u><u>一</u>公穆崇
为太尉，安南将军、钜鹿公长孙嵩为司徒。帝祠天于西郊，麾帜有加焉。广平太守、
辽西公元意烈谋反，于郡赐死，原其妻子。~城屠各董羌、杏城卢水郝奴、河东蜀
薛榆、氐帅苻兴，各率其种内附。六月丙子，诏有司议定国号。群臣曰：“昔周秦
以前，世居所生之土，有国有家，及王天下，即承为号。自汉以来，罢侯置守，时
无世继，其应运而起者，皆不由尺土之资。今国家万世相承，启基云代。臣等以为
若取长远，应以代为号。”诏曰：“昔朕远祖，总御幽都，控制遐国，虽践王位，
未定九州。逮于朕躬，处百代之季，天下分裂，诸华乏主。民俗虽殊，抚之在德，
故躬率六军，扫平中土，凶逆荡除，遐迩率服。宜仍先号，以为魏焉。布告天下，
咸知朕意。”
</p><p>
秋七月，迁都平城，始营宫室，建宗庙，立社稷。渔<u>一</u><u>一</u>乌丸库展勹焊淳<u>一</u>党<u>一</u>为
寇。诏冠军将军王建讨平之。八月，诏有司正封畿，制郊甸，端径术，标道里，平
五权，较五量，定五度。遣使循行郡国，举奏守宰不法者，亲览察黜陟之。九月，
乌丸张骧子超，收合亡命，聚<u>一</u>党<u>一</u>三千余家，据勃海之南皮，自号征东大将军、乌刃
王，抄掠诸郡。诏将军庾岳讨之。
</p><p>
冬十月，起天文殿。十有一月辛亥，诏尚书吏部郎中邓渊典官制，立爵品，定
律吕，协音乐；仪曹郎中董谧撰郊庙、社稷、朝觐、飨宴之仪；三公郎中王德定律
令，申科禁；太史令晁崇造浑仪，考天象；吏部尚书崔玄伯总而裁之。闰月，左丞
相、骠骑大将军、卫王仪及诸王公卿士，诣阙上书曰：“臣等闻宸极居中，则列宿
齐其晷；帝王顺天，则群后仰其度。伏惟陛下德协二仪，道隆三五，仁风被于四海，
盛化塞于大区，泽及昆虫，恩沾行苇，讴歌所属，八表归心，军威所及，如风<u>一</u>靡<u>一</u>草，
万姓JJ，咸思系命。而躬履谦虚，退身后己，宸仪未彰，哀服未御，非所以上允
皇天之意，下副乐推之心。宜光崇圣烈，示轨宪于万世。臣等谨昧死以闻。”帝三
让乃许之。十有二月己丑，帝临天文殿，太尉、司徒进玺绶，百官咸称万岁。大赦，
改年。追尊成帝已下及后号谥。乐用《皇始》之舞。诏百司议定行次。尚书崔玄伯
等奏从土德，服色尚黄，数用五；未祖辰腊，牺牲用白。五郊立气，宣赞时令，敬
授民时，行夏之正。徙六州二十二郡守宰、豪杰、吏民二千家于代都。是岁，兰汗
杀慕容宝而自立，宝子盛杀汗僭立。慕容德自称燕王。
</p><p>
二年春正月甲子，初祠上帝于南郊，以始祖神元皇帝配，降坛视燎，成礼而反。
乙丑，曲赦京师。始制三驾之法。庚午，车驾北巡，分命诸将大袭高车。大将军、
常山王遵等三军从东道出长川，镇北将军、高凉王乐真等七军从西道出牛川，车驾
亲勒六军从中道自驳髯水西北。
</p><p>
二月丁亥朔，诸军同会，破高车杂种三十余部，获七万余口，马三十余万匹，
牛羊百四十余万。骠骑大将军、卫王仪督三万骑别从西北绝漠千余里，破其遗迸七
部，获二万余口，马五万馀匹，牛羊二十余万头，高车二十余万乘，并服玩诸物。
还次牛川及薄山，并刻石记功。班赐从臣各有差。庚戌，征虏将军庾岳破张超于勃
海。超走平原，为其<u>一</u>党<u>一</u>所杀。以所获高车众起鹿苑，南因台<u>一</u><u>一</u>，北距长城，东包白
登，属之西山，广轮数十里。凿渠引武川水注之苑中，疏为三沟，分流宫城内外。
又穿鸿雁池。三月己未，车驾至自北伐。甲子，初令《五经》群书各置博士，增国
子太学生员三千人。是月，氐人李辩叛慕容德，求援于行台尚书和跋。跋轻骑往
应之，克滑台，收德宫人府藏；又破德桂林王镇及郎吏将士千余人。丙子，遣建义
将军庾真、越骑校尉奚斤讨库狄部帅叶亦干、宥连部帅窦羽泥于太浑川，破之。库
狄勤支子沓亦干率其部落内附。真等进破侯莫陈部，获马牛羊十余万头，追殄遗迸，
入大峨谷。中山太守仇儒亡匿赵郡，推群盗赵准为主，号使持节、征西大将军、冀
青二州牧、钜鹿公，仇儒为准长史，聚<u>一</u>党<u>一</u>扇惑。诏中领军长孙肥讨平之。
</p><p>
夏四月，前清河太守傅世聚<u>一</u>党<u>一</u>千余家，自号抚军将军。五月癸亥，征虏将军庾
岳讨破之。
</p><p>
秋七月，起天华殿。辛酉，大阅于鹿苑，飨赐各有差。陈郡、河南流民万余口
内徙，遣使者存劳之。姚兴遣众围洛<u>一</u><u>一</u>，司马德宗将辛恭靖请救。八月，遣太尉穆
崇率骑六千往赴之。增启京师十二门。作西武库。除州郡民租赋之半。辛亥，诏礼
官备撰众仪，著于新令。范<u>一</u><u>一</u>人卢溥，聚众海滨，称使持节、征北大将军、幽州刺
史，攻掠郡县，杀幽州刺史封沓干。慕容盛辽西太守李朗，举郡内属。西河胡帅护
诺于、丁零帅翟同、蜀帅韩砻，并相率内附。
</p><p>
冬十月，太庙成，迁神元、平文、昭成、献明皇帝神主于太庙。十有二月甲午，
慕容盛征虏将军、燕郡太守高湖，率户三千内属。辛亥，诏材官将军和突讨卢溥。
天华殿成。是岁，吕光立其子绍为天王，自称太上皇。光死，庶子纂杀绍僭立。秃
发乌孤死，弟鹿孤代立，遣使朝贡。
</p><p>
三年春正月戊午，和突破卢溥于辽西，生获溥及其子焕，传送京师，S之。癸
亥，有事于北郊。分命诸官循行州郡，观民风俗，察举不法。赐群臣布帛各有差。
二月丁亥，诏有司祀日于东郊。始耕籍田。壬寅，皇子聪薨。三月戊午，立皇后慕
容氏。是月，穿城南渠通于城内，作东西鱼池。
</p><p>
夏四月，姚兴遣使朝贡。五月戊辰，诏谒者仆射张济使于姚兴。己巳，车驾东
巡，遂幸涿鹿，遣使者以太牢祠帝尧、帝舜庙。西幸马邑，观氵垒源。
</p><p>
秋七月壬子，车驾还宫。起中天殿及云母堂、金华室。十有一月，高车别帅敕
力犍，率九百余落内属。十有二月乙未，诏曰：“世俗谓汉高起于布衣而有天下，
此未达其故也。夫刘承尧统，旷世继德，有蛇龙之征，致云彩之应，五纬上聚，天
人俱协，明革命之主，大运所钟，不可以非望求也。然狂狡之徒，所以颠蹶而不已
者，诚惑于逐鹿之说，而迷于天命也。故有踵覆车之轨，蹈衅逆之踪，毒甚者倾州
郡，害微者败邑里，至乃身死名颓，殃及九族，从乱随流，死而不悔，岂不痛哉！
《春秋》之义，大一统之美，吴楚僭号，久加诛绝，君子贱其伪名，比之尘垢。自
非继圣载德，天人合会，帝王之业，夫岂虚应。历观古今，不义而求非望者，徒丧
其保家之道，而伏刀锯之诛。有国有家者，诚能推废兴之有期，审天命之不易，察
征应之潜授，杜竞逐之邪言，绝<u>一</u>奸<u>一</u>雄之僭肆，思多福于止足，则几于神智矣。如此，
则可以保荣禄于天年，流余庆于后世。夫然，故祸悖无缘而生，兵甲何因而起？凡
厥来世，勖哉戒之，可不慎欤！”时太史屡奏天文错乱，帝亲览经占，多云改王易
政，故数革官号，一欲防塞凶狡，二欲消灾应变。已而虑群下疑惑，心谤腹非，丙
申复诏曰：“上古之治，尚德下名，有任而无爵，易治而事序，故邪谋息而不起，
<u>一</u>奸<u>一</u>慝绝而不作。周姬之末，下凌上替，以号自定，以位制禄，卿世其官，大夫遂事，
<u>一</u><u>一</u>德不常议发家陪，故衅由此起，兵由此作。秦汉之弊，舍德崇侈，能否混杂，
贤愚相乱，庶官失序，任非其人。于是忠义之道寝，廉耻之节废，退让之风绝，毁
誉之义兴，莫不由乎贵尚名位，而祸败及之矣。古置三公，职大忧重，故曰‘待罪
宰相’，将委任责成，非虚<u>一</u>宠<u>一</u>禄也。而今世俗，佥以台辅为荣贵，企慕而求之。夫
此职司，在人主之所任耳，用之则重，舍之则轻。然则官无常名，而任有定分，是
则所贵者至矣，何取于鼎司之虚称也。夫桀纣之南面，虽高而可薄；姬旦之为下，
虽卑而可尊。一官可以效智，荜门可以垂范。苟以道德为实，贤于覆M家矣。故
量己者，令终而义全；昧利者，身陷而名灭。利之与名，毁誉之疵竞；道之与德，
神识之家<u>一</u>宝。是故道义，治之本；名爵，治之末。名不本于道，不可以为宜；爵无
补于时，不可以为用。用而不禁，为病深矣。能通其变，不失其正者，其惟圣人乎？
来者诚思成败之理，察治乱之由，鉴殷周之失，革秦汉之弊，则几于治矣。”是岁，
乞伏乾归为姚兴所破，李彼绞鹆怪菽痢⒘构。
</p><p>
四年春正月，高车别帅率其部三千余落内附。二月丁亥，命乐师入学习舞，释
菜于先圣、先师。丁酉，分命使者循行州郡，听察辞讼，纠劾不法。三月，帝亲渔，
荐于寝庙。
</p><p>
夏四月辛卯，罢行台。诏有司明扬隐逸。五月，起紫极殿、玄武楼、凉风观、
石池、鹿苑台。
</p><p>
秋七月，诏镇远将军、贾荽淌烦に锓什狡锒万南徇许昌、彭城。诏赐天下镇
戍将士布帛各有差。冬十二月辛亥，诏征西大将军、常山王遵等率众五万讨破多兰
部帅木易于，材官将军和突率骑六千袭黜弗、素古延等诸部。集博士儒生，比众经
文字，义类相从，凡四万余字，号曰《众文经》。是岁，慕容盛死，宝弟熙僭立。
吕光弟子隆杀纂自立。卢水胡沮渠蒙逊私署凉州牧、张掖公。蒙逊及李辈⑶彩钩
贡。
</p><p>
五年春正月丁丑，慕容熙遣将寇辽西。虎威将军宿沓干等拒战不利，弃令支而
还。帝闻姚兴将寇边，庚寅，大简舆徒，诏并州诸军积谷于平<u>一</u><u>一</u>之乾壁。戊子，材
官将军和突破黜弗、素古延等诸部，获马三千余匹，牛羊七万余头。辛卯，蠕蠕祖
仑遣骑救素古延等，和突逆击破之于山南河曲，获铠马二千余匹。班师。赏赐将士
各有差。
</p><p>
二月癸丑，征西大将军、常山王遵等至安定之高平，木易于率数千骑与卫辰、
屈丐弃国遁走，追至陇西瓦亭，不及而还。获其辎重库藏，马四万余匹，骆驼、牦
牛三千余头，牛、羊九万余口。班赐将士各有差。徙其民于京师。沙门张翘自号无
上王，与丁零鲜于次保聚<u>一</u>党<u>一</u>常山之行唐。夏四月，太守楼伏连讨斩之。五月，姚兴
遣其弟安北将军、义<u>一</u><u>一</u>公平率众四万来侵。平<u>一</u><u>一</u>乾壁为平所陷。六月，治兵于东郊，
部分众军，诏镇西大将军毗陵王顺、长孙肥等三将六万骑为前锋。
</p><p>
秋七月戊辰朔，车驾西讨。八月乙巳，至于柴壁。平固守，进军围之。姚兴悉
举其众来救。甲子，帝渡蒙坑，逆击兴军，大破之。
</p><p>
冬十月，平赴水而死，俘其余众三万余人。语在《兴传》。获兴征虏将军、尚
书右仆射狄伯支，越骑校尉唐小方，积<u>一</u>弩<u>一</u>将军姚梁国，建忠将军雷星、康官，北中
郎将康猥，平从弟伯禽已下、四品将军已上四十余人。获先亡臣王次多、靳勤，并
斩以徇。兴频使请和，帝不许。群臣劝进平蒲坂，帝虑蠕蠕为难，戊申，班师。十
有一月，车驾次晋<u>一</u><u>一</u>。征相州刺史庾岳为司空。遣左将军莫题讨上<u>一</u>党<u>一</u>群盗秦颇、丁
零翟都于壶关。丁丑，上<u>一</u>党<u>一</u>太守捕颇，斩之，都走林虑。十有二月辛亥，至自西征。
蠕蠕杜仑犯塞，诏常山王遵追之，不及而还。越勤莫弗率其部万余家内属，居五原
之北。是岁，秃发鹿孤病死，弟仗赐橙危遣使朝贡。
</p><p>
六年春正月辛未，朔方尉迟部别帅率万余家内属，入居云中。夏五月，大简舆
徒，将略江淮，平荆扬之乱。
</p><p>
秋七月，镇西大将军、司隶校尉、毗陵王顺有罪，以王还第。戊子，车驾北巡，
筑离宫于迳剑纵士校猎，东北逾Y岭，出参合、代谷。九月，行幸南平城，规度
氵垒南，面夏屋山，背黄瓜堆，将建新邑。辛未，车驾还宫。
</p><p>
冬十月，起西昭<u>一</u><u>一</u>殿。乙卯，立皇子嗣为齐王，加车骑大将军，位相国；绍为
清河王，加征南大将军；熙为<u>一</u><u>一</u>平王；曜为河南王。封故秦愍王子夔为豫章王，陈
留王子右将军悦为朱提王。丁巳，诏将军伊谓率骑二万北袭高车。司马德宗遣使朝
贡。十有一月庚午，伊谓大破高车。是年，岛夷桓玄废其主司马德宗而自立，僭称
大楚。
</p><p>
天赐元年春正月，遣离石护军刘托率骑三千袭蒲子。三月丙寅，擒姚兴宁北将
军、泰平太守衡谭，获三千余口。初限县户不满百罢之。
</p><p>
夏四月，诏尚书郎中公孙表使于江南，以观桓玄之衅也。值玄败而还。蠕蠕社
仑从弟悦伐大那等谋杀社仑而立大那。发觉，来奔。五月，置山东诸冶，发州郡徒
谪造兵甲。秋九月，帝临昭<u>一</u><u>一</u>殿，分置众职，引朝臣文武，亲自简择，量能叙用；
制爵四等，曰王、公、侯、子，除伯、男之号；追录旧臣，加以封爵，各有差。是
秋，江南大乱，流民H负而奔淮北，行道相寻。
</p><p>
冬十月辛巳，大赦，改元。筑西宫。十有一月，上幸西宫，大选朝臣，令各辨
宗<u>一</u>党<u>一</u>，保举才行，诸部子孙失业赐爵者二千余人。十有二月戊辰，车驾幸迳焦。
是岁，岛夷刘裕起兵诛桓玄。
</p><p>
二年春二月癸亥，车驾还宫。
</p><p>
夏四月，车驾有事于西郊，车旗尽黑。是岁，司马德宗复僭立。慕容德死，兄
子超僭立。
</p><p>
三年春正月甲申，车驾北巡，幸迳焦。校猎，至屋孤山。二月乙亥，幸代园
山，建五石亭。三月庚子，车驾还宫。
</p><p>
夏四月庚申，复幸迳焦。占授著作郎王宜弟造《兵法孤虚立成图》三百六十
时。遂登定襄角史山，又幸马城。甲午，车驾还宫。是月，蠕蠕寇边。夜召兵，将
旦，贼走，乃罢。六月，发八部五百里内男丁筑氵垒南宫，门阙高十余丈；引沟穿
池，广苑囿；规立外城，方二十里，分置市里，经涂洞达。三十日罢。
</p><p>
秋七月，太尉穆崇薨。八月甲辰，行幸迳焦，遂至青牛山。丙辰，西登武要
北原，观九十九泉，造石亭，遂之石漠。九月甲戌朔，幸漠南盐池。壬午，至漠中，
观天盐池；度漠，北之吐盐池。癸巳，南还长川。丙申，临观长陂。
</p><p>
冬十月庚申，车驾还宫。
</p><p>
四年春二月，封皇子i为河间王，处文为长乐王，连为广平王，黎为京兆王。
夏五月，北巡。自参合陂东过蟠羊山，大雨，暴水流辎重数百乘，杀百余人。遂东
北逾石漠，至长川，幸濡源。常山王遵有罪赐死。
</p><p>
秋七月，车驾自濡源西幸参合陂。筑北宫垣，三旬而罢，乃还宫。八月，幸
山宫。是月，诛司空庾岳。冬十有一月，车驾还宫。是岁，慕容宝养子高云杀熙自
立，赫连屈丐自称大单于、大夏天王。
</p><p>
五年春正月，行幸迳焦，遂如参合陂，观渔于延水，至宁川。三月，姚兴遣
使朝贡。是岁，皇孙焘生。
</p><p>
六年夏，帝不豫。初，帝服寒食散，自太医令<u>一</u><u>一</u>羌死后，药数动发，至此逾甚。
而灾变屡见，忧懑不安，或数日不食，或不寝达旦。归咎群下，喜怒乖常，谓百僚
左右人不可信，虑如天文之占，或有肘腋之虞。追思既往成败得失，终日竟夜独语
不止，若旁有鬼物对扬者。朝臣至前，追其旧恶皆见杀害，其余或以颜色变动，或
以喘<u>一</u>息不调，或以行步乖节，或以言辞失措，帝皆以为怀恶在心，变见于外，乃手
自殴击，死者皆陈天安殿前。于是朝野人情各怀危惧。有司懈怠，莫相督摄；百工
偷劫，盗贼公行，巷里之间人为希少。帝亦闻之，曰：“朕纵之使然，待过灾年，
当更清治之尔。”
</p><p>
秋七月，慕容支属百余家，谋欲外奔。发觉，伏诛，死者三百余人。八月，卫
王仪谋叛，赐死。
</p><p>
冬十月戊辰，帝崩于天安殿，时年三十九。永兴二年九月甲寅，上谥宣武皇帝，
葬于盛乐金陵。庙号太祖。泰常五年，改谥曰道武。
</p><p>
史臣曰：晋氏崩离，戎羯乘衅，僭伪纷纠，謇蔷撼邸Ｌ祖显晦安危之中，屈
伸潜跃之际，驱率遗黎，奋其灵武，克剪方难，遂启中原，朝拱人神，显登皇极。
虽冠履不暇，栖遑外土，而制作经谟，咸存长世。所谓大人利见，百姓与能，抑不
世之神武也。而屯厄有期，祸生非虑，将人事不足，岂天实为之。呜呼！</p></div>
  <div class="adBottom">
    <script src="../../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='87874.html' class='pagedaohang'>【上一篇】<i>:帝纪第三 太宗纪</i></a></span><span class="tomenu"><a href="weishu.html" title="魏书" class="returnIndex">【回目录】</a>
</span><span class="toup1"><a href='87872.html' class='pagedaohang'>【下一篇】<i>：帝纪第一 序纪</i></a></span></div>
  <div class="adBottom">
    <script src="../../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../../js/foot.js" type="text/javascript"></script>

</body>
</html>
