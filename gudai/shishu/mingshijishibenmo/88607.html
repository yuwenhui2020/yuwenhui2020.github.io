<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>明史纪事本末_○开设贵州</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/shishu/mingshijishibenmo/88607.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../../templets/default/css/p.css" />
<link rel="stylesheet" type="text/css" href="../../../templets/default/css/book.css" />
<script src="../../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/shishu/mingshijishibenmo/88607.html");
</script>
</head>
<body>
<div id="topbar">
  <div id="logo"><a href="../../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../../book_sbkk8_default.html">首页</a></li>
     
      <li><a href='../../gudai.html'>古典文学</a></li>
      <li><a href='../../../gushihui/gushihui.html'>故事会</a></li>
      <li><a href='../../../meirongyangsheng/meirongyangsheng.html'>美容养生</a></li>
      <li><a href='../../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="88607.html#" class="bds_more" data-cmd="more">分享到：</a><a href="88607.html#" class="bds_weixin" data-cmd="weixin" title="分享到微信">微信</a><a href="88607.html#" class="bds_qzone" data-cmd="qzone" title="分享到QQ空间">QQ空间</a><a href="88607.html#" class="bds_tsina" data-cmd="tsina" title="分享到新浪微博">新浪微博</a><a href="88607.html#" class="bds_tqq" data-cmd="tqq" title="分享到腾讯微博">腾讯微博</a><a href="88607.html#" class="bds_tqf" data-cmd="tqf" title="分享到腾讯朋友">腾讯朋友</a><a href="88607.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../../book_sbkk8_default.html'>主页</a> > <a href='../../gudai.html'>古代文学</a> > <a href='../shishu.html'>史书</a> > <a href='mingshijishibenmo.html'>明史纪事本末</a> > </div>
<div class="ad960"><script src="../../../js/ad960sougou.js" type="text/javascript"></script></div>
<div id="maincontent">
  <h1 class="articleH1">○开设贵州</h1>
  <div id="content"><span id="ad328_r">
    <script src="../../../js/article.js" type="text/javascript"></script>
    </span><p>卷十九</p>



<p>○开设贵州</p>
<p>太祖洪武十五年春正月，置贵州都指挥使司，命平凉侯费聚、汝南侯梅思祖署司事。贵州古罗施鬼国，自蜀汉彝有火济者，从诸葛亮南征孟获有功，封罗甸国王，历唐、宋皆以归顺，不失爵土。</p>
至是，遣傅友德等平云南，上遣使谕友德曰：&ldquo;前已置贵州都指挥使司，然霭翠辈不尽服，虽有云南，不能守也。&rdquo;霭翠故元宣慰使，已而见云南俱平，乃与同知宋钦皆降。上仍授霭翠宣慰使，钦宣慰同知，各领所部居水西，为贵州宣慰使，隶四川。其思州宣慰使田仁智、思南宣慰使田茂安，暨镇远等府，隶湖广。普安、镇宁等州，隶云南。已而霭翠请兵讨部落陇居，上曰：&ldquo;中国之兵岂荒服报怨之具耶！&rdquo;不许。</p>
<p>十八年夏四月，思州诸洞蛮作乱，命信国公汤和、江夏侯周德兴从楚王桢讨平之。时蛮寇出没不常，王师至辄窜匿，退则复出剽掠。和等抵其地，恐蛮人惊溃，乃于诸洞分屯立栅，与蛮民杂耕，使不复疑。久之，以计擒其渠魁，余<u>一</u>党<u>一</u>悉溃。师还，留兵镇之。</p>
<p>三十年三月，古州洞蛮林宽自号&ldquo;小师&rdquo;，聚众作乱，攻龙里。千户吴得率麾下驰击之，中毒<u>一</u>弩<u>一</u>死。命左都督杨文为征蛮将军，都督同知韩观副之，统京卫、江、湖兵往征。已，林宽为指挥朱俊所缚，送京师。</p>
<p>冬十月，兵至沅州，伐山开道二百里，抵天柱。遂涉苗境营小坪，而以偏师别由渠<u>一</u><u>一</u>零溪西南山径■枚夜发，犄角以进，分道夹攻，直抵洪州、泊里、福禄、永从诸洞，大破之。都督顾成亦剿平臻部六洞、螃蟹、天柱、天堂、大坪、小坪诸寇。班师还京。</p>
<p>成祖永乐九年春正月，设普安安<u>一</u>抚司，以土目慈长为安<u>一</u>抚，赐银印，置流官，隶四川布政司。三月，镇守贵州镇远侯顾成奏：&ldquo;金筑安<u>一</u>抚司诸处土军，宜一概</p>
<p>训练。&rdquo;上以蛮人惮拘束，止之。已而以贵州安宁，特赐成银币。上谓侍臣曰：&ldquo;汉武帝穷兵黩武，以事远方，罢敝中国，朕无取焉。顾成老成，能持重安边，非喜功好事之流，以是特嘉奖之。&rdquo;</p>
<p>十一年二月，设贵州等处承宣布政使司及思州、新化、黎平、石阡、思南、镇远、铜仁、乌罗八府，以工部侍郎蒋廷瓒为左布政使。初，洪武中止设贵州、思南州诸宣慰使，思州所辖二十二长官司，思南所辖十七长官司，仍设都指挥使司镇守其地。及霭翠死，妻奢香代立，宋钦死，妻刘氏代立。刘氏多智术。时马烨以都督镇守其地，政尚威严，欲尽灭诸罗，代以流官，乃以事<u>一</u>裸<u>一</u>挞奢香，欲激怒诸罗为兵端。诸罗果愤怒，欲反。刘氏闻止之，为走京师。上召问，令入宫见高皇后。复令折简招奢香至，询故，上曰：&ldquo;汝诚苦马都督，吾为汝除之，然何以报我？&rdquo;奢香叩头曰：&ldquo;愿世世戢诸罗，令不敢为乱。&rdquo;上曰：&ldquo;此汝常职，何云报也！&rdquo;奢香曰：&ldquo;贵州东北有间道，可通四川，梗塞未治，愿刊山通道，以给驿使往来。&rdquo;上许之。谓高皇后曰：&ldquo;吾知马烨忠无他肠，然何惜一人，不以安一方也。&rdquo;乃召烨，数其罪，斩之，遣奢香等归。诸罗大感服，为除赤水、乌撤道，立龙场九驿，达蜀。后安氏即霭翠后也。</p>
<p>至永乐初，思州宣慰使田仁智子琛，思南宣慰使田茂安子宗鼎，各嗣立，以争沙坑故，日寻兵。上遣行人蒋廷瓒往勘之，琛从廷瓒入见上白事，自言思南故思州地，当归之，又数宗鼎罪状。上曰：&ldquo;思南旧归明玉珍时，汝何不取以自属，乃今言耶？且罪恶在彼，汝何与焉。亟归守尔土，靖尔封疆，慎勿构衅起兵端，再犯，吾磔汝矣！&rdquo;琛遍与宗鼎仇杀如故，屡禁之不能止。至是，上密遣镇远侯顾成率校士数人，潜入二境执琛、宗鼎去。二人既就执，城中犹寂无知者。忽一日使出，揭榜谕诸罗曰：&ldquo;朝廷以二凶日构杀，荼苦百姓，故特遣使执问状，首恶既擒，余一无所问，敢哗者族。&rdquo;诸罗帖然。琛、宗鼎至京师，俱斩之。乃命户部尚书夏原吉等曰：&ldquo;思州、思南苦田氏久矣，不可令遗孽复踵为乱，其易为府治，改思州宣慰司为思州府，思南宣慰司为思南府，易置诸官僚。&rdquo;遂设贵州布政司，立三司等官，治贵州宣慰司本司及思州、思南、镇远、石阡、铜仁、黎平六府，普安、永宁、镇宁、安顺四州，金筑安<u>一</u>抚司及普定、新添、平越、龙里、都匀、毕节、安庄、清平、平坝、安南、赤水、永宁、兴隆、鸟撒、威清十五卫，普市干户所，皆属焉。改蒋廷瓒为左布政使，以廷瓒曾勘思州事，谙夷情也。</p>
<p>十四年，设贵州提刑按察司。户部、刑部各增贵州一司，其乡贡附于云南。谷应泰曰：秦皇开边，桂林、象郡旋没尉氏，武帝穷兵，越隽、鹘龈匠际簟；蚓鄹筛辏或通璧币，用力若此，获效若彼。盖拓</p>
<p>疆域，通文教，《易》称革面，《书》载顽民，帝王若斯之难也。贵州西接滇、蜀，东连荆、粤，地齿神州，久沦荒服。特以其地皆毒雾瘴山，蛮峒夷寨，无宛马邛竹，动中国<u>一</u>爱<u>一</u>慕，而其君长世</p>
<p>乐奉藩，保不失礼，贻忧边吏，黔遂无日通上国矣。洪武初，汤信国使之民蛮杂耕，兵夷互习，岂非天启荒徼，渐染华风，朝鲜将开，乃来箕子，勾吴当治，始有姬雍者与？乃宋钦</p>
<p>妻之乘间奔朝，安奢香之闻呼赴阙，两女子观变决机，勇于丈夫。甚至入见高皇后，使高帝竟斩马都督。蒲伏掖门，瞻仰天日，指陈险厄，立誓河山。开赤水之道，通龙场之驿，智溢唐蒙，功高博望。彼地有此异人，山川岂能再阻蛮方耶？</p>
<p>永乐中，二田复自相攻杀，金鸡命使，特遣解纷，翠华临轩，亲承戒谕，犹复怙终不迁，攻杀如故。夫亦夜郎恃远，于阗负险，抑或天诱其衷，折入中国，闽人侵<u>一</u>逼<u>一</u>，南粤归汉，延陀攻杀，敕勒入唐，废兴有数，革置有时乎？而顾成以校士数人，入执二田，系颈槛车，寂无知者，比之介子楼兰断头酒后，班超鄯善捕使中宵，天子神灵，兵威不测，斯为至矣。此岂一时掩袭，虎<u>一</u>穴<u>一</u>得子，实乃二祖英武先声夺人也。</p>
<p>二田授首，处分群县，为布政司者一，为府者六，为州者四，为安<u>一</u>抚司者一，为卫者十五，而黔中一省，俨然进明堂，分符瑞，受冠带，祠春秋，厕肩内地，附丽皇舆矣。国家无斗粟介士之劳，边臣无亡矢遗镞之失，自古开疆廓宇，又未有若斯之易者也。然则天马蒲桃，志宝物者不知略地；楼船横海，志略地者不知化俗。《诗》曰：&ldquo;日辟国百里。&rdquo;伊惟二祖有焉。</p></div>
  <div class="adBottom">
    <script src="../../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='88608.html' class='pagedaohang'>【上一篇】<i>:○设立三卫</i></a></span><span class="tomenu"><a href="mingshijishibenmo.html" title="明史纪事本末" class="returnIndex">【回目录】</a>
</span><span class="toup1"><a href='88606.html' class='pagedaohang'>【下一篇】<i>：○壬午殉难</i></a></span></div>
  <div class="adBottom">
    <script src="../../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../../js/foot.js" type="text/javascript"></script>

</body>
</html>
