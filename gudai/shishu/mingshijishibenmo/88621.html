<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>明史纪事本末_○方国珍降</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/shishu/mingshijishibenmo/88621.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../../templets/default/css/p.css" />
<link rel="stylesheet" type="text/css" href="../../../templets/default/css/book.css" />
<script src="../../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/shishu/mingshijishibenmo/88621.html");
</script>
</head>
<body>
<div id="topbar">
  <div id="logo"><a href="../../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../../book_sbkk8_default.html">首页</a></li>
     
      <li><a href='../../gudai.html'>古典文学</a></li>
      <li><a href='../../../gushihui/gushihui.html'>故事会</a></li>
      <li><a href='../../../meirongyangsheng/meirongyangsheng.html'>美容养生</a></li>
      <li><a href='../../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="88621.html#" class="bds_more" data-cmd="more">分享到：</a><a href="88621.html#" class="bds_weixin" data-cmd="weixin" title="分享到微信">微信</a><a href="88621.html#" class="bds_qzone" data-cmd="qzone" title="分享到QQ空间">QQ空间</a><a href="88621.html#" class="bds_tsina" data-cmd="tsina" title="分享到新浪微博">新浪微博</a><a href="88621.html#" class="bds_tqq" data-cmd="tqq" title="分享到腾讯微博">腾讯微博</a><a href="88621.html#" class="bds_tqf" data-cmd="tqf" title="分享到腾讯朋友">腾讯朋友</a><a href="88621.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../../book_sbkk8_default.html'>主页</a> > <a href='../../gudai.html'>古代文学</a> > <a href='../shishu.html'>史书</a> > <a href='mingshijishibenmo.html'>明史纪事本末</a> > </div>
<div class="ad960"><script src="../../../js/ad960sougou.js" type="text/javascript"></script></div>
<div id="maincontent">
  <h1 class="articleH1">○方国珍降</h1>
  <div id="content"><span id="ad328_r">
    <script src="../../../js/article.js" type="text/javascript"></script>
    </span><p>卷五</p>



<p>○方国珍降</p>
<p>元顺帝至正八年，浙东台州黄岩人方国珍起兵，劫掠沿海州县，元兵屡讨不克。</p>
<p>十三年十月，时青田刘基为浙东行省都事，建议谓：&ldquo;方氏首乱，宜捕而斩之。&rdquo;执政多受国珍金者，辄罪基擅作威福，羁管于绍兴，竟受国珍降。国珍虽受元官，实拥兵自固，不受元调发。元亦以四方多故，羁縻之不问。国珍寻叛，据温、台、庆元等路。</p>
<p>十八年十二月，太祖既下婺州，遣典{}刘辰使方国珍，招谕之。国珍与其弟谋曰：&ldquo;今元运将终，群雄并起。惟江左号令严明，所向无敌，今又东下婺州，恐难与争锋。况与我为敌者，东有张士诚，南有陈友定，莫若姑示顺从，藉为声援，以观其变。&rdquo;</p>
<p>十九年春三月丁巳，方国珍遣使因刘辰来奉书，献黄金五十斤、白金百斤、金织文绮百端，愿合力攻士诚。许之。以次子关为质，太祖曰：&ldquo;凡质，疑也；不疑何质！&rdquo;厚赐关而遣之，改关名为明完。国珍复纳温、台、庆元三郡籍，愿输金助军守土，如钱&Alpha;故事，事定，即以献。</p>
<p>二十一年三月戊寅，方国珍遣使以金玉饰马鞍献。先是，太祖遣博士夏煜、陈显道谕国珍曰：&ldquo;福基于至诚，祸生于反复，隗嚣、公孙述可鉴也。&rdquo;国珍惶惧。至是，遣其检校燕敬来献。太祖曰：&ldquo;吾方有事四方，所需者文武才能，所用者[QDXD]粟布帛，其他珍玩，非所好也。&rdquo;却之。</p>
<p>二十四年九月乙酉，方明善攻平<u>一</u><u>一</u>，元帅胡深击败之，遂下瑞安。先是，温州土豪周宗道以平<u>一</u><u>一</u>来附，明善率兵攻之。宗道求援于深，深击明善，败之，下瑞安，进兵温州。明善惧，与国珍谋，岁贡银二万两充军资。太祖许之，命深班师。</p>
<p>二十五年六月壬子，参军胡海攻乐清下之，擒方国珍镇抚周清等，送建康。九月，元复以方国珍为淮南行省左丞相，分省庆元。二十六年九月，元改方国珍为浙江行省左丞相，国璋、国瑛、</p>
<p>国珉及国珍子明善俱平章政事。初，国珍虽以三郡来献，实未纳土，特欲<u>一</u><u>一</u>假借声援以拒元。及元屡加命，国珍益骄横，遂据有濒海诸郡县，不肯奉正朔。时太祖方连兵张、陈，不暇往讨，累遣博士夏煜、杨宪往谕之，国珍心持两端。太祖闻之，笑曰：&ldquo;姑置之，待我克苏州后，欲奉正朔，晚矣。&rdquo;</p>
<p>太祖吴元年元至正二十七年也。九月甲戌，命参政朱亮祖讨方国珍。初，国珍怀诈反复，云：&ldquo;俟克杭州，即纳土。&rdquo;及大兵克杭州，犹自据如故，乃累假贡献，来觇虚实，为叛服计。又北通扩廓帖木儿，南交陈友定，图为犄角。太祖遗书数其十二过，且征贡粮二十万石，曰：&ldquo;克杭有日矣，公何负约如故？张士诚与公接壤，取鲍振落耳，所不敢者，以谁在耶？吾旦暮下姑苏，奄至公境。背城一战，亦丈夫矣。不然，去之入海，亦一策也。然自古未有老海上者，公审思之。&rdquo;国珍惧，与其弟侄将佐谋。郎中张本仁曰：&ldquo;江左方图张氏，胜负未可知，计不能越境而致于人。&rdquo;刘席曰：&ldquo;江左多■骑，平地用耳，奈吾海舟何！&rdquo;丘楠曰：&ldquo;皆非主福也。惟智可以决事，惟信可以守国，惟直可以用兵。昔者江、淮之间，豪杰并起，人人莫不欲帝，然分鼎足者，汉与二吴耳。汉人敢战不怯，尚死九江。张吴区区，如窦中鼠，败可知也。江左法严而军威，诸将所过，秋毫无犯。所得府库，还封识之，以奉其主，此乃吊伐之心，必有天下。且业已并汉，势复兼张。公经营浙东十余年矣，不能越三郡，不以此时早决，不可谓智；自居钱&Alpha;，抑又背焉，不可谓信；我之不信，彼征师焉，不可谓直，莫若与也。&rdquo;国珍不能用。至是，命亮祖率马■舟师讨之。</p>
<p>初，台州为国珍弟国瑛窃据。己丑，亮祖驻师新昌，遣部将严德攻关岭山寨，平之。辛卯，至天台，守将汤盘以城降。进攻台州，国瑛以兵拒战，击败之，严德战死遂至台州国瑛闻亮祖至，即欲遁去。会国珍入庆元治兵，为城守计，使人谓国瑛坚守勿去。国瑛始约束将士，乘城拒守，然士卒多怀惧亡去者。亮祖等急攻之。辛丑，国瑛度力不能支，以巨舰载妻子，乘夜出兴善门，走黄岩。亮祖入城抚定之。</p>
<p>十月，进兵黄岩，瑛复遁海上，留其<u>一</u>党<u>一</u>哈儿鲁守黄岩，哈儿鲁即以城降。亮祖分兵下仙居等县，国珍闻之气沮。癸丑，命汤和为征南将军，吴祯为副将军，率常州、长兴、宜</p>
<p>兴、江、淮诸军讨方国珍于庆元，谕之曰：&ldquo;尔等奉辞伐罪，毋纵杀戮，当如徐达下姑苏，平定安集，乃吾所愿也。&rdquo;十一月，吴祯引舟师，乘潮夜入曹娥江，夷坝通道，出其不意，</p>
<p>抵军厩。会降卒言国珍已遁入海，祯勒兵追之。汤和兵自绍兴渡曹娥江，进次余姚，降其知州李枢及上虞县尹沈煜。遂进兵庆元城下，攻其西门，院判徐善等率父老迎降。国珍乘海舟遁，和率兵追败之，国珍率余众入海。和分徇定海、慈溪等县，得军士三千人，战船六十艘，马二百余匹，银六千九百余锭，粮三十五万四千六百石。</p>
<p>朱亮祖自黄岩进兵温州，陈于城南七里，国珍令其子明善引兵拒战，亮祖击败之，破其太平寨，追至城下，余兵溃，奔入城。亮祖遣部将汤克明攻西门，徐秀攻东门，柴虎将游兵策应。晡时，克其城，获员外郎刘本善，国瑛等遁去。亮祖抚其民，分兵徇瑞安，守将同佥喻伯通降。遂帅舟师会吴桢袭明善于乐清之盘屿岛，夜三鼓克之，大获其战舰士马。</p>
<p>国珍既遁入海岛，己丑，太祖复命廖永忠为征南副将军，率师自海道会汤和等兵讨之。其部将多来降，诸郡县相继下，国珍惶惑失措。和等复遣人持书招之，谕以朝廷威德，及陈天命所在。国珍不得已，遣郎中承广、员外郎陈永乞降，又遣其子明克、明则、从子明巩等纳省院及诸银印铜印二十六、银一万两、钱二千缗于和。丙申，朱亮祖兵至黄岩，方国珍及其兄子明善率家来降。于是国珍遣其子明完奉表谢罪。太祖始怒其反复，及览表，怜之。表出其臣詹鼎所草，词辨而恭。太祖读表曰：&ldquo;孰谓方氏无人耶？&rdquo;赐书曰：&ldquo;吾当以投诚为诚，不以前过为过。&rdquo;辛亥，国珍及其弟国珉率部属谒见汤和于军门，得士马舟楫数万计。和送国珍等于京师，太祖让之曰：&ldquo;公胡反复<u>一</u><u>一</u><u>一</u>，劳我戎师耶？顾实公左右舞小智教公，公不能自裁耳。&rdquo;乃悉召其臣，以丘楠为韶州同知，又知草表出鼎手，命官之，其余尽徙濠州。浙东悉平。后太祖即位，厚遇国珍，赐第京师，宴位功臣次。未几，授广西行省左丞，奉朝请。一日侍宴，坐不能兴，舁归。太祖官其二子，曰&ldquo;令国珍见&rdquo;云。国珍以善终。</p>
<p>谷应泰曰：元至正八年，方国珍以黄岩黔赤，首弄潢池，揭竿倡乱，西据括苍，南兼瓯越。元兵屡讨，卒不能平，以致五年之内，太祖起濠城，士诚起高邮，友谅起蕲、黄，莫不南面称雄，坐拥剧郡，则国珍者，虽圣王之驱除，亦群雄之首祸也。然而国珍地小力少，不足以张国，饷匮援绝，不足以待敌。此惟识略过人，真知天命，若陈婴以兵属汉高，冯异以地归光武，则功垂刑马，名在云台，岂不善始善终哉。而国珍者，市井之徒，斗筲之器，宜其无定见也。夫国珍智昏择木，心怀首鼠，惧明之侵轶，则受抚于元，以壮其虚声；惧元之穷追，则纳款于明，以资其外卫。其效忠于陈友定也，岂非河朔之刘琨，西凉之张氏。而侍子于明太祖也，又岂非下江之王常，吴越之钱ㄈ。正所谓狺牙摇尾，荒忽无常。毋论明室鼎兴，贻羞鬼蜮，就令元兵晚振，亦斩鲸鲵。盖首尾衡决，无一而可者。而彼终恃狡谋，依违两堕，则以摄乎大国之间，迁延岁月之命耳。</p>
<p>然究竟友谅凶强，士诚给富，无不先期殄灭，而国珍以弹丸之地，乃更支离后亡者，非国珍之善守御，而太祖之善用兵也。太祖之意，以用兵如攻木，先其坚者，后其节目。故先平吴、汉，后议国珍，缓急之势所不得混也。而中间允其纳币者一，遣使招谕者再，又且推还质子，姑置后失。盖吴、汉者门庭之寇，赴之宜速，而国珍者樊笼之鸟，取之如寄，毋亦米成山谷，尽天水于目中，岂真兵白头须，置陇、蜀于度外也。卒之六师既加，窜奔海岛，计穷归命，传送京师。语云：&ldquo;不为祸始。&rdquo;又云：&ldquo;无始乱。&rdquo;国珍之窃据非分，适足为新主资矣。</p></div>
  <div class="adBottom">
    <script src="../../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='88622.html' class='pagedaohang'>【上一篇】<i>:○太祖平闽</i></a></span><span class="tomenu"><a href="mingshijishibenmo.html" title="明史纪事本末" class="returnIndex">【回目录】</a>
</span><span class="toup1"><a href='88620.html' class='pagedaohang'>【下一篇】<i>：○太祖平吴</i></a></span></div>
  <div class="adBottom">
    <script src="../../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../../js/foot.js" type="text/javascript"></script>

</body>
</html>
