<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>明史纪事本末_○河漕转运</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/shishu/mingshijishibenmo/88602.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../../templets/default/css/p.css" />
<link rel="stylesheet" type="text/css" href="../../../templets/default/css/book.css" />
<script src="../../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/shishu/mingshijishibenmo/88602.html");
</script>
</head>
<body>
<div id="topbar">
  <div id="logo"><a href="../../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../../book_sbkk8_default.html">首页</a></li>
     
      <li><a href='../../gudai.html'>古典文学</a></li>
      <li><a href='../../../gushihui/gushihui.html'>故事会</a></li>
      <li><a href='../../../meirongyangsheng/meirongyangsheng.html'>美容养生</a></li>
      <li><a href='../../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="88602.html#" class="bds_more" data-cmd="more">分享到：</a><a href="88602.html#" class="bds_weixin" data-cmd="weixin" title="分享到微信">微信</a><a href="88602.html#" class="bds_qzone" data-cmd="qzone" title="分享到QQ空间">QQ空间</a><a href="88602.html#" class="bds_tsina" data-cmd="tsina" title="分享到新浪微博">新浪微博</a><a href="88602.html#" class="bds_tqq" data-cmd="tqq" title="分享到腾讯微博">腾讯微博</a><a href="88602.html#" class="bds_tqf" data-cmd="tqf" title="分享到腾讯朋友">腾讯朋友</a><a href="88602.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../../book_sbkk8_default.html'>主页</a> > <a href='../../gudai.html'>古代文学</a> > <a href='../shishu.html'>史书</a> > <a href='mingshijishibenmo.html'>明史纪事本末</a> > </div>
<div class="ad960"><script src="../../../js/ad960sougou.js" type="text/javascript"></script></div>
<div id="maincontent">
  <h1 class="articleH1">○河漕转运</h1>
  <div id="content"><span id="ad328_r">
    <script src="../../../js/article.js" type="text/javascript"></script>
    </span><p>卷二十四</p>



<p>○河漕转运</p>
<p>成祖永乐元年三月，沈<u>一</u><u>一</u>中屯卫军士唐顺言：&ldquo;卫河之原，出卫辉府辉县西北八里太行苏门山下。其流自县城北经卫辉城下，入大名浚县界，迤■抵直沽入海。南距黄河陆路五十余里。若开卫河，距</p>
<p>黄河百步置仓廒，受南京所运粮饷，转致卫河交运，则公私交便也。&rdquo;上命廷臣议，俟民力稍■行之。四年秋七月，命平江伯陈蠹娑浇、淮、河、卫转运。洪武中，</p>
<p>航海侯张赫、舳舻侯朱寿俱以海运功封，岁运粮七十万石，止给辽左一方。永乐初，北京军储不足，以蟪渥鼙，帅舟师海运，岁米百万石。建百万仓于直沽尹儿湾。城天津卫，籍兵万人戍守。至是，令江南粮一由海运；一由淮入黄河至<u>一</u><u>一</u>武，陆运至卫辉，仍由卫河入白河至通州。是为海陆兼运。</p>
<p>八年，以旧额漕运二百五十万石，不足给国用，特令江、浙、湖广三省镑布、都官自行督运，共三百万石有奇。九年春二月己未，命工部尚书宋礼、都督周长开会通河。自济</p>
<p>宁至临清，旧通舟楫。洪武中，河岸冲决，河道淤塞。故于陆路置八■运所，每所用民丁三千，车二百辆，岁久民困其役。永乐初，屡有言开河便者，上重民力未许。至是，济宁同知潘叔正言：&ldquo;会通河道四百五十余里，其淤塞者三之一。浚而通之，非惟山东之民免转输之劳，实国家无穷之利也。&rdquo;乃命礼等往视。礼等极言疏浚之便，且言天气和霁，{冖且}及时用工。于是遣侍郎金纯发山东、直隶、徐州民丁，及应天、镇江等府民丁，并力开浚。民丁皆给粮犒赏，蠲他役及今年田租。命宋礼总督之。</p>
<p>河南河水屡岁为患。先是，遣工部侍郎张信往视信。访得祥符县鱼王口至中滦下二十余里，有旧黄河岸，与今河面平，浚而通之，俾循故道，则水势可杀，遂绘图以进。诏发河南民十万，命兴安伯徐亨、王部侍郎蒋廷瓒、金纯相度开浚，并命礼兼督之。</p>
<p>六月，会通河成。以汶、泗为源，汶水出宁<u>一</u><u>一</u>县，泗水出兖州，至济宁而合。置天井闸以分其流，南流通于淮。而新开河则居其西，北流由新开河道东昌入临清，计三百八十五里。自济宁至临清置十五闸，以时启闭。又于宁<u>一</u><u>一</u>筑鲱赋前佣翥胨，尽入漕河。礼还京上言：&ldquo;会通河源于汶、泗，夏秋霖潦泛溢，则马常泊之流亦入焉。汶、泗合流，至济宁分为二河：一入徐州，一入临清。河流深浅，舟楫通塞，系乎泊水之消长。泊水夏秋有余，冬春不足，非经理河源，及引别水以益之，必有浅涩之患。今汶河上流，上自宁<u>一</u><u>一</u>县已筑坝堰，使其水尽入新河。东平州之东境，有沙河一道，本汶河支流，至十里口通马常泊。比年流沙淤塞河口，宜及时开浚。况沙河至十里口，故道具存，不必施工。河口当浚者仅三里，河身宜筑堰者计百八十丈。&rdquo;从之。</p>
<p>十年春正月，巡按山东御史许堪言：&ldquo;去年卫河水溢，河岸倒塌。&rdquo;命工部尚书宋礼相度措置。夏四月，尚书宋礼奏：&ldquo;自卫河东北至旧黄河一十二里内，五里旧河有沟渠。五里系古路，二里系平地。今开河泄水以入旧黄河，则至海丰大沽河入海。&rdquo;上命俟秋成为之。</p>
<p>九月工部主事蔺芳言：&ldquo;中滦分导河流，使由故道北入于海。河南之民，免于昏垫，诚万世之利。然缘河新筑护岸扫座，用蒲绳泥草，不能经久。臣愚以为若用木编成大囤，若栏圈然，置之水中，以椿木钉之，中实以石，却以横木贯于椿表，牢筑堤土，则水可以杀，堤可以固，而河患息。&rdquo;从之。尚书宋礼荐其才，擢为工部右侍郎。</p>
<p>十一月，浚镇江京口、新港、甘露三港达于江。十三年三月，罢海运粮。命平江伯陈笥诤广、江西造平底浅船三千艘，以从河运，岁运三百余万石。初，漕运北京，舟至淮安，</p>
<p>过坝渡淮，以达清河，输挽甚艰。故老为笱裕&ldquo;淮安城西有管家湖，自河至淮河鸭陈口，仅二十里，与清河口相值。宜凿河引湖水入淮，以通漕舟。&rdquo;蟠又。乃凿清江浦，引水由管家湖入鸭陈口达淮。就管家湖筑堤旦十里，以便引舟。置四闸，曰：移风、清江、福兴、新庄，以时启闭。浚仪真、瓜州通潮。凿吕梁、百步二洪石，平水势。开泰州白塔河，通大江。筑高邮湖堤，堤内凿渠，亘四十里。淮滨作常盈仓五十区，贮江南输税。徐州、济宁、临清、德州皆建仓，使转输。议以原坐太仓岁粮，苏州并山东兖州，送济宁仓；河南、山东送临清仓，各交收。浙江并直隶卫分官军于淮安，运至徐州；京卫官军于徐州，运至德州；山东、河南官军于德州，接运至通州。名为&ldquo;支运&rdquo;。年凡四次。河浅胶舟处，滨河置舍五百六十八所。舍置浅夫，俾导舟。其可行处，缘河堤凿井树木，以便行人。乃增置浅船三千余艘，海运遂罢。凡漕渠在齐、鲁间者，宋礼功为多。在江、淮间者，陈蠊ξ多。</p>
<p>十四年，设淮安之清河、福兴，徐州之沽头、金沟，山东之谷亭、鲁桥等闸，各置官。于是漕运始达通州。宣宗宣德五年三月，陈蟾囱裕&ldquo;支运法军民均劳甚善。但民病</p>
<p>舍穑往还，不若益耗兑军便。&rdquo;帝是其议，改为&ldquo;兑运法&rdquo;。行之既久，耗亦纳官，失初意矣。七年，置吕梁漕渠石闸。初，陈笠月懒荷虾榈叵账急，漕舟</p>
<p>难行，奏令民于旧洪西岸凿渠深二尺，阔五丈有奇，夏秋有水，可以行舟。至是，复欲深凿，置石闸三，时其启闭以节水，庶几往来无虞。事闻，命附近军卫及山东布政司量发民夫工匠协成之。</p>
<p>宪宗成化四年，初，正统间，漕米入庾，始有锐。至是，帝诘锐米，户部执曝扬之数。取米石，一其锐曝之，得九斗有六升，乃以升为耗。巡抚江南邢宥修复运河坝闸。先是，正统初，巡抚周忱经理运</p>
<p>道，武进奔牛、吕城设为坝闸，俾漕舟由京口出江，最称便利。迨景泰间，坝闸渐颓，水道淤浅。有议从蔡泾、孟渎出江者，因迫海洋，漕舟多覆溺。天顺间，巡抚崔恭奏请从周忱故道，增置五闸。至是成之。</p>
<p>七年，罢瓜、淮兑运。并改四仓之支运者，俱令兑各附近水次。其瓜、淮者于原耗外，益以脚米。四仓故无耗者，准量给耗米。又复在军运。寻复定兑运改兑之额：河、淮以南，以四百万供京师；河、淮以北，八百万供边境。别贮额外米于临、德，曰&ldquo;预备米&rdquo;，以备漕米之拨补也。先是，宣德间，定耗例，二米一他物，盖仿洪武时附载土物之意，用以资君便民。至成化为改兑法，则悉从本色，听军易用，然多滞不便。</p>
<p>世宗嘉靖七年，通惠河成，粮运从河入，省轻赍银一十一万，诏给军三之一，并令三岁后，量减加耗以宽民。初，弘治中，议定折耗银曰轻赍，凡轻赍之银官给之。大抵米以备远涉及显加之耗，银以备佣僦铺垫之用。要之，正米无缺而止。正外诸羡，尽遍旗卒，官无利焉。一时军卒饶逸，漕运于斯为盛。亡何，漕抚李蕙请赍余贮库，听来年缺者贷偿之。上可其奏，着为令。嘉靖初，河漕总兵杨宏奏：&ldquo;轻赍随军人，缓急有济。若贮漕库，非法也。&rdquo;大学士费宏言：&ldquo;卫军终岁勤劳，给京军幸有羡，宜与之。&rdquo;诏皆给军，军欢然。久之，户部言：&ldquo;轻赍之费仓为甚，譬雀鼠之啮，虮虱之<u>一</u>吮<u>一</u>，虽禁不可止也。上曰禁革，下曰扣除，不如其已。请令运官备列仓费前规，听官给领之。&rdquo;而给军遂革。至是，通惠河成，遂有是命。</p>
<p>八年，疏治清江浦复旧，乃由江入淮之道。神宗万历七年，复筑高堰。隆庆中，高堰废，淮水坏民田。至是，议复筑之。起新庄至越城，长一万八百七十余丈。堰成，淮水</p>
<p>复由清口会黄河入海，而黄浦不复冲决。又以通济闸<u>一</u>逼<u>一</u>近淮河，旧址坍损，改建于甘罗城北。仍改浚河口斜向西南，使黄水不得直射。因发折新庄闸，又改福兴闸于寿州厂适中处所，其清江板闸照旧增修。又议修复五坝，惟信字坝久废不用；智、礼二坝加筑，仍旧车盘船只；仁、义二坝与清江闸相邻，恐有冲浸，移筑天妃闸内。复命官修扬州、高、宝运河，减水闸四座，加高闸石九座。自是，宝应诸河堤岸相接。</p>
<p>九年，于淮安府城南运河之旁，自窑湾杨家涧历武家墩，开新河一道，长四十五里，曰永济河。因置三闸，以避清江浦之险。十一年，建清江浦外河石堤长二里，矶嘴七座。又建西桥石堤</p>
<p>长九十八丈，以御淮河之冲。又议淮由昭灵祠南黄河出口，历羊山、内华山、梁山接境山，开河置闸，以避戚港之溜。十二年，扬州高、宝运道石堤之东，傍堤开新河三十余里，以</p>
<p>避槐角楼一带之险，曰弘济河。谷应泰曰：尧都冀方，九州通贡，水陆分道，舟车递兴。然皆方物筐篚，非秸髦了诿祝负重致远也。秦人输粟入边，十锺而致一</p>
<p>石，盖难之矣。汉兴，海陵之粟，号甲天下，而分封列侯，天子仰食，不过中原三辅。唐郡县天下，关中运道，龙门险峻，舟桴罕入。岁值霖潦，车牛不给，天子至率百官就食东京。奉天告围，蔓菁采食，韩伤谥粒脱巾撤呼。宋都汴京，运道四达，路置兑仓，号为转运。此刘晏遗规，非丰、熙创法也。元建都北平，张万户以盐盗出没，习知海上险易，献书海运，成山、直沽，无异安澜。明初海运，犹致百万。文皇迁鼎，屡勤宵旰。海漕并进，水陆互输。漕制渐增，海运遂罢。安危之势易明，内外之形易判也。</p>
<p>夫蜀道千年，蚕丛不启；临海咫尺，台、宕犹遗。自燕迄吴，径四千里，俞江涉淮，天限之已。然而平江筑堤，考自张吴；丹徒王气，凿由孙氏。黄池夫差之故迹，邗沟隋帝之遗规。假勾吴之霸烈，为圣主之驱除；藉荒王之游幸，启千年之利涉。至于渡淮而北，昭<u>一</u><u>一</u>、独山，滕、薛濒湖；、沂、汶、泗，鲁郊多水。齐擅清济，燕夸浊漳。直沽至海，潞水俞燕。古今人力，输灌裁通。远近地形，蓄潴本盛。盖东南舟楫，利尽人功；西北高平，险因天设。莫不枝延蔓引，自成万里之形；璧合珠连，已见百川之赴。因而按图求辙，度地施工。所以因山垒石，计日成城，依井求泉，终朝获汲者也。稽其道里之略，京口设闸。而浙舟入江，谓之&ldquo;浙漕&rdquo;。高邮筑堤，而江舟入淮，谓之&ldquo;江漕&rdquo;。入淮以后，谓之&ldquo;出黄&rdquo;。初凿吕梁洪，舟河行者五百十余里。继开董家口，避河险者二百七十余里。河行至此，谓之&ldquo;入口&rdquo;。南<u>一</u><u>一</u>夏村，皆引诸湖。既达济宁，而湖漕入济，谓之&ldquo;湖漕&rdquo;。而进此皆会通河矣。由天井闸至临清三百八十余里，而济漕入卫，谓之&ldquo;出口&rdquo;，而会通河尽矣。卫水顺流，直抵天津，谓之&ldquo;卫河&rdquo;。卫漕入潞，潞水之流，谓之&ldquo;白漕&rdquo;，白漕既入，径抵通州矣。</p>
<p>若夫江、淮以南，陈蠊χ；齐、鲁以北，宋礼功多。潘季驯之凿开董口，朱衡之庐居夏村。而天井一闸，南北之脊，地如建瓴。从老人白瑛之请，出七十二泉之水。南流达徐，北流达卫。观其神功，此亦秦皇驱石，鞭迹犹存；大禹凿山，掌形宛在。漕河之底绩，古今之明德也与！</p></div>
  <div class="adBottom">
    <script src="../../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='88603.html' class='pagedaohang'>【上一篇】<i>:○治水江南</i></a></span><span class="tomenu"><a href="mingshijishibenmo.html" title="明史纪事本末" class="returnIndex">【回目录】</a>
</span><span class="toup1"><a href='88601.html' class='pagedaohang'>【下一篇】<i>：○平山东盗</i></a></span></div>
  <div class="adBottom">
    <script src="../../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../../js/foot.js" type="text/javascript"></script>

</body>
</html>
