<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>西京杂记_第三卷</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/shishu/xijingzaji/114924.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../../templets/default/css/p.css" />
<link rel="stylesheet" type="text/css" href="../../../templets/default/css/book.css" />
<script src="../../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/shishu/xijingzaji/114924.html");
</script>
</head>
<body>
<div id="topbar">
  <div id="logo"><a href="../../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../../book_sbkk8_default.html">首页</a></li>
     
      <li><a href='../../gudai.html'>古典文学</a></li>
      <li><a href='../../../gushihui/gushihui.html'>故事会</a></li>
      <li><a href='../../../meirongyangsheng/meirongyangsheng.html'>美容养生</a></li>
      <li><a href='../../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="114924.html#" class="bds_more" data-cmd="more">分享到：</a><a href="114924.html#" class="bds_weixin" data-cmd="weixin" title="分享到微信">微信</a><a href="114924.html#" class="bds_qzone" data-cmd="qzone" title="分享到QQ空间">QQ空间</a><a href="114924.html#" class="bds_tsina" data-cmd="tsina" title="分享到新浪微博">新浪微博</a><a href="114924.html#" class="bds_tqq" data-cmd="tqq" title="分享到腾讯微博">腾讯微博</a><a href="114924.html#" class="bds_tqf" data-cmd="tqf" title="分享到腾讯朋友">腾讯朋友</a><a href="114924.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../../book_sbkk8_default.html'>主页</a> > <a href='../../gudai.html'>古代文学</a> > <a href='../shishu.html'>史书</a> > <a href='xijingzaji.html'>西京杂记</a> > </div>
<div class="ad960"><script src="../../../js/ad960sougou.js" type="text/javascript"></script></div>
<div id="maincontent">
  <h1 class="articleH1">第三卷</h1>
  <div id="content"><span id="ad328_r">
    <script src="../../../js/article.js" type="text/javascript"></script>
    </span><p>六三、术制蛇御虎</p>
<p>余所知有鞠道龙，善为幻术，向余说古时事：有东海人黄公，少时为术，能制蛇御虎，佩赤金刀，以绛缯束发，立兴云雾，坐成山河。及衰老，气力羸惫，饮酒过度，不能复行其术。秦末，有白虎见于东海，黄公乃以赤刀往厌之。术既不行，遂为虎所杀。三辅人俗用以为戏，汉帝亦取以为角抵之戏焉。</p>
<p>六<u>一</u>四 、淮南与方士俱去</p>
<p>又说：淮南王好方士，方士皆以术见，遂有画地成<u>一</u>江<u>一</u> 河，撮土为山岩，嘘吸为寒暑，喷嗽为雨雾。王亦卒与诸方士俱去。</p>
<p>六五、扬子云载轩作《方言》</p>
<p>扬子云好事，常怀铅提椠，从诸计吏，访殊方绝域四方之语，以为裨补《轩》所载，亦洪意也。</p>
<p>六六、<u>一</u>邓<u>一</u> 通钱文侔天子</p>
<p>文帝时，<u>一</u>邓<u>一</u> 通得赐蜀铜山，听得铸钱，文字肉好，皆与天子钱同，故富侔人主。时吴王亦有铜山铸钱，故有吴钱，微重，文字肉好，与汉钱不异。</p>
<p>六七、俭葬反奢</p>
<p>杨贵，字王孙，京兆人也。生时厚自奉养，死卒裸葬于终南山。其子孙掘土凿石，深七尺而下<u>一</u>尸<u>一</u>，上复盖之以石，欲俭而反奢也。</p>
<p>六八、介子弃觚</p>
<p>傅介子年十四，好学书，尝弃觚而叹曰：「大丈夫当立功绝域，何能坐事散儒！」后卒斩匈<u>一</u>奴<u>一</u>使者，还拜中郎。复斩楼兰王首，封义阳侯。</p>
<p>六九、曹敞收葬</p>
<p>余少时，闻平陵曹敞在吴章门下，往往好斥人过，或以为轻薄，世人皆以为然。章后为王莽所杀，人无有敢收葬者。弟子皆更易姓名，以从他师。敞时为司徒掾，独称吴门弟子，收葬其<u>一</u>尸<u>一</u>，方知亮直者不见容于冗辈中矣。平陵人生为立碑于吴章墓侧，在龙首山南幕岭上。</p>
<p>七十、文帝思贤馆</p>
<p>文帝为太子，立思贤苑以招宾客。苑中有堂隍六所，客馆皆广庑高轩，屏风帏褥甚丽。</p>
<p>七一、广陵死力</p>
<p>广陵王胥有勇力，常于别囿学格熊。后遂能空手搏之，莫不绝。后为兽所伤，陷脑而死。</p>
<p>七二、辨《尔雅》</p>
<p>郭威，字文伟，茂陵人也。好读书，以谓《尔雅》周公所制，而《尔雅》有「张仲孝友」，张仲，宣王时人，非周公之制，明矣。余尝以问扬子云，子云曰：「孔子门徒游、夏之俦所记，以解释六艺者也。」家君以为：「《外戚传》称『史佚教其子以《尔雅》』，《尔雅》，小学也。」又《记》言：「孔子教鲁哀公学《尔雅》。」《尔雅》之出远矣。旧传学者，皆云周公所制也。「张仲孝友」之类，后人所足耳。</p>
<p>七三、袁广汉园林之侈</p>
<p>茂陵富人袁广汉，藏镪巨万，家僮八九百人。于北邙山下筑园，东西四里，南北五里，激流水注其内。构石为山，高十余丈，连延数里。养白鹦鹉、紫鸳鸳、牦牛、青兕，奇兽怪禽，委积其间。积沙为洲屿，激水为波潮，其中致<u>一</u>江<u>一</u> 鸥海鹤、孕雏产d，延漫林池。奇树异草，靡不具植。屋皆徘徊连属，重阁修廊，行之，移晷不能遍也。广汉后有罪诛，没入官园，鸟兽草木，皆移植上林苑中。</p>
<p>七四、五柞宫石骐</p>
<p>五柞宫有五柞树，皆连三抱，上枝荫覆数十亩。其宫西有青梧观，观前有三梧桐树。树下有石骐二枚，刊其胁为文字，是秦始皇骊山墓上物也。头高一丈三尺。东边者前左脚折，折处有赤如血。父老谓其有神，皆含血属筋焉。</p>
<p>七五、咸阳宫异物</p>
<p>高祖初入咸阳宫，周行库府，金玉珍宝，不可称言。其尤惊异者，有青玉五枝灯，高七尺五寸，下作蟠螭，以口衔灯，灯燃，鳞甲皆动，焕炳若列星而盈室焉。复铸铜人十二枚，坐皆高三尺，列于一筵上，琴筑笙竽，各有所执，皆缀花彩，俨若生人。筵下有二铜管，上口高数尺，出筵后。其一管空，一管内有绳，大如指，使一人吹空管，一人纽绳，则众乐皆作，与真乐不异焉。有琴长六尺，安十三弦，二十六徽，皆用七宝饰之，铭曰「[_之乐」。玉管长二尺三寸，二十六孔，吹之则见车马山林，隐辚相次，吹息，亦不复见。铭曰「昭华之管」。有方镜，广四尺，高五尺九寸，表里有明，人直来照之，影则倒见。以手扪心而来，则见肠胃五脏，历然无碍。人有疾病在内，则掩心而照之，则知病之所在。又女子有邪心，则胆张心动。秦始皇常以照宫人，胆张心动者则杀之。高祖悉封闭以待项羽，羽并将以东，后不知所在。</p>
<p>七六、鲛鱼荔枝</p>
<p>尉陀献高祖鲛鱼、荔枝，高祖报以蒲桃锦四匹。</p>
<p>七七、戚夫人侍儿言宫中乐事</p>
<p>戚夫人侍儿贾佩兰，后出为扶风人段儒妻。说在宫内时，见戚夫人侍高帝，尝以赵王如意为言，而高祖思之，几半日不言，叹息凄怆，而未知其术，辄使夫人击筑，高祖歌《大风诗》以和之。又说在宫内时，尝以弦管歌舞相欢娱，竞为妖服，以趣良时。十月十五日，共入灵女庙，以豚黍乐神，吹笛击筑，歌《上灵》之曲。既而相与连臂，踏地为节，歌《赤凤凰来》。至七月七日，临百子池，作于阗乐。乐毕，以五色缕相羁，谓为相连受。八月四日，出雕房北户，竹下围棋，胜者终年有福，负者终年疾病，取丝缕，就北辰星求长命乃免。九月九日，佩茱萸，食蓬饵，饮菊华酒，令人长寿。菊华舒时，并采茎叶，杂黍米酿之，至来年九月九日始熟，就饮焉，故谓之菊华酒。正月上辰，出池边盥濯，食蓬饵，以祓妖邪。三月上巳，张乐于流水。如此终岁焉。戚夫人死，侍儿皆复为民妻也。</p>
<p>七八、何武葬北邙</p>
<p>何武葬北邙山薄龙坂，王嘉冢东北一里。</p>
<p>七九、生作葬文</p>
<p>杜子夏葬长安北四里，临终作文曰：「魏郡杜邺，立志忠款，犬马未陈，奄先草露。骨肉归于后土，气魂无所不之。何必故丘，然后即化。封于长安北郭，此焉宴息。」及死，命刊石，埋于墓侧。墓前种松柏树五株，至今茂盛。</p>
<p>八十、淮南《鸿烈》</p>
<p>淮南王安着《鸿烈》二十一篇。鸿，大也；烈，明也；言大明礼教。号为《淮南子》，一曰《刘安子》。自云「字中皆挟风霜」，扬子云以为一出一入。</p>
<p>八一、《公孙子》</p>
<p>公孙弘着《公孙子》，言刑名事，亦谓字值百金。</p>
<p>八二、长卿赋有天才</p>
<p>司马长卿赋，时人皆称典而丽，虽诗人之作，不能加也。扬子云曰：「长卿赋不似从人间来，其神化所至邪？」子云学相如为赋而弗逮，故雅服焉。</p>
<p>八三、赋假相如</p>
<p>长安有庆虬之，亦善为赋，尝为《清思赋》，时人不之贵也，乃托以相如所作，遂大见重于世。</p>
<p>八四、《大人赋》</p>
<p>相如将献赋，未知所为。梦一黄衣翁谓之曰：「可为《大人赋》。」遂作《大人赋》，言神仙之事以献之，赐锦四匹。</p>
<p>八五、《白头吟》</p>
<p>相如将聘茂陵人女为妾，卓文君作《白头吟》以自绝，相如乃止。</p>
<p>八六、樊哙问瑞应</p>
<p>樊将军哙问陆贾曰：「自古人君皆云受命于天，云有瑞应，岂有是乎？」贾应之曰：「有之。夫目闰得酒食，灯火华得钱财，干鹊噪而行人至，蜘蛛集而百事喜。小既有征，大亦宜然。故目闰则咒之，火华则拜之，干鹊噪则喂之，蜘蛛集则放之。况天下大宝，人君重位，非天命何以得之哉？瑞者，宝也，信也。天以宝为信，应人之德，故曰瑞应。无天命，无宝信，不可以力取也。」</p>
<p>八七、霍妻双生</p>
<p>霍将军妻一产二子，疑所为兄弟。或曰：「前生者为兄，后生者为弟。今虽俱日，亦宜以先生为兄。」或曰：「居上者宜为兄，居下宜为弟。居下者前生，今宜以前生为弟。」时霍光闻之，曰：「昔殷王祖甲一产二子，曰ǎ曰良。以卯日生ǎ以巳日生良，则以ㄎ兄，以良为弟。若以在上者为兄，ㄒ嗟蔽弟。昔许厘庄公一产二女，曰妖，曰茂。楚大夫唐勒一产二子，一男一女，男曰贞夫，女曰琼华。皆以先生为长。近代郑昌时、文长`，并生二男，滕公一生二女，李黎生一男一女，并以前生者为长。」霍氏亦以前生为兄焉。</p>
<p>八八、文章迟速</p>
<p>枚皋文章敏疾，长卿制作淹迟，皆尽一时之誉。而长卿首尾<u>一</u>温<u>一</u> 丽，枚皋时有累句，故知疾行无善迹矣。扬子云曰：「军旅之际，戎马之间，飞书驰檄，用枚皋；廊庙之下，朝廷之中，高文典册，用相如。」</p></div>
  <div class="adBottom">
    <script src="../../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='114925.html' class='pagedaohang'>【上一篇】<i>:第四卷</i></a></span><span class="tomenu"><a href="xijingzaji.html" title="西京杂记" class="returnIndex">【回目录】</a>
</span><span class="toup1"><a href='114923.html' class='pagedaohang'>【下一篇】<i>：第二卷</i></a></span></div>
  <div class="adBottom">
    <script src="../../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../../js/foot.js" type="text/javascript"></script>

</body>
</html>
