<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>元代野史_第九十回　许廉访请颁葬制</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/shishu/yuandaiyeshi/84508.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../../templets/default/css/p.css" />
<link rel="stylesheet" type="text/css" href="../../../templets/default/css/book.css" />
<script src="../../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/shishu/yuandaiyeshi/84508.html");
</script>
</head>
<body>
<div id="topbar">
  <div id="logo"><a href="../../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../../book_sbkk8_default.html">首页</a></li>
     
      <li><a href='../../gudai.html'>古典文学</a></li>
      <li><a href='../../../gushihui/gushihui.html'>故事会</a></li>
      <li><a href='../../../meirongyangsheng/meirongyangsheng.html'>美容养生</a></li>
      <li><a href='../../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="84508.html#" class="bds_more" data-cmd="more">分享到：</a><a href="84508.html#" class="bds_weixin" data-cmd="weixin" title="分享到微信">微信</a><a href="84508.html#" class="bds_qzone" data-cmd="qzone" title="分享到QQ空间">QQ空间</a><a href="84508.html#" class="bds_tsina" data-cmd="tsina" title="分享到新浪微博">新浪微博</a><a href="84508.html#" class="bds_tqq" data-cmd="tqq" title="分享到腾讯微博">腾讯微博</a><a href="84508.html#" class="bds_tqf" data-cmd="tqf" title="分享到腾讯朋友">腾讯朋友</a><a href="84508.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../../book_sbkk8_default.html'>主页</a> > <a href='../../gudai.html'>古代文学</a> > <a href='../shishu.html'>史书</a> > <a href='yuandaiyeshi.html'>元代野史</a> > </div>
<div class="ad960"><script src="../../../js/ad960sougou.js" type="text/javascript"></script></div>
<div id="maincontent">
  <h1 class="articleH1">第九十回　许廉访请颁葬制</h1>
  <div id="content"><span id="ad328_r">
    <script src="../../../js/article.js" type="text/javascript"></script>
    </span><p>
第九十回许廉访请颁葬制</p><p>
元英宗酷信佛法，每言佛门可治天下，故崇奉西僧十分隆重。右丞相拜住奏曰：“清静寂灭，自治可也。非可以治天下。”帝不以为然。闻宋昭帝下诏求谏，又谓拜住曰：“我朝亦有如唐魏徵之敢谏者乎？”拜住对曰：“盘圆则水圆，盂方则水方。有太宗纳谏之君，即有魏徵敢谏之臣。”帝称善久之。时翰林承旨西僧教瓦斑，仕至太子少师，帝尊<u>一</u>宠<u>一</u>之。</p><p>
一日，奉元行宫正殿灾。帝语群臣曰：“世皇昔建此宫，至朕躬而毁，实朕不能奉释之故。”遂又拜西僧辇真吃刺思为尚书。乃下诏出猎，驾至柳林，忽大风雨雹，拔柳林行宫内外大木三千余株。帝惊，犹以为西山佛寺，功久不就。下诏极力催督甚急。监察御史观音保上疏力谏，以岁饥，且东作方兴，请停其功。帝大怒，立命斩之。有道士刘志先、僧圆明等俱以妖术作乱，命大元帅完颜等讨平之。帝遂果于诛戮，朝臣人人自危。巡上都还，驻跸南坡，有宣徽使锁南、御史大夫铁失，二臣俱领卫兵，夜半后，拥兵攻入行幄，先杀丞相拜住，英宗遂为铁失等所杀。乃迎皇叔嗣晋王也孙铁木儿，以支庶入继大统，遂为泰定皇帝。帝既立，乃族诛铁失等于燕都，籍其家。</p><p>
有枢密副使兼中书平章张-，乃张宏范次子、张景略之弟，以武阶调文职，自上都至，上疏以逆<u>一</u>党<u>一</u>未讨、<u>一</u>奸<u>一</u>恶未除、政令不行、赏罚不公、赋役不均、财用不节等事请裁择之。帝不报-1-是时人心浮薄，民间酷信<u>一</u><u>一</u>相地之说，青乌家专一谈论风水，煽惑人心，一为所迷。有停棺至数年不葬者；有既葬而迁而又迁者；有葬后以元武藏头、苍龙无足而灭宗嗣、伤骸鼻、穷通得丧，彼此构讼不休者，则有曹州定陶县边留翁一事。边留翁者，居定陶戚姬村，夫妇以捕鱼为业，仅一女无子，薄有余积，乃于范蠡湖侧，构一园林，买山为终老之计，其地左泉右石，后枕阜陵，前俯清溪，边留翁甚合心意，无事即就湖滨捕鱼，优游山水。</p><p>
西山有一薛翁，家赀巨富，酷信风水，适聘一地师至，名曰高谈生，遍为薛老物色龙，俱无佳者。至城南，一见边留翁地，乃大惊曰：“此瓜地安魂，湖灯妥骨之吉壤也。”薛老愀然曰：“此非吾产也，虽佳何益？”高谈生遂为画策，以薛老一子与边留翁之女联姻，不欲厚奁，但得园中幅地，为薛老作佳城。边留翁有何见识？私幸联姻富户，无不允从。”不日成婚，乃迎边留翁夫妇于家，饮食俱极丰腆，礼貌尤恭。边留翁即赠以地，薛老大喜，遂请高谈生相地按，如法筑坟。自后对于边翁夫妇礼貌寝衰，又久而竟逐之。边留翁夫妇无奈，仍拉船至江边，捕鱼为生。薛老夫妇，至是且将其媳日加-楚，不与饮食，其子亦摈斥之不以为妻，钗钏服饰等类，尽行剔去。</p><p>
谓：“渔家女，恶得服我家物？”媳竟磨灭而死，草草葬毕，边留翁夫妇但悲泣而已。</p><p>
一日捕鱼至范蠡湖边，望见泉石依然，林峦如故，而巍然高阜者，乃薛氏之生坟也。欷-久之，忽见一人田中耘草，乃故庄客也，遂向之呜咽，不能成声。庄客曰：“薛老以巨富而与翁联姻者，特为此地耳！”边留翁始知其详，欲控薛老，而苦无钱；欲刺地师，而苦无刃。乃伺县令出衙时，拦舆诉之，县令集讯。而边留翁绝无执据，反被斥逐，冤填胸臆，郁郁而死。其妻亦呼天号泣，自沉于江。高谈生遂往贺薛老曰：“佳城自此定矣！”薛老谢之百金。</p><p>
未几，而薛老家三被回禄，皆见边留翁父女三人因风纵火，而薛老之子，与一富室冉姓者联姻，冉故县中恶胥，虎而翼者也。薛子偶斥其妻，其妻恚甚，投缳而死。冉至，将薛老夫妇并其子缚而捶之，窘辱万状。始拴其子去，鸣于官，陷于狱中。</p><p>
薛老上下行<u>一</u>贿，直破千余金，始得其子出狱。薛老一日偶见边留翁夫妇，偕数人持黑索者至，薛老不觉失惊，谓其妇曰：“边亲家来矣！”其妇应之，登时夫妇俱死。薛子即请高谈生葬于内，又重谢以百金。不数月，雷轰其冢，陷入地者丈余，竟成深潭。而冉富室仍不忘旧仇，以登州府劫饷一盗，扳薛子入案，竟坐大辟，其女之愤始泄。而高谈生仍徜徉事外，东处觅龙，西家寻，其设局骗人金钱，犹其小焉者也。又传其徒数十人，一味走富室，谎愚民，串地棍，买绝地，各处皆翕然从风，争相致之。竟有推高谈生以地行仙者，后为仇家所杀，肢解之而去。山东廉访使许思敬闻之大怒，立饬郡县，严究青乌之<u>一</u>党<u>一</u>，以泰定二年正月入觐，请将族葬之制，颁行天下，禁止<u>一</u><u>一</u>家相地邪语，上疏奏曰：臣闻术数之学，凡有济于世者，皆律所不禁，而独似是而非。言伪而辩者，不可不大为之防。恐其以赝而乱真也。夫古之葬者，不封不树。后世圣人制礼，始葬祭并用。而葬欲吉壤，卜之而已。使没者得其安，生者遂其愿，非如近世所云，辄以朽骨为名利阶也。窃以青乌指南之术，原本邪说。而众生必死，死必归土，自倡为富贵利益之说，以忻动人心。无论蚩蚩者氓，入其局中，即缙绅诗礼之家，亦罔不坚持其说，以为玉尺锦囊诸书，悉本乎河洛皇极，足表里乎圣经，岂不谬哉？伏维陛下――宏天地之量，并日月之明，颁行葬制，永定画一之规，禁止邪辞，免生伎俩之技，以奠人之心，以正风俗，则浑穆敦厚之象，未必不再见于今日也。臣无任激切屏营之至。</p><p>
帝览奏善之，即诏发行省：“凡葬者，俱依族葬之制。其有妄谈风水者，一律禁止。行省若不严行屏息，御史台臣，用以上闻。”</p><p>
<u>一</u><u>一</u>家学问，容或有之。若一味坚持其说，则过矣。夫亲在，则以亲为可有可无之人；亲没，则以亲为求富求贵之具，心地若此，尚可问乎？谈风水者，可以寤矣。曾见有人题金山郭璞墓，诗云：云根浮<u>一</u>浪<u>一</u>花，生气来何处？</p><p>
上有古碑存，葬师郭璞墓。</p><p>
晓世之意，隐然言外，所谓但见戴纱帽者来看地，不见戴纱帽者来上坟也，故后贤有造生圹诗云：莫笑先贤造化台，何人不向此中来？</p><p>
譬如华屋身将住，可否梅花手自裁？</p><p>
三板暂教风日闭，一门直待子孙开。</p><p>
香山坟畔泥泞酒，先与群公醉几回。</p><p>
风水之说既不足信，至选吉择日，尤可笑者。后贤亦有诗云：何须六甲卜王匡，心是功曹善主张。</p><p>
展氏自知无隐慝，吕才从不信<u>一</u><u>一</u>。</p><p>
燕藏戊已巢虽稳，人守庚申道亦亡。</p><p>
岂若信天翁最好，一生所到是康庄。</p><p>
观此，则选吉择日之说，亦甚无谓。杭州有吴东升者，百夫长也，颇善词翰，年八十，临终曾作诗曰：嘱咐儿孙送我终，衣裳棺-莫丰拢</p><p>
停丧只可经旬外，出殡须行径路中。</p><p>
念我行藏无大过，请僧超度有何功？</p><p>
掘坑埋了平生愿，休信山家吉与凶。</p><p>
嘻！武弁有此，殆有过人才识，而隐于百夫长者。</p></div>
  <div class="adBottom">
    <script src="../../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='84509.html' class='pagedaohang'>【上一篇】<i>:第九十一回　赵完普焚香告天</i></a></span><span class="tomenu"><a href="yuandaiyeshi.html" title="元代野史" class="returnIndex">【回目录】</a>
</span><span class="toup1"><a href='84507.html' class='pagedaohang'>【下一篇】<i>：第八十九回　乌蒙僧巧设骗局</i></a></span></div>
  <div class="adBottom">
    <script src="../../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../../js/foot.js" type="text/javascript"></script>

</body>
</html>
