<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>元代野史_第五十四回　元太后驾游五台山</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/shishu/yuandaiyeshi/84544.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../../templets/default/css/p.css" />
<link rel="stylesheet" type="text/css" href="../../../templets/default/css/book.css" />
<script src="../../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/shishu/yuandaiyeshi/84544.html");
</script>
</head>
<body>
<div id="topbar">
  <div id="logo"><a href="../../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../../book_sbkk8_default.html">首页</a></li>
     
      <li><a href='../../gudai.html'>古典文学</a></li>
      <li><a href='../../../gushihui/gushihui.html'>故事会</a></li>
      <li><a href='../../../meirongyangsheng/meirongyangsheng.html'>美容养生</a></li>
      <li><a href='../../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="84544.html#" class="bds_more" data-cmd="more">分享到：</a><a href="84544.html#" class="bds_weixin" data-cmd="weixin" title="分享到微信">微信</a><a href="84544.html#" class="bds_qzone" data-cmd="qzone" title="分享到QQ空间">QQ空间</a><a href="84544.html#" class="bds_tsina" data-cmd="tsina" title="分享到新浪微博">新浪微博</a><a href="84544.html#" class="bds_tqq" data-cmd="tqq" title="分享到腾讯微博">腾讯微博</a><a href="84544.html#" class="bds_tqf" data-cmd="tqf" title="分享到腾讯朋友">腾讯朋友</a><a href="84544.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../../book_sbkk8_default.html'>主页</a> > <a href='../../gudai.html'>古代文学</a> > <a href='../shishu.html'>史书</a> > <a href='yuandaiyeshi.html'>元代野史</a> > </div>
<div class="ad960"><script src="../../../js/ad960sougou.js" type="text/javascript"></script></div>
<div id="maincontent">
  <h1 class="articleH1">第五十四回　元太后驾游五台山</h1>
  <div id="content"><span id="ad328_r">
    <script src="../../../js/article.js" type="text/javascript"></script>
    </span><p>
第五十四回元太后驾游五台山</p><p>
元至元三十年，湘潭各处，相继陷没。湖广行省左丞，飞章告急。世祖昏耄病愦中，心志衰颓，无意出师。时常山王成吉思帖木儿兵败。表至，世祖不览，丞相完泽安童等忧之。十月紫微垣彗星见，抵斗魁，光芒丈余，三月乃灭。甲午春，正月，壬子，世祖不豫，以天变告警。免朝贺。</p><p>
越日，御紫檀殿，召平章政事不忽木。问以天变如何可销？</p><p>
不忽木奏曰：“风雨自天而至，人则栋宇以待之。江河为地之限，人则舟楫以通之。天地有所不能者，人则为之。此人所以与天地参也。且父母怒，人子不敢疾怨，起敬起孝。故易曰：‘君子以恐惧修石，诗曰：‘敬天之怒，无敢驰驱’，三代圣王，克克谨天戒，鲜有不终。汉文之世，同日山崩者二十有九，日食地震，频岁有之。善用此道，天亦悔祸，海内-安。</p><p>
此前代之龟鉴也。愿陛下法之。”因诵文帝日食求言诏，世祖悚然曰：“此言深合朕意。”既而叹曰：“朕昔年平宋之后，一片雄心。欲扫尽海内，连年征交趾，捣日本，伐占城。而叛者四起，命将出师，殆无虚日。我国家建极开运，垂五十年，而一意用兵，遗黎残姓，游魄惊魂，虔刘荡摩，殆欲歼荆而征愈劳，叛愈广，此皆朕嗜杀之过。无惑乎天怒人怨，灾异告警也。自今以往，朕不复用兵于海内矣。”言已而泣，不忽木亦泣奏曰：“陛下善自保征，海内余氛，不日自当平靖。”世祖曰：“朕所深虑者，广南故宋耳。其措画甚大，在廷诸臣无出其右者，朕抚心自问，恐昔年灭宋、伐陵诸事，未免太过。</p><p>
自此以后，卿等好为之。”不忽木叩谢而出。癸酉世祖随崩。</p><p>
时皇太子真金已卒，弘吉刺皇后即传懿诏，以真金第三子、皇孙铁木耳即帝位，是为成宗。尊弘吉刺皇后为徽仁裕圣皇后，同预国政。后即以御史大夫崔或-献玉玺赐之。夏四月，兰州河清三日，先是世祖不豫，诸王颇怀觊觎。成宗方在军中，料理军务。欲整饬戎行，讨平荆湖，思大有为。</p><p>
迨世祖既崩，以奔丧至上都。得即帝位，遂深感徽仁裕圣皇后之力，乃大崇释教，广作佛事。为皇后资冥福，修福宁寺。</p><p>
合经藏之数，共五千八百四十间。金碧荧煌，极其华美。有五台山，在太原府五台县东北一百四十里，周回五百余里，高出云表。顶皆积土，因谓之台。分东西南北中。又东五台，与西五台，相去二百余里。直至奉圣州之北，即世传北方文殊师利，所居之清凉山也，成宗为皇太后修寺。创始于元贞之初，阅三年而功未竣，花费钜万。群臣有谏阻者，辄罪之。至大德元年丁酉，又请太后，由上都路，入居庸关。经可汗州，临幸五台。</p><p>
诸王驸马、六宫妃嫔，随驾者数千人。所过郡县，供亿浩繁。</p><p>
民多逃窜，官吏苦之。荤薪运米，络绎于道。丁男不供，役及妇女。銮舆所驻，信宿即行。饮食委弃，狼籍满地。所谓蝼蚁人民，沙泥金帛，莫此为甚矣。御史台臣等，皆畏罪，莫敢发言。独监察御史李元礼，上疏谏曰：臣闻五台山创建寺宇，工役俱兴，供亿繁重，民不聊生。</p><p>
伏以太皇太后，临幸五台，尤不可者，有五：盛夏禾稼方茂，民食所仰，骑从经过，不无蹂<u>一</u>躏，一也；亲劳圣体，经冒风日，往复数千里，山川之险，万一调养失宜，悔之何及？二也；天子举动，必书简册，以贻万世。书而不法，将焉用之？三也；财不天降，皆出于民。今日支持调度，百倍曩时，而又劳民伤财，以奉土木，四也；佛以慈悲为教，虽穷天下珍玩供养，不为喜，虽无一物为献，亦不怒。今太后欲为兆民求福，而先劳圣体，使天子旷定省之礼，五也。伏望回辕中道，端处深宫。</p><p>
上以循先皇后之懿范，次以尽圣天子之孝诚，下以慰元元之望。</p><p>
如此则不祈福而福自至矣，臣无任屏营之至。</p><p>
疏入，成宗大怒曰：“此寺，乃先皇帝尝许修建，腐儒何知？辄敢讪谤！”立命下狱。敕右丞相完泽、平章不忽木鞫之。</p><p>
二臣不敢违诏，但迁延其事。俟帝怒稍解，方为保奏。时京湖各处守臣，请兵告急。日有表至，成宗览毕曰：“广作佛事，兵戈永息，何事张皇乃尔。”敕下，令紧守要害而已。</p><p>
且说太后既幸寺中布施动以万计。诸王驸马，争舍金钱，以资福果。群秃几富敌于国，藉焚献以充囊橐，土偶无知也。</p><p>
太后在寺中，留恋月余，只候官吏，苦不胜言。太原各郡生民，日胺月削，卖妻鬻子，死者枕藉于道，生者则负缧绁，犹肩荷重任，鹄面鸠形，含情莫诉。銮舆所经，罔不侧目，所谓敢怒而不敢言也。至土门关，有罗雄州酋长，阿那龙少，纠合生番子数百人，拦舆劫驾。太后大惊，诸王驸马，极力保护。命扈从将士剿拿，仅获生番子百余人，杀之。阿那龙少，竟被逸去。</p><p>
太后受惊得疾，诸王驸马等十分忧危。不日至幽州昌平，入居庸关。此关西连太行，东亘辽海。狼居胥诸山，皆为襟带。太后下令，不出北口，乃由关南，行仅一百二十里，遂抵大郡。</p><p>
銮舆至关南相通处，路绕两崖间，其隘如线，其侧如倾，其峻扪参，其降趋井。而下有深涧，巨石磊块，艰折万状。凡四十五里，太后正行两崖间，忽大风骤起，銮舆几为所掀，太后惊得魂不附体。路既险狭，不堪车辇，太后乃下车，令人扶掖而行。惟举手膜拜，声声我佛有灵而已。一时风又猛起，随从多坠崖死者。太后已心胆俱碎，诸王驸马、妃嫔内官，无不口出怨言。太后闻之，病转增剧。</p><p>
诸王等急并日而行，始达上都。帝及文武，出郭迎入太宁宫。拜贺毕，帝慰劳曰：“太后亲劳圣体，驾幸旃檀，佛日增辉。应受无疆之庆。”太后摇手泣答曰：“几乎与官家不能面会矣。”帝惊问之，诸王驸马，始言其状，帝亦惊讶，太后怒曰：“文武当时，何独无一谏者？”丞相完泽、平章不忽木，始奏御史李元礼因谏下狱之故。臣等奉诏，尚未鞫问。太后取疏观之，且感且泣曰：“官家若从此谏，土门不受惊矣。”帝大惭。即日旨下：李元礼出狱，复其官，以金帛赐之。自此太后，遂卧病不起。</p></div>
  <div class="adBottom">
    <script src="../../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='84545.html' class='pagedaohang'>【上一篇】<i>:第五十五回　两先锋分剿云梦</i></a></span><span class="tomenu"><a href="yuandaiyeshi.html" title="元代野史" class="returnIndex">【回目录】</a>
</span><span class="toup1"><a href='84543.html' class='pagedaohang'>【下一篇】<i>：第五十三回　扈先锋收复岳阳郡</i></a></span></div>
  <div class="adBottom">
    <script src="../../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../../js/foot.js" type="text/javascript"></script>

</body>
</html>
