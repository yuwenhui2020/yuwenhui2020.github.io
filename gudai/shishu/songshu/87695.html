<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>宋书_卷50 列传第10 胡O、刘康祖、垣护之、张兴世</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/shishu/songshu/87695.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../../templets/default/css/p.css" />
<link rel="stylesheet" type="text/css" href="../../../templets/default/css/book.css" />
<script src="../../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/shishu/songshu/87695.html");
</script>
</head>
<body>
<div id="topbar">
  <div id="logo"><a href="../../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../../book_sbkk8_default.html">首页</a></li>
     
      <li><a href='../../gudai.html'>古典文学</a></li>
      <li><a href='../../../gushihui/gushihui.html'>故事会</a></li>
      <li><a href='../../../meirongyangsheng/meirongyangsheng.html'>美容养生</a></li>
      <li><a href='../../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="87695.html#" class="bds_more" data-cmd="more">分享到：</a><a href="87695.html#" class="bds_weixin" data-cmd="weixin" title="分享到微信">微信</a><a href="87695.html#" class="bds_qzone" data-cmd="qzone" title="分享到QQ空间">QQ空间</a><a href="87695.html#" class="bds_tsina" data-cmd="tsina" title="分享到新浪微博">新浪微博</a><a href="87695.html#" class="bds_tqq" data-cmd="tqq" title="分享到腾讯微博">腾讯微博</a><a href="87695.html#" class="bds_tqf" data-cmd="tqf" title="分享到腾讯朋友">腾讯朋友</a><a href="87695.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../../book_sbkk8_default.html'>主页</a> > <a href='../../gudai.html'>古代文学</a> > <a href='../shishu.html'>史书</a> > <a href='songshu.html'>宋书</a> > </div>
<div class="ad960"><script src="../../../js/ad960sougou.js" type="text/javascript"></script></div>
<div id="maincontent">
  <h1 class="articleH1">卷50 列传第10 胡O、刘康祖、垣护之、张兴世</h1>
  <div id="content"><span id="ad328_r">
    <script src="../../../js/article.js" type="text/javascript"></script>
    </span><p>
 胡O，字道序，豫章南昌人也。祖随，散骑常侍。父仲任，治书侍御史。O少
孤，居丧以毁称。太守韩伯见之，谓O叔尚书少广曰：“卿此侄当以义烈成名。”
州府辟召，不就。须二弟冠婚毕，乃参郗恢征虏军事。时殷仲堪为荆州刺史，O外
兄罗企生为仲堪参军，O请假还，过江陵省企生。仲堪要O相见，接待甚厚。O因
说仲堪曰：“桓玄意趣不常，每怏怏于失职。节下崇待太过，非将来之计也。”仲
堪色不悦。O退而谓企生曰：“倒戈授人，必至之祸。若不早规去就，后悔无及。”
玄自夏口袭仲堪，O参玄后军军事。仲堪败，企生果以附从及祸。O转参太尉、大
将军、相国军事。
</p><p>
义旗起，玄战败将出奔，O于南掖门捉玄马控，曰：“今羽林射手犹有八百，
皆是义故西人，一旦舍此，欲归可复得乎？”玄直以马鞭指天而已，于是奔散相失。
追及玄于芜湖，玄见O，喜谓张须无曰：“卿州故为多士，今乃复见王叔治。”桑
落之战，O舰被烧，全铠入水潜行三十许步，方得登岸。义军既迫，不复得西，乃
还家。
</p><p>
高祖素闻O直言于殷氏，又为玄尽节，召为员外散骑侍郎，参军军事。从征鲜
卑，贼屯聚临朐，O言于高祖曰：“贼屯军城外，留守必寡，今往取其城，而斩其
旗帜，此韩信所以克赵也。”高祖乃遣檀韶与O等潜往，既至，即克其城。贼见城
陷，一时奔走，还保广固累月。将拔之夜，佐史并集，忽有鸟大如鹅，苍黑色，飞
入高祖帐里，众皆骇愕，以为不祥。O起贺曰：“苍黑者，胡虏之色，胡虏归我，
大吉之祥也。”明旦，攻城，陷之。从讨卢循于左里，频战有功，封吴平县五等子，
除正员郎。寻转宁远将军、鄱<u>一</u><u>一</u>太守。
</p><p>
从伐刘毅。毅初当之荆州，表求东道还京辞墓，去都数十里，不过拜阙。高祖
出倪塘会之。O劝于坐杀毅，高祖不从。至是谓O曰：“昔从卿倪塘之谋，无今举
也。”又从征司马休之。复为参军，加建武将军，领游军于江津。徐逵之败没，高
祖怒甚，即日于马头岸渡江，而江津岸峭，壁立数丈，休之临岸置阵，无由可登。
高祖呼O令上，O有疑色，高祖奋怒，命左右录来，欲斩之。O不受命，顾曰：
“O宁前死耳！”以刀头穿岸，少容脚指，于是径上，随之者稍多。既得登岸，殊
死战，贼不能当，引退。因而乘之，一时奔散。
</p><p>
高祖伐羌，假O宁朔将军，参太尉军事，统别军。至河东，暴风漂O重舰渡北
岸，索虏牵得此舰，取其器物。O气厉心愤，率左右十二人，乘小船径往河北。贼
骑五六百见O来，并笑之。O素善射，登岸射，贼应弦而倒者十许人，贼皆奔退，
悉收所失而反。又遣O及p超石等追索虏于半城，虏骑数重，O及超石所领皆割配
新军，不盈五千，率厉力战，大破之。又与超石等击姚业于蒲坂，超石失利退还，
O收超石成舍资实，徐行而反，业不敢追。高祖还彭城，参相国军事。时卢循余<u>一</u>党<u>一</u>
与苏<u>一</u>H<u>一</u>贼大相聚结，以为始兴相。论平司马休之及广固功，封<u>一</u><u>一</u>山县男，食邑五百
户。
</p><p>
少帝景平元年，坐守东府，开掖门，免官，寻复其职。元嘉四年，迁建武将军、
江夏内史。七年，征为游击将军。到彦之北伐，南贾荽淌烦ど惩跻逍澜据彭城，
O出戍广陵，行府州事。转太子左卫率。十年，卒，时年六十二，谥曰壮侯。
</p><p>
子隆世嗣，官至西<u>一</u><u>一</u>太守。隆世卒，子乾秀嗣。O庶子六十人，多不遵法度。
O第十四子遵世，为臧质宁远参军，去职还家，与孔熙先同逆谋，高祖以O功臣，
不欲显其事，使江州以他事收杀之。二十四年，O第十六子诞世、第十七子茂世率
群从二百余人攻破郡县，杀太守桓隆之、令诸葛和之，欲奉庶人义康。值交州刺史
檀和之至豫章，讨平之。诞世兄车骑参军新兴太守景世、景世弟宝世，诣廷尉归罪，
并徙远州。乾秀夺国。世祖初，徙者并得还。
</p><p>
刘康祖，彭城吕人，世居京口。伯父简之，有志干，为高祖所知。高祖将谋兴
复，收集才力之士，尝再造简之，值有宾客。简之悟其意，谓弟虔之曰：“刘下邳
频再来，必当有意。既不得共语，汝可试往见之。”既至，高祖已克京城，虔之即
便投义。简之闻之，杀耕牛，会聚徒众，率以赴高祖。简之历官至通直常侍，少府，
太尉咨议参军。简之弟谦之，好学，撰《晋纪》二十卷；义熙末，为始兴相。东海
人徐道期流寓广州，无士行，为侨旧所陵侮。因刺史谢欣死，合率群不逞之徒作乱，
攻没州城，杀士庶素憾者百余，倾府军、招集亡命，出攻始兴。谦之破走之，进平
广州，诛其<u>一</u>党<u>一</u>与，仍行州事。即以为振威将军、广州刺史。后为太中大夫。虔之诞
节，不营产业，轻财好施。高祖西征司马休之、鲁宗之等，遣参军檀道济、p超石
步骑出襄<u>一</u><u>一</u>，虔之时为江夏相，率府郡兵力出槌牵屯三连，立桥聚粮以待。道济
等积日不至，为宗之子轨所袭，众寡不敌。参军孙长庸流涕劝还军，虔之厉色曰：
“我仗顺伐罪，理无不克。如其不幸，命也。”战败见杀，追赠梁、秦二州刺史，
封新康县男，食邑五百户。
</p><p>
康祖，虔之子也，袭封，为长沙王义欣镇军参军，转员外散骑侍郎。便弓马，
膂力绝人，在闾里不治士业，以浮荡扌莆酒为事。每犯法，为郡县所录，辄越屋逾
墙，莫之能禽。夜入人家，为有司所围守，康祖突围而去，并莫敢追。因夜还京口，
半夕便至。明旦，守门诣府州要职。俄而建康移书录之，府州执事者并证康祖其夕
在京口，遂见无恙。前后屡被纠劾，太祖以勋臣子，每原贷之。为员外郎十年，再
坐罐衅蜗访狻
</p><p>
转太子左积<u>一</u>弩<u>一</u>将军，随射声校尉裴方明西征仇池，与方明同下廷尉，康祖免官。
顷之，世祖为豫州刺史，镇历<u>一</u><u>一</u>，以康祖为征虏中兵参军，既被委任，折节自修。
转太子翊军校尉。久之，迁南平王铄安蛮府司马。元嘉二十七年春，索虏托拔焘亲
率大众攻围汝南，太祖遣诸军救援，康祖总统为前驱。军次新蔡，与虏战，俱前百
余里，济融水。虏众大至，奋击破之，斩伪殿中尚书任城公乞地真，去县瓠四十里，
焘烧营退走。转左军将军。
</p><p>
太祖欲大举北伐，康祖以岁月已晚，请待明年。上以河北义徒并起，若顿兵一
周，沮向义之志，不许。其年秋，萧斌、王玄谟、沈庆之等入河，康祖率豫州军出
许、洛。玄谟等败归，虏引大众南度。南平王铄在寿<u>一</u><u>一</u>，上虑为所围，召康祖速反。
康祖回军，未至寿<u>一</u><u>一</u>数十里，会虏永昌王库仁真以长安之众八万骑，与康祖相及于
尉武。康祖凡有八千人，军副胡盛之欲附山依险，间行取至。康祖怒曰：“吾受命
本朝，清荡河洛。寇今自送，不复远劳王师，犬羊虽多，实易摧灭。吾兵<u>一</u>精<u>一</u>器练，
去寿<u>一</u><u>一</u>裁数十里，援军寻至，亦何患乎！”乃结车营而进。虏四面来攻，大战一日
一<u>一</u>夜，杀虏填积。虏分众为三，且休且战，以骑负草烧车营。康祖率厉将士，无不
一当百，虏死者太半。会矢中颈死，于是大败，举营沦覆，为虏所杀尽，自免者裁
数十人。虏传康祖首示彭城，面如生。
</p><p>
胡盛之为虏生禽，托跋焘<u>一</u>宠<u>一</u>之，常在左右。盛之有勇力，初为长沙王义欣镇军
参军督护，讨劫谯郡，县西劫有马步七十，逃隐深榛，盛之挺身独进，手斩五十八
级。
</p><p>
二十八年，诏曰：“康祖班师尉武，戎律<u>一</u>靡<u>一</u>忒。对众以寡，歼殄太半。猛气云
腾，志申力屈，没世徇节，良可嘉悼。宜加甄<u>一</u>宠<u>一</u>，以旌忠烈。可赠益州刺史，谥曰
壮男。”传国至齐受禅，国除。
</p><p>
垣护之，字彦宗，略<u>一</u><u>一</u>桓道人也。祖敞，仕苻氏，为长乐国郎中令。慕容德入
青州，以敞为车骑长史。德兄子超袭伪位，伯父遵、父苗复见委任。遵为尚书，苗
京兆太守。高祖围广固，遵、苗逾城归降，并以为太尉行参军。太祖元嘉中，遵为
员外散骑常侍，苗屯骑校尉。
</p><p>
护之少倜傥，不拘小节，形状短陋，而气干强果。从高祖征司马休之，为世子
中军府长史，兼行参军。永初中，补奉朝请。元嘉初，为殿中将军。随到彦之北伐，
彦之将回师，护之为书谏曰：“外闻节下欲回师反旆，窃所不同。何者？残虏畏威，
望风奔迸，八载侵地，不战克复。方当长驱朔漠，穷扫遗丑，况乃自送，无假远劳。
宜使竺灵秀速进滑台助p修之固守，节下大军进拟河北，则牢、洛游魂，自然奔退。
且昔人有连年攻战，失众乏粮者，犹张胆争前，莫肯轻退。况今青州丰穰，济漕流
通，士马饱逸，威力无损。若空弃滑台，坐丧成业，岂是朝廷受任之旨。”彦之不
纳，散败而归。太祖闻而善之，以补江夏王义恭征北行参军、北高平太守。以载禁
物系尚方，久之蒙宥。又补衡<u>一</u><u>一</u>王义季征北长流参军，迁宣威将军、钟离太守。
</p><p>
随王玄谟入河，玄谟攻滑台，护之百舸为前锋，进据石济；石济在滑台西南百
二十里。及虏救至，又驰书劝玄谟急攻，曰：“昔武皇攻广固，死没者亦众。况事
殊曩日，岂得计士众伤疲，愿以屠城为急。”不从。玄谟败退，不暇报护之。护之
闻知，而虏悉已牵玄谟水军大艚，连以铁锁三重断河，欲以绝护之还路。河水迅急，
护之中流而下，每至铁锁，以长柯斧断之，虏不能禁。唯失一舸，余舸并全。留戍
<u>一</u>靡<u>一</u>沟城。还为江夏王义恭骠骑户曹参军，戍淮<u>一</u><u>一</u>。加建武将军，领济北太守。率二
千人复随张永攻确x，先据委栗津。虏杜道俊与伪尚书伏连来援确x，护之拒之，
贼因引军东去。萧思话遣护之迎军至梁山，伪尚书韩元兴率<u>一</u>精<u>一</u>骑卒至，护之依险拒
战，斩其都军长史，甲首数十，贼乃退。思话将引还，诳护之云：“沈庆之救军垂
至，可急于济口立桥。”护之揣知其意，即分遣白丁。思话复令度河戍乞活堡以防
追军。
</p><p>
三十年春，太祖崩，迁屯历下。闻世祖入讨，率所领驰赴，上嘉之，以为督冀
州青州之济南乐安太原三郡诸军事、宁远将军、冀州刺史。孝建元年，南郡王义宣
反，贾荽淌沸煲疟Γ护之妻弟也。远相连结，与护之书，劝使同逆。护之驰使以
闻。遗宝时戍湖陆，护之留子恭祖守历城，自率步骑袭遗宝。道经邹山，破其别戍。
未至湖陆六十里，遗宝焚城西走。衮土既定，征为游击将军。
</p><p>
随沈庆之等击鲁爽，加辅国将军。义宣率大众至梁山，与王玄谟相持。柳元景
率护之及护之弟询之、柳叔仁、郑琨等诸军，出镇新亭。玄谟见贼强盛，遣司马管
法济求救甚急。上遣元景等进据南州，护之水军先发。贼遣将庞法起率众袭姑孰，
适值护之、郑琨等至，奋击，大破之，斩获及投水死略尽。玄谟驰信告元景曰：
“西城不守，唯余东城，众寡相悬，请退还姑孰，更议进取。”元景不许，将悉众
赴救，护之劝分军援之。元景然其计，乃以<u>一</u>精<u>一</u>兵配护之赴梁山。及战，护之见贼舟
舰累沓，谓玄谟曰：“今当以火平之。”即使队主张谈等烧贼舰，风猛水急，贼军
以此奔散。梁山平，护之率军追讨，会p修之已平江陵，至寻<u>一</u><u>一</u>而还。迁督徐衮二
州豫州之梁郡诸军事、宁朔将军、徐州刺史，封益<u>一</u><u>一</u>县侯。食邑千户。
</p><p>
弟询之，骁敢有气力，元凶夙闻其名，以副辅国将军张柬。时张超首行大逆，
亦领军隶柬。询之规杀之，虑柬不同，柬宿有此志，又未测询之同否，互相观察。
会超来论事，柬色动，询之觉之，即共定谋，遣信召超。超疑之不至，改宿他所。
询之不知其移，径斫之，杀其仆于<u>一</u>床<u>一</u>，因与柬南奔。柬溺淮死，询之得至。时世祖
已即位，以为积<u>一</u>弩<u>一</u>将军。梁山之役力战，为流矢所中。死，追赠冀州刺史。
</p><p>
二年，护之坐论功挟私，免官。复为游击将军。俄迁大司马，辅国将军，领南
东海太守。未拜，复督青冀二州诸军事、宁远将军、青冀二州刺史，镇历城。明年，
进号宁朔将军。进督徐州之东莞东安二郡军事。世祖以历下要害，欲移青州并镇历
城。议者多异。护之曰：“青州北有河、济，又多陂泽，非虏所向。每来寇掠，必
由历城，二州并镇，此经远之略也。北又近河，归顺者易，近息民患，远申王威，
安边之上计也。”由是遂定。
</p><p>
大明三年，征为右卫将军，还，于道闻司空竟陵王诞于广陵反叛，护之即率部
曲受车骑大将军沈庆之节度。事平，转西<u>一</u><u>一</u>王子尚抚军司马、临淮太守。明年，出
为使持节、督豫司二州诸军事、辅国将军、豫州刺史、淮南太守。复隶沈庆之伐西
<u>一</u><u>一</u>蛮。护之所莅多聚敛，贿货充积。七年，坐下狱，免官。明年，复起为太中大夫。
未拜，其年卒，时年七十，谥曰壮侯。前废帝永光元年，追赠冠军将军、豫州刺史。
</p><p>
子承祖嗣。承祖卒，子显宗嗣。齐受禅，国除。护之次子恭祖，勇果有父风。
太宗泰始初，以军功为梁、南秦二州刺史。
</p><p>
遵子阆，元嘉中，为员外散骑侍郎。母墓为东阿寺道人昙洛等所发，阆与弟殿
中将军闳共杀昙洛等五人，诣官归罪，见原。阆，大明三年，自义兴太守为宁朔将
军、贾荽淌罚为竟陵王诞所杀。追赠征虏将军，刺史如故。闳，顺帝升明末，右
卫将军。
</p><p>
张兴世，字文德，竟陵竟陵人也。本单名世，太宗益为兴世。少时家贫，南郡
宗珍之为竟陵郡，兴世依之为客。竟陵旧置军府，以补参军督护，不就。白衣随王
玄谟伐蛮，每战，辄有禽获，玄谟旧部曲诸将不及也，甚奇之。兴世还都，白太祖，
称其胆力。后随世祖镇寻<u>一</u><u>一</u>，以补南中参军督护。入讨元凶，隶柳元景为前锋。事
定，转员外将军，领从队。南郡王义宣反，又随玄谟出梁山，有战功。除建平王宏
中军行参军，领长刀。又隶西平王子尚为直卫。坐从子尚入台，弃仗游走，下狱，
免官。复以白衣充直卫。
</p><p>
大明末，除员外散骑侍郎，仍除宣威将军、随郡太守。未行，太宗即位，四方
反叛。进兴世号龙骧将军，领水军，距南贼于赭圻。筑二城于湖口，伪龙骧将军陈
庆领舸于前为游军。兴世率龙骧将军佼长生、董凯之攻克二城，因击庆，庆战大败，
投水死者数千人。时台军据赭圻，南贼屯鹊尾，相持久不决。兴世建议曰：“贼据
上流，兵强地胜。我今虽相持有余，而制敌不足。今若以兵数千，潜出其上，因险
自固，随宜断截，使其首尾周遑，进退疑沮，中流一梗，粮运自艰。制贼之奇，莫
过于此。”沈攸之、吴喜并赞其计。时豫州刺史殷琰之据寿<u>一</u><u>一</u>同逆，为刘宜攻，
南贼遣庞孟虬率军助琰，刘仪残徘笤甚急。建安王休仁欲遣兴世救之，问沈攸之。
攸之曰：“孟虬蚁寇，必无能为。遣别将马步数千，足以相制。若有意外，且以江
西饵之。上流若捷，不忧不殄。兴世之行，是安危大机，必不可辍。”乃遣段佛荣
等援摇
</p><p>
兴世欲率所领直取大雷，而军旅未集，不足分张。会薛索浩蕉ǎ太宗使张永
以步骑五千留戍盱眙，余众二万人悉遣南讨。山<u>一</u><u>一</u>又寻平。征阮佃夫所领诸军，悉
还南伐，众军大集。乃分战士七千配兴世，兴世乃令轻舸溯流而上，旋复回还，一
二日中，辄复如此，使贼不为之备。刘胡闻兴世欲上，笑之曰：“我尚不敢越彼下
取扬州，张兴世何物人，欲轻据我上！”兴世谓攸之等曰：“上流唯有钱溪可据，
地既险要，江又甚狭，去大众不远，应赴无难。江有洄，船下必来泊，岸有横浦，
可以藏船舸，二三为宜。”乃夜渡湖口，至鹊头，因复回下疑之。其夜四更，值风，
仍举c直前。贼亦遣胡灵秀诸军，于东岸相翼而上。兴世夕住景江浦宿，贼亦不进。
夜潜遣黄道标领七十舸，径据钱溪，营立城柴。明旦，兴世与军齐集。停一宿，刘
胡自领水步二十六军平旦来攻。将士欲迎击之，兴世禁曰：“贼来尚远，而气盛矢
骤，骤既力尽，盛亦易衰，此曹刿之所以破齐也。”令将士不得妄动，治城如故。
俄而贼来转近，舫入洄，兴世乃命寿寂之、任农夫率壮士数百击之，众军相继进，
胡于是败走。斩级数百，投水者甚众，胡收军而下。
</p><p>
时兴世城垒未固，司徒建安王休仁虑贼并力更攻钱溪，欲分其形势，命沈攸之、
吴喜、佼长生、刘灵遗等以皮舰二十，攻贼浓湖，苦战连日，斩获千数。是日，刘
胡果率众军，欲更攻兴世。未至钱溪数十里，袁以浓湖之急遽追之，钱溪城柴由
此得立。贼连战转败，兴世又遏其粮道，寻<u>一</u><u>一</u>遣运至南陵，不敢下，贼众渐饥。刘
胡乃遣安北府司马、伪右军沈仲玉领千人步取南陵，迎接粮运。仲玉至南陵，领
米三十万斛，钱布数十舫，竖榜为城，规欲突过。行至贵口，不敢进，遣间信报胡，
令遣重军援接。兴世、寿寂之、任农夫、李安民等三千人至贵口击之，与仲玉相值。
交战尽日，仲玉走还营，悉虏其资实；贼众大败，胡弃军遁走，仍亦奔散。兴
世率军追讨，与吴喜共平江陵。迁左军将军，寻为督豫司二州南豫州之梁郡诸军事，
封作唐县侯，食邑千户。征为游击将军。
</p><p>
海道北伐，假辅国将军，加节置佐，无功而还。四年，迁太子右卫率，又以本
官领骁骑将军，与左卫将军沈攸之参员置。五年，转左卫将军。六年，中领军刘
当镇广陵，兴世权兼领军。泰豫元年，为持节、督雍梁南北秦郢州之竟陵随二郡诸
军事、冠军将军、雍州刺史，寻加宁蛮校尉。桂<u>一</u><u>一</u>王休范反，兴世遣军赴朝廷，未
发而事平。进号征虏将军。废帝元徽三年，征为通直散骑常侍、左卫将军。五年，
以疾病，徙光禄大夫，常侍如故。顺帝升明二年，卒，时年五十九。追赠本官。
</p><p>
兴世居临沔水，沔水自襄<u>一</u><u>一</u>以下，至于九江，二千里中，先无洲屿。兴世初生，
当其门前水中，一旦忽生洲，年年渐大，及至兴世为方伯，而洲上遂十余顷。父仲
子，由兴世致位给事中。兴世欲将往襄<u>一</u><u>一</u>，<u>一</u>爱<u>一</u>恋乡里，不肯去。尝谓兴世：“我虽
田舍老公，乐闻鼓角，可送一部，行田时吹之。”兴世素恭谨畏法宪，譬之曰：
“此是天子鼓角，非田舍老公所吹。”兴世欲拜墓，仲子谓曰：“汝卫从太多，先
人必当惊怖。”兴世减撤而后行。
</p><p>
兴世子欣业，当嗣封，会齐受禅，国除。
</p><p>
史臣曰：兵固诡道，胜在用奇。当二帝争雄，天人之分未决，南北连兵，相厄
而不得进者，半岁矣。盖乃赵壁拔帜之机，官渡媸χ日，至于鹊浦投戈，实兴世
用奇之力也。建旆垂组，岂徒然哉！

</p></div>
  <div class="adBottom">
    <script src="../../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='87696.html' class='pagedaohang'>【上一篇】<i>:卷51 列传第11 宗室</i></a></span><span class="tomenu"><a href="songshu.html" title="宋书" class="returnIndex">【回目录】</a>
</span><span class="toup1"><a href='87694.html' class='pagedaohang'>【下一篇】<i>：卷49 列传第9 孙处、蒯恩、刘钟、虞丘进</i></a></span></div>
  <div class="adBottom">
    <script src="../../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../../js/foot.js" type="text/javascript"></script>

</body>
</html>
