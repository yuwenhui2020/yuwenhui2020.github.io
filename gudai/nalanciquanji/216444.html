<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>纳兰词全集_卷五</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/nalanciquanji/216444.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../templets/default/css/p.css" />
<link rel="stylesheet" type="text/css" href="../../templets/default/css/book.css" />
<script src="../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/nalanciquanji/216444.html");
</script>
</head>
<body>
<div id="topbar">
  <div id="logo"><a href="../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../book_sbkk8_default.html">首页</a></li>
     
      <li><a href='../gudai.html'>古典文学</a></li>
      <li><a href='../../gushihui/gushihui.html'>故事会</a></li>
      <li><a href='../../meirongyangsheng/meirongyangsheng.html'>美容养生</a></li>
      <li><a href='../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="216444.html#" class="bds_more" data-cmd="more">分享到：</a><a href="216444.html#" class="bds_weixin" data-cmd="weixin" title="分享到微信">微信</a><a href="216444.html#" class="bds_qzone" data-cmd="qzone" title="分享到QQ空间">QQ空间</a><a href="216444.html#" class="bds_tsina" data-cmd="tsina" title="分享到新浪微博">新浪微博</a><a href="216444.html#" class="bds_tqq" data-cmd="tqq" title="分享到腾讯微博">腾讯微博</a><a href="216444.html#" class="bds_tqf" data-cmd="tqf" title="分享到腾讯朋友">腾讯朋友</a><a href="216444.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../book_sbkk8_default.html'>主页</a> > <a href='../gudai.html'>古代文学</a> > <a href='nalanciquanji.html'>纳兰词全集</a> > </div>
<div class="ad960"><script src="../../js/ad960sougou.js" type="text/javascript"></script></div>
<div id="maincontent">
  <h1 class="articleH1">卷五</h1>
  <div id="content"><span id="ad328_r">
    <script src="../../js/article.js" type="text/javascript"></script>
    </span><p>忆王孙</p>
<p>暗怜双绁郁金香。欲梦天涯思转长。几夜东风昨夜霜。减容光，莫为繁花又断肠。</p>
<p>又</p>
<p>刺桐花下是儿家。已拆秋千未采茶。睡起重寻好梦赊。忆交加。倚著闲窗数落花。</p>
<p>调笑令</p>
<p>明月，明月。曾照个人离别。玉壶红泪相偎。还似当年夜来。来夜，来夜。肯把清辉重借？</p>
<p>忆江南</p>
<p>江南好，建业旧长安。紫盖忽临双^渡，翠华争拥六龙看。雄丽却高寒。</p>
<p>又</p>
<p>江南好，城阙尚嵯峨。故物陵前惟石马，遗踪陌上有铜驼。玉树夜深歌。</p>
<p>又</p>
<p>江南好，怀古意谁传？燕子矶头红蓼月，乌衣巷口绿杨烟。风景忆当年。</p>
<p>又</p>
<p>江南好，虎阜晚秋天。山水总归诗格秀，笙箫恰称语音圆。谁在木兰船。</p>
<p>又</p>
<p>江南好，真个到梁溪。一幅云林高士画，数行泉石故人题。还似梦游非？</p>
<p>又</p>
<p>江南好，水是二泉清。味永出山那得浊，名高有锡更谁争，何必让中泠。</p>
<p>又</p>
<p>江南好，佳丽数维扬。自是琼花偏得月，那应金粉不兼香。谁与话清凉。</p>
<p>又</p>
<p>江南好，铁瓮古南徐。立马江山千里目，射蛟风雨百灵趋。北顾更踌躇。</p>
<p>又</p>
<p>江南好，一片妙高云。砚北峰峦米外史，屏间楼阁李将军，金碧矗斜曛。</p>
<p>又</p>
<p>江南好，何处异京华？香散翠帘多在水，绿残红叶胜于花。无事避风沙。</p>
<p>又</p>
<p>新来好，唱得虎头词。一片冷香惟有梦，十分清瘦更无诗。标格早梅知。</p>
<p>点绛唇</p>
<p>寄南海梁药亭</p>
<p>一帽征尘，留君不住从君去。片帆何处？南浦沉香雨。</p>
<p>回首风流，紫竹村边住。孤鸿语。三生定许，可是梁鸿侣。</p>
<p>浣溪沙</p>
<p>十里湖光载酒游，青帘低映白苹洲。西风听彻采菱讴。</p>
<p>沙岸有时双袖拥，画船何处一竿收。归来无语晚妆楼。</p>
<p>又</p>
<p>脂粉塘空遍绿苔，掠泥营垒燕相催。妒他飞去却飞回。</p>
<p>一骑近从梅里过，片帆遥自藕溪来。博山香烬未全灰。</p>
<p>又</p>
<p>大觉寺</p>
<p>燕垒空梁画壁寒，诸天花雨散幽关。篆香清梵有无间。</p>
<p>蛱蝶乍从帘影度，樱桃半是鸟衔残。此时相对一忘言。</p>
<p>又</p>
<p>抛却无端恨转长，慈云稽首返生香。妙莲花说试推详。</p>
<p>但是有情皆满愿，更从何处著思量。篆烟残烛并回肠。</p>
<p>又</p>
<p>小兀喇</p>
<p>桦屋鱼衣柳作城，蛟龙鳞动浪花腥。飞扬应逐海东青。</p>
<p>犹记当年军垒迹，不知何处梵钟声。莫将兴废话分明。</p>
<p>又</p>
<p>姜女祠</p>
<p>海色残阳影断霓，寒涛日夜女郎祠。翠钿尘网上蛛丝。</p>
<p>澄海楼高空极目，望夫石在且留题。六王如梦祖龙非。</p>
<p>菩萨蛮</p>
<p>回文</p>
<p>客中愁损催寒夕，夕寒催损愁中客。门掩月黄昏，昏黄月掩门。</p>
<p>翠衾孤拥醉，醉拥孤衾翠。醒莫更多情，情多更莫醒。</p>
<p>又</p>
<p>回文</p>
<p>砑笺银粉残煤画，画煤残粉银笺砑。清夜一灯明，明灯一夜清。</p>
<p>片花惊宿燕，燕宿惊花片。亲自梦归人，人归梦自亲。</p>
<p>又</p>
<p>飘蓬只逐惊飚转，行人过尽烟光远。立马认河流，茂陵风雨秋。</p>
<p>寂寥行殿锁，梵呗琉璃火。塞雁与宫鸦，山深日易斜。</p>
<p>采桑子</p>
<p>那能寂寞芳菲节，欲话生平。夜已三更。一阕悲歌泪暗零。</p>
<p>须知秋叶春花促，点鬓星星。遇酒须倾，莫问千秋万岁名。</p>
<p>又</p>
<p>九日</p>
<p>深秋绝塞谁相忆，木叶萧萧。乡路迢迢。六曲屏山和梦遥。</p>
<p>佳时倍惜风光别，不为登高。只觉魂销。南雁归时更寂寥。</p>
<p>又</p>
<p>海天谁放冰轮满，惆怅离情。莫说离情，但值良宵总泪零。</p>
<p>只应碧落重相见，那是今生。可奈今生，刚作愁时又忆卿。</p>
<p>又</p>
<p>白衣裳凭朱阑立，凉月t西。点鬓霜微，岁晏知君归不归？</p>
<p>残更目断传书雁，尺素还稀。一味相思，准拟相看似旧时。</p>
<p>清平乐</p>
<p>麝烟深漾，人拥缑笙氅。新恨暗随新月长，不辨眉尖心上。</p>
<p>六花斜扑疏帘，地衣红棉轻。记取暖香如梦，耐他一晌寒。</p>
<p>眼儿媚</p>
<p>林下闺房世罕俦，偕隐足风流。今来忍见，鹤孤华表，人远罗浮。</p>
<p>中年定不禁哀乐，其奈忆曾游。浣花微雨，采菱斜日，欲去还留。</p>
<p>又</p>
<p>咏红姑娘</p>
<p>骚层西风弄晚寒，翠袖倚阑干。霞绡裹处，樱唇微绽，H红殷。</p>
<p>故宫事往凭谁问？无恙是朱颜。玉墀争彩，玉钗争插，至正年间。</p>
<p>又</p>
<p>中元夜有感</p>
<p>手写香台金字经，惟愿结来生。莲花漏转，杨枝露滴，想鉴微诚。</p>
<p>欲知奉倩神伤极，凭诉与秋檠。西风不管，一池萍水，几点荷灯。</p>
<p>满宫花</p>
<p>盼天涯，芳讯绝。莫是故情全歇。朦胧寒月影微黄，情更薄于寒月。</p>
<p>麝烟销，兰烬减。多少怨眉愁睫。芙蓉莲子待分明，莫问暗中磨折。</p>
<p>少年游</p>
<p>算来好景只如斯。惟许有情知。寻常风月，等闲谈笑，称意即相宜。</p>
<p>十年青鸟音尘断，往事不胜思。一钩残照，半帘飞絮，总是恼人时。</p>
<p>浪淘沙</p>
<p>望海</p>
<p>蜃阙半模糊，踏浪惊呼。任将蠡测笑江湖。沐日光华还浴月，我欲乘桴。</p>
<p>钓得六鳖无？竿拂珊瑚。桑田清浅问麻姑。水气浮天天接水，那是蓬壶？</p>
<p>又</p>
<p>双燕又飞还，好景阑珊。东风那惜小眉弯。芳草绿波吹不尽，只隔遥山。</p>
<p>花雨忆前番，粉泪偷弹。倚楼谁与话春闲？数到今朝三月二，梦见犹难。</p>
<p>鹧鸪天</p>
<p>谁道阴山行路难。风毛雨血万人欢。松梢露点沾鹰绁，芦叶溪深没马鞍。</p>
<p>依树歇，映林看。黄羊高宴簇金盘。萧萧一夕霜风紧，却拥貂裘怨早寒。</p>
<p>又</p>
<p>小构园林寂不哗，疏篱曲径仿山家。昼长吟罢风流子，忽听楸枰响碧纱。</p>
<p>添竹石，伴烟霞。拟凭尊酒慰年华。休嗟髀里今生肉，努力春来自种花。</p>
<p>南乡子</p>
<p>何处淬吴钩？一片城荒枕碧流。曾是当年龙战地，飕飕。塞草霜风满地秋。</p>
<p>霸业等闲休。跃马横戈总白头。莫把韶华轻换了，封侯。多少英雄只废丘。</p>
<p>鹊桥仙</p>
<p>月华如水，波纹似练，几簇澹烟衰柳。塞鸿一夜尽南飞，谁与问倚楼人瘦。</p>
<p>韵拈风絮，录成金石，不是舞裙歌袖。从前负尽扫眉才，又担阁镜囊重绣。</p>
<p>虞美人</p>
<p>绿阴帘外梧桐影，玉虎牵金井。怕听啼_出帘迟，恰到年年今日两相思。</p>
<p>凄凉满地红心草，此恨谁知道。待将幽忆寄新词，分付芭蕉风定月斜时。</p>
<p>茶瓶儿</p>
<p>杨花糁径樱桃落。绿阴下晴波燕掠。好景成担阁。秋千背倚，风态宛如昨。</p>
<p>可惜春来总萧索。人瘦损纸鸢风恶。多少芳笺约，青鸾去也，谁与劝孤酌。</p>
<p>临江仙</p>
<p>点滴芭蕉心欲碎，声声催忆当初。欲眠还展旧时书。鸳鸯小字，犹记手生疏。</p>
<p>倦眼乍低缃帙乱，重看一半模糊。幽窗冷雨一灯孤。料应情尽，还道有情无？</p>
<p>蝶恋花</p>
<p>散花楼送客</p>
<p>城上清笳城下杵。秋尽离人，此际心偏苦。刀尺又催天又暮，一声吹冷蒹葭浦。</p>
<p>把酒留君君不住。莫被寒云，遮断君行处。行宿黄茅山店路，夕阳村社迎神鼓。</p>
<p>金缕曲</p>
<p>再用秋水轩旧怨</p>
<p>疏影临书卷。带霜华、高高下下，粉脂都遣。别是幽情嫌妩媚，红烛啼痕休泫。趁皓月、光浮冰茧。恰与花神供写照，任泼来、澹墨无深浅。持素障，夜中展。</p>
<p>残G过看逾显。相对处、芙蓉玉绽，鹤翎银扁。但得白衣时慰藉，一任浮云苍犬。尘土隔、软红偷免。帘幕西风人不寐，恁清光、肯惜t裘典。休便把，落英翦。</p>
</div>
  <div class="adBottom">
    <script src="../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='216445.html' class='pagedaohang'>【上一篇】<i>:补遗卷一</i></a></span><span class="tomenu"><a href="nalanciquanji.html" title="纳兰词全集" class="returnIndex">【回目录】</a>
</span><span class="toup1"><a href='216443.html' class='pagedaohang'>【下一篇】<i>：卷四</i></a></span></div>
  <div class="adBottom">
    <script src="../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../js/foot.js" type="text/javascript"></script>

</body>
</html>
