<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>纳兰词全集_卷一</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/nalanciquanji/216448.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../templets/default/css/p.css" />
<link rel="stylesheet" type="text/css" href="../../templets/default/css/book.css" />
<script src="../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/nalanciquanji/216448.html");
</script>
</head>
<body>
<div id="topbar">
  <div id="logo"><a href="../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../book_sbkk8_default.html">首页</a></li>
     
      <li><a href='../gudai.html'>古典文学</a></li>
      <li><a href='../../gushihui/gushihui.html'>故事会</a></li>
      <li><a href='../../meirongyangsheng/meirongyangsheng.html'>美容养生</a></li>
      <li><a href='../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="216448.html#" class="bds_more" data-cmd="more">分享到：</a><a href="216448.html#" class="bds_weixin" data-cmd="weixin" title="分享到微信">微信</a><a href="216448.html#" class="bds_qzone" data-cmd="qzone" title="分享到QQ空间">QQ空间</a><a href="216448.html#" class="bds_tsina" data-cmd="tsina" title="分享到新浪微博">新浪微博</a><a href="216448.html#" class="bds_tqq" data-cmd="tqq" title="分享到腾讯微博">腾讯微博</a><a href="216448.html#" class="bds_tqf" data-cmd="tqf" title="分享到腾讯朋友">腾讯朋友</a><a href="216448.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../book_sbkk8_default.html'>主页</a> > <a href='../gudai.html'>古代文学</a> > <a href='nalanciquanji.html'>纳兰词全集</a> > </div>
<div class="ad960"><script src="../../js/ad960sougou.js" type="text/javascript"></script></div>
<div id="maincontent">
  <h1 class="articleH1">卷一</h1>
  <div id="content"><span id="ad328_r">
    <script src="../../js/article.js" type="text/javascript"></script>
    </span><p>忆江南</p>
<p>昏鸦尽，小立恨因谁？急雪乍翻香阁絮，轻风吹到胆瓶梅。心字已成灰。</p>
<p>赤枣子</p>
<p>惊晓漏，护春眠。格外娇慵只自怜。寄语酿花风日好，绿窗来与上琴弦。</p>
<p>忆王孙</p>
<p>西风一夜翦芭蕉。倦眼经秋耐寂寥？强把心情付浊醪。读离骚。愁似湘江日夜潮。</p>
<p>玉连环影</p>
<p>(按此调谱律不载，或亦自度曲)</p>
<p>何处？几叶萧萧雨。湿尽檐花，花底人无语，掩屏山，玉炉寒。谁见两眉愁聚倚阑干。</p>
<p>遐方怨</p>
<p>欹角枕，掩红窗。梦到江南伊家，博山沈水香。湔裙归晚坐思量。轻烟笼翠黛，月茫茫。</p>
<p>诉衷情</p>
<p>冷落绣衾谁与伴？倚香篝。春睡起，斜日照梳头。欲写两眉愁，休休。远山残翠收。莫登楼。</p>
<p>如梦令</p>
<p>正是辘轳金井，满砌落花红冷。蓦地一相逢，心事眼波难定。谁省？谁省？从此簟纹灯影。</p>
<p>又</p>
<p>纤月黄昏庭院，语密翻教醉浅。知否那人心？旧恨新欢相半。谁见？谁见？珊枕泪痕红泫。</p>
<p>又</p>
<p>木叶纷纷归路。残月晓风何处。消息半浮沈，今夜相思几许。秋雨，秋雨。一半西风吹去。</p>
<p>天仙子</p>
<p>梦里蘼芜青一翦，玉郎经岁音书断。暗钟明月不归来，梁上燕，轻罗扇，好风又落桃花片。</p>
<p>又</p>
<p>好在软绡红泪积，漏痕斜I菱丝碧。古钗封寄玉关秋，天咫尺，人南北，不信鸳鸯头不白。</p>
<p>又</p>
<p>水浴凉蟾风入袂，鱼鳞触损金波碎。好天良夜酒盈樽，心自醉，愁难睡，西南月落城乌起。</p>
<p>江城子</p>
<p>湿云全压数峰低，影凄迷，望中疑。非雾非烟神女欲来时。若问生涯原是梦。除梦里，没人知。</p>
<p>长相思</p>
<p>山一程，水一程，身向逾关那畔行，夜深千帐灯。</p>
<p>风一更，雪一更，聒碎乡心梦不成，故园无此声。</p>
<p>相见欢</p>
<p>微云一抹遥峰，冷溶溶，恰与个人清晓画眉同。</p>
<p>红蜡泪，青绫被，水沉浓，却与黄茅野店听西风。</p>
<p>又</p>
<p>落花如梦凄迷，麝烟微，又是夕阳潜下小楼西。</p>
<p>愁无限，消瘦尽，有谁知？闲教玉笼鹦鹉念郎诗。</p>
<p>昭君怨</p>
<p>深禁好春谁惜？薄暮瑶阶伫立。别院管弦声，不分明。</p>
<p>又是梨花欲谢，绣被春寒今夜。寂寂锁朱门，梦承恩。</p>
<p>又</p>
<p>暮雨丝丝吹湿，倦柳愁荷风急。瘦骨不禁秋，总成愁。</p>
<p>别有心情怎说？未是诉愁时节。谯鼓已三更，梦须成。</p>
<p>酒泉子</p>
<p>谢却荼蘼，一片月明如水。篆香消，犹未睡，早鸦啼。</p>
<p>嫩寒无赖罗衣薄，休傍阑干角。最愁人，灯欲落，雁还飞。</p>
<p>生查子</p>
<p>东风不解愁，偷展湘裙衩。独夜背纱笼，影著纤腰画。</p>
<p>k尽水沉烟，露滴鸳鸯瓦。花骨冷宜香，小立樱桃下。</p>
<p>又</p>
<p>鞭影落春堤，绿锦障泥卷。脉脉逗菱丝，嫩水吴姬眼。</p>
<p>啮膝带香归，谁整樱桃宴？蜡泪恼东风，旧垒眠新燕。</p>
<p>又</p>
<p>散帙坐凝尘，吹气幽兰并。茶名龙凤团，香字鸳鸯饼。</p>
<p>玉局类弹棋，颠倒双栖影。花月不曾闲，莫放相思醒。</p>
<p>又</p>
<p>短焰剔残花，夜久边声寂。倦舞却闻鸡，暗觉青绫湿。</p>
<p>天水接冥鳎一角西南白。欲渡浣花溪，远梦轻无力。</p>
<p>又</p>
<p>愁怅彩云飞，碧落知何许？不见合欢花，空倚相思树。</p>
<p>总是别时情，那得分明语。判得最长宵，数尽厌厌雨。</p>
<p>点绛唇</p>
<p>咏风兰</p>
<p>别样幽芬，更无浓艳催开处。凌波欲去，且为东风住。</p>
<p>忒煞萧疏，怎耐秋如许？还留取，冷香半缕，第一湘江雨。</p>
<p>又</p>
<p>一种蛾眉，下弦不似初弦好。庚郎未老，何事伤心早？</p>
<p>素壁斜辉，竹影横窗扫。空房悄，乌啼欲晓，又下西楼了。</p>
<p>又</p>
<p>黄花城早望</p>
<p>五夜光寒，照来积雪平于栈。西风何限，自起披衣看。</p>
<p>对此茫茫，不觉成长叹。何时旦，晓星欲散，飞起平沙雁。</p>
<p>又</p>
<p>小院新凉，晚来顿觉罗衫薄。不成孤酌，形影空酬酢。</p>
<p>萧寺怜君，别绪应萧索。西风恶，夕阳吹角，一阵槐花落。</p>
<p>浣溪沙</p>
<p>泪藕旒愕诩感校唤人娇鸟怕开窗，那更闲过好时光。</p>
<p>屏障厌看金碧画，罗衣不耐水沉香。偏翻眉谱只寻常。</p>
<p>又</p>
<p>伏雨朝寒愁不胜，那能还傍杏花行？去年高摘斗轻盈。</p>
<p>漫惹炉烟双袖紫，空将酒晕一衫青。人间何处问多情。</p>
<p>又</p>
<p>谁念西风独自凉，萧萧黄叶闭疏窗。沉思往事立残阳。</p>
<p>被酒莫惊春睡重，赌书消得泼茶香。当时只道是寻常。</p>
<p>又</p>
<p>莲漏三声烛半条，杏花微雨湿轻绡，那将红豆寄无聊？</p>
<p>春色已看浓似酒，归期安得信如潮，离魂入夜倩谁招？</p>
<p>又</p>
<p>消息谁传到拒霜？两行斜雁碧天长，晚秋风景倍凄凉。</p>
<p>银蒜押帘人寂寂，玉钗敲烛信茫茫。黄花开也近重阳。</p>
<p>又</p>
<p>雨歇梧桐泪乍收，遣怀翻自忆从头，摘花销恨旧风流。</p>
<p>帘影碧桃人已去，院鄄赞哄煽樟簟Ａ矫己未υ氯绻常</p>
<p>又</p>
<p>西郊冯氏园看海棠，因忆香严词有感</p>
<p>谁道飘零不可怜，旧游时节好花天，断肠人去自经年。</p>
<p>一片晕红才著雨，晚风吹掠鬓云偏。倩魂销尽夕阳前。</p>
<p>又</p>
<p>按此阙与前&quot;伏雨朝寒&quot;字句略同，顾刻本&quot;西郊&quot;二阙接录，故因之。</p>
<p>酒醒香销愁不胜，如何更向落花行？去年高摘斗轻盈。</p>
<p>夜雨几翻销瘦了，繁华如梦总无凭。人间何处问多情？</p>
<p>又</p>
<p>欲问江梅瘦几分，只看愁损翠罗裙，麝篝衾冷惜余熏。</p>
<p>可奈暮寒长倚竹，便教春好不开门。枇杷花下校书人。</p>
<p>又</p>
<p>一半残阳下小楼，朱帘斜控软金钩。倚栏无绪不能愁。</p>
<p>有个盈盈骑马过，薄妆浅黛亦风流。见人羞涩却回头。</p>
<p>又</p>
<p>睡起惺忪强自支，绿倾蝉鬓下帘时，夜来愁损小腰肢。</p>
<p>远信不归空伫望，幽期细数却参差。更兼何事耐寻思？</p>
<p>又</p>
<p>五月江南麦已稀，黄梅时节雨霏微，闲看燕子教雏飞。</p>
<p>一水浓阴如罨画，数峰无恙又晴晖。湔裙谁独上鱼矶。</p>
<p>又</p>
<p>残雪凝辉冷画屏。落梅横笛已三更，更无人处月胧明。</p>
<p>我是人间惆怅客，知君何事泪纵横。断肠声里忆平生。</p>
<p>又</p>
<p>微晕娇花湿欲流，簟纹灯影一生愁，梦回疑在远山楼。</p>
<p>残月暗窥金屈戍，软风徐荡玉帘钩。待听邻女唤梳头。</p>
<p>又</p>
<p>五字诗中目乍成，尽教残福折书生，手等勾那时情。</p>
<p>别后心期和梦杳，年来憔悴与愁并。夕阳依旧小窗明。</p>
<p>又</p>
<p>记绾长条欲别难，盈盈自此隔银湾，便无风雪也摧残。</p>
<p>青雀几时裁锦字，玉虫连夜翦春蟆２唤辛苦况相关。</p>
<p>又</p>
<p>北古口</p>
<p>杨柳千条送马蹄，北来征雁旧南飞，客中谁与换春衣？</p>
<p>终古闲情归落照，一春幽梦逐游丝。信回刚道别多时。</p>
<p>又</p>
<p>身向云山那畔行，北风吹断马嘶声，深秋远塞若为情。</p>
<p>一抹晚烟荒戍垒，半竿斜日旧关城。古今幽恨几时平。</p>
<p>又</p>
<p>万里阴山万里沙，谁将绿鬓斗霜华？年来强半在天涯。</p>
<p>魂梦不离金曲戍，画图亲展玉鸦叉。生怜瘦减一分花。</p>
<p>又</p>
<p>庚申除夜</p>
<p>收取闲心冷处浓，舞裙犹忆柘枝红。谁家刻烛待春风？</p>
<p>竹叶樽空翻彩燕，九枝灯嗖金虫。风流端合倚天公。</p>
<p>又</p>
<p>红桥怀古和王阮亭韵</p>
<p>无恙年年汴水流，一声水调短亭秋，旧时明月照扬州。</p>
<p>惆怅绛河何处去？绿杨清瘦绾离愁。至今鼓吹竹西楼。</p>
<p>又</p>
<p>凤髻抛残秋草生，高梧湿月冷无声，当时七夕有深盟。</p>
<p>信得羽衣传钿合，悔教罗袜送倾城。人间空唱雨淋铃。</p>
<p>又</p>
<p>肠断斑骓去未还，绣屏深锁凤箫寒。一春幽梦有无间。</p>
<p>逗雨疏花浓澹改，关心芳草浅深难。不成风月转摧残。</p>
<p>又</p>
<p>旋拂轻容写洛神，须知浅笑是深颦，十分天与可怜春。</p>
<p>掩抑薄寒施软障，抱持织影藉芳茵。无能无意下香尘。</p>
<p>又</p>
<p>十二红帘@地深，才移划c又沉咏，晚晴天气惜轻阴。</p>
<p>珠w佩囊三合字，宝钗拢髻两分心。定缘何事湿兰襟。</p>
<p>又</p>
<p>容易浓香近画屏，繁枝影著半窗横。风波狭路倍怜卿。</p>
<p>未接语言犹怅望，才通商略已瞢腾。只嫌今夜月偏明。</p>
<p>又</p>
<p>十八年来坠世间，吹花嚼蕊弄冰弦，多情情寄阿谁边？</p>
<p>紫玉钗斜灯影背，红绵粉冷枕函边。相看好处却无言。</p>
<p>又</p>
<p>寄严荪友</p>
<p>藕荡桥边理约筒，苎萝西去五湖东，笔床茶灶太从容。</p>
<p>况有短墙银杏雨，更兼高阁玉兰风。画眉闲了画芙蓉。</p>
<p>又</p>
<p>欲寄愁心朔雁边，西风浊酒惨离筵。黄花时节碧云天。</p>
<p>古戍烽烟迷斥堠，夕阳村落解鞍鞯。不知征战几人还。</p>
<p>又</p>
<p>败叶填溪水已冰，夕阳犹照短长亭。行来废寺失题名。</p>
<p>驻马客临碑上字，斗鸡人拨佛前灯。劳劳尘世几时醒？</p>
<p>霜天晓角</p>
<p>重来丁酒，折尽风前柳。若问看花情绪，似当日，怎能够？</p>
<p>休为西风瘦，痛饮频搔首。自古青蝇白璧，天已早安排就。</p>
<p>菩萨蛮</p>
<p>回文</p>
<p>雾窗寒对遥天暮，暮天遥对寒窗雾。花落正啼鸦，鸦啼正落花。</p>
<p>袖罗垂影瘦，瘦影垂罗袖。风翦一丝红，红丝一翦风。</p>
<p>又</p>
<p>隔花才歇帘纤雨，一声弹指浑无语。梁燕自双归，长条脉脉垂。</p>
<p>小屏山色远，妆薄铅华浅。独自立瑶阶，透寒金缕鞋。</p>
<p>又</p>
<p>新寒中酒敲窗雨，残香细学秋情绪。端的是怀人，青衫有泪痕。</p>
<p>相思不似醉，闷拥孤衾睡。记得别伊时，桃花柳万丝。</p>
<p>又</p>
<p>澹花瘦玉轻妆束，粉融轻汗红绵扑。妆罢只水眠，江南四月天。</p>
<p>绿阴帘半揭，此景清幽绝。行度竹林风，单衫杏子红。</p>
<p>又</p>
<p>梦回酒醒三通鼓，断肠啼_花飞处。新恨隔红窗，罗衫泪几行。</p>
<p>相思何处说，空有当时月。月也异当时，团圆照鬓丝。</p>
<p>又</p>
<p>催花未歇花奴鼓，酒醒已见残红舞。不忍覆余觞，临风泪数行。</p>
<p>粉香看又别，空剩当时月。月也异当时，凄清照鬓丝。</p>
<p>又</p>
<p>早春</p>
<p>晓寒瘦著西南月，丁丁漏箭余香咽。春已十分宜，东风无是非。</p>
<p>蜀魂羞顾影，玉照斜红冷。谁唱后庭花，新年忆旧家。</p>
<p>又</p>
<p>窗间桃蕊娇如倦，东风泪洗胭脂面。人在小红楼，离情唱石州。</p>
<p>夜来双燕宿，灯背屏腰绿。香尽雨阑珊，薄衾寒不寒？</p>
<p>又</p>
<p>朔风吹散三更雪，倩魂犹恋桃花月。梦好莫催醒，由他好处行。</p>
<p>无端听画角，枕畔红冰薄。塞马一声嘶，残星拂大旗。</p>
<p>又</p>
<p>问君何事轻离别，一年能几团圆月。杨柳乍如丝，故园春尽时。</p>
<p>春归归不得，两桨松花隔。旧事逐寒潮，啼鹃恨未消</p>
<p>又</p>
<p>为陈其年题照</p>
<p>乌丝曲倩红儿谱，萧然半壁兼营秋雨。曲罢髻鬟偏，风姿真可怜。</p>
<p>须髯浑似戟，时作簪花剧。背立讶卿卿，知卿无那情。</p>
<p>又</p>
<p>宿滦河</p>
<p>玉绳斜转疑清晓，凄凄白月渔阳道。星影漾寒沙，微茫织浪花。</p>
<p>金笳鸣故垒，唤起人难睡。无数紫鸳鸯，共嫌今夜凉。</p>
<p>又</p>
<p>荒鸡再咽天难晓，星榆落尽秋将老。毡幕绕牛羊，敲冰饮酪浆。</p>
<p>山程兼水宿，漏点清钲续。正是梦回时，拥衾无限思。</p>
<p>又</p>
<p>惊飚掠地冬将半，解鞍正值昏鸦乱。冰合大河流，茫茫一片愁。</p>
<p>烧痕空极望，鼓角高城上。明日近长安，客心愁未阑。</p>
<p>又</p>
<p>榛荆满眼山城路，征鸿不为愁人住。何处是长安，湿云吹雨寒。</p>
<p>丝丝心欲碎，应是悲秋泪。泪向客中多，归时又奈何。</p>
<p>又</p>
<p>黄云紫塞三千里，女墙西畔啼乌起。落日万山寒，萧萧猎马还。</p>
<p>笳声听不得，入夜空城黑。秋梦不归家，残灯落碎花。</p>
<p>又</p>
<p>寄顾梁汾苕中</p>
<p>知君此际情萧索，黄芦苦竹孤舟泊。烟白酒旗青，水村鱼市晴。</p>
<p>柁楼今夕梦，脉脉春寒送。直过画眉桥，钱塘江上潮。</p>
<p>又</p>
<p>萧萧几叶风兼雨，离人偏识长更苦。欹枕数秋天，蟾蜍下早弦。</p>
<p>夜寒惊被薄，泪与灯花落。无处不伤心，轻尘在玉琴。</p>
<p>又</p>
<p>为春憔悴留春住，那禁半霎催归雨。深巷卖樱桃，雨余红更娇。</p>
<p>黄昏清泪阁，忍便花飘泊。消得一声莺，东风三月情。</p>
<p>又</p>
<p>晶帘一片伤心白，云鬟香雾成遥隔。无语问添衣，桐阴月已西。</p>
<p>西风鸣络纬，不许愁人睡。只是去年秋，如何泪欲流。</p>
<p>又</p>
<p>乌丝画作回文纸，香煤暗蚀藏头字。筝雁十三双，输他作一行。</p>
<p>相看仍似客，但道休相忆。索性不还家，落残红杏花。</p>
<p>又</p>
<p>阑风伏雨催寒食，樱桃一夜花狼藉。刚与病相宜，琐窗薰绣衣。</p>
<p>画眉烦女伴，央及流莺唤。半晌试开奁，娇多直自嫌。</p>
<p>又</p>
<p>春云吹散湘帘雨，絮黏蝴蝶飞还住。人在玉楼中，楼高四面风。</p>
<p>柳烟丝一把，暝色笼鸳瓦。休近小阑干，夕阳无限山。</p>
<p>减字木兰花</p>
<p>新月</p>
<p>晚妆欲罢，更把纤眉临镜画。准待分明，和雨和烟两不胜。</p>
<p>莫教星替，守取团圆终必遂。此夜红楼，天上人间一样愁。</p>
<p>又</p>
<p>烛花摇影，冷透疏衾刚欲醒。待不思量，不许孤眠不断肠。</p>
<p>茫茫碧落，天上人间情一诺。银汉难通，稳耐风波愿始从。</p>
<p>又</p>
<p>相逢不语，一朵芙蓉著秋雨。小晕红潮，斜溜鬟心只凤翘。</p>
<p>待将低唤，直为凝情恐人见。欲诉幽怀，转过回阑叩玉钗。</p>
<p>又</p>
<p>从教铁石，每见花开成惜惜。泪点难消，滴损苍烟玉一条。</p>
<p>怜伊太冷，添个纸窗疏竹影。记取相思，环归来月下时。</p>
<p>又</p>
<p>断魂无据，万水千山何处去？没个音书，尽日东风上绿除。</p>
<p>故园春好，寄语落花须自扫。莫更伤春，同是恹恹多病人。</p>
<p>又</p>
<p>花从冷眼，自惜寻春来较晚。知道今生，知道今生那见卿。</p>
<p>天然绝代，不信相思浑不解。若解相思，定与韩凭共一枝。</p>
<p>卜算子</p>
<p>新柳</p>
<p>娇软不胜垂，瘦怯那禁舞。多事年年二月风，翦出鹅黄缕。</p>
<p>一种可怜生，落日和烟雨。苏小门前长短条，即渐迷行处。</p>
<p>又</p>
<p>塞寒</p>
<p>塞草晚才青，日落箫笳动。ii凄凄入夜分，催度星前梦。</p>
<p>小语绿杨烟，怯踏银河冻。行尽关山到白狼，相见唯珍重。</p>
<p>又</p>
<p>午日</p>
<p>村静午鸡啼，绿暗新阴覆。一展轻帘出画墙，道是端阳酒。</p>
<p>早晚夕阳蝉，又噪长堤柳。青鬓长青自古谁，弹指黄花九。</p>
</div>
  <div class="adBottom">
    <script src="../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a class='pagedaohang pagedaohang1'>【第一篇】</a></span><span class="tomenu"><a href="nalanciquanji.html" title="纳兰词全集" class="returnIndex">【回目录】</a>
</span><span class="toup1"><a href='216447.html' class='pagedaohang'>【下一篇】<i>：</i></a></span></div>
  <div class="adBottom">
    <script src="../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../js/foot.js" type="text/javascript"></script>

</body>
</html>
