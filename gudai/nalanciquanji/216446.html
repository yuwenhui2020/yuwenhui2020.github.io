<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>纳兰词全集_卷三</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/nalanciquanji/216446.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../templets/default/css/p.css" />
<link rel="stylesheet" type="text/css" href="../../templets/default/css/book.css" />
<script src="../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/nalanciquanji/216446.html");
</script>
</head>
<body>
<div id="topbar">
  <div id="logo"><a href="../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../book_sbkk8_default.html">首页</a></li>
     
      <li><a href='../gudai.html'>古典文学</a></li>
      <li><a href='../../gushihui/gushihui.html'>故事会</a></li>
      <li><a href='../../meirongyangsheng/meirongyangsheng.html'>美容养生</a></li>
      <li><a href='../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="216446.html#" class="bds_more" data-cmd="more">分享到：</a><a href="216446.html#" class="bds_weixin" data-cmd="weixin" title="分享到微信">微信</a><a href="216446.html#" class="bds_qzone" data-cmd="qzone" title="分享到QQ空间">QQ空间</a><a href="216446.html#" class="bds_tsina" data-cmd="tsina" title="分享到新浪微博">新浪微博</a><a href="216446.html#" class="bds_tqq" data-cmd="tqq" title="分享到腾讯微博">腾讯微博</a><a href="216446.html#" class="bds_tqf" data-cmd="tqf" title="分享到腾讯朋友">腾讯朋友</a><a href="216446.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../book_sbkk8_default.html'>主页</a> > <a href='../gudai.html'>古代文学</a> > <a href='nalanciquanji.html'>纳兰词全集</a> > </div>
<div class="ad960"><script src="../../js/ad960sougou.js" type="text/javascript"></script></div>
<div id="maincontent">
  <h1 class="articleH1">卷三</h1>
  <div id="content"><span id="ad328_r">
    <script src="../../js/article.js" type="text/javascript"></script>
    </span><p>雨中花</p>
<p>送徐艺初归昆山</p>
<p>天外孤帆云外树，看又是春随人去。水驿灯昏，关城月落，不算凄凉处。</p>
<p>计程应惜天涯暮，打叠起伤心无数。中坐波涛，眼前冷暖，多少人难语。</p>
<p>鹧鸪天</p>
<p>独背残阳上小楼，谁家玉笛韵偏幽。一行白雁遥天暮，几点黄花满地秋。</p>
<p>惊节序，叹沉浮，华如梦水东流。人间所事堪惆怅，莫向横塘问旧游。</p>
<p>又</p>
<p>雁贴寒云次第飞，向南犹自怨归迟。谁能瘦马关山道，又到西风扑鬓时。</p>
<p>人杳杳，思依依，更无芳树有乌啼。凭将扫黛窗前月，持向今朝照别离。</p>
<p>又</p>
<p>别绪如丝睡不成，那堪孤枕梦边城。因听紫塞三更雨，却忆红楼半夜灯。</p>
<p>书郑重，恨分明，天将愁味酿多情。起来呵手封题处，偏到鸳鸯两字冰。</p>
<p>又</p>
<p>冷露无声夜欲阑，栖鸦不定朔风寒。生憎画鼓楼头急，不放征人梦里还。</p>
<p>秋澹澹，月弯弯，无人起向月中看。明朝匹马相思处，知隔千山与万山。</p>
<p>又</p>
<p>送梁汾南还，时方为题小影</p>
<p>握手西风泪不干，年来多在别离间。遥知独听灯前雨，转忆同看雪后山。</p>
<p>凭寄语，劝加餐，桂花时节约重还。分明小像沉香缕，一片伤心欲画难。</p>
<p>又</p>
<p>咏史</p>
<p>马上吟成促渡江，分明闲气属闺房。生憎久闭金铺暗，花冷回心玉一床。</p>
<p>添哽咽，足凄凉。谁教生得满身香。只今西海年年月，犹为萧家照断肠。</p>
<p>又</p>
<p>七月初四夜风雨，其明日是亡妇生辰</p>
<p>尘满疏帘素带飘，真成暗度可怜宵。几回偷拭青衫泪，忽傍犀奁见翠翘。</p>
<p>惟有恨，转无聊。五更依旧落花朝。衰杨叶尽丝难尽，冷雨凄风打画桥。</p>
<p>河传</p>
<p>春浅，红怨。掩双环，微雨花间画闲。无言暗将红泪弹。阑珊，香销轻梦还。</p>
<p>斜倚画屏思往事，皆不是，空作相思字。记当时，垂柳丝，花枝，满庭蝴蝶儿。</p>
<p>木兰花</p>
<p>拟古决绝词柬友</p>
<p>人生若只如初见，何事秋风悲画扇？等闲变却故人心，却道故人心易变。</p>
<p>骊山语罢清宵半，泪雨零铃终不怨。何如薄锦衣郎，比翼连枝当日愿。</p>
<p>虞美人</p>
<p>春情只到梨花薄，片片催零落。夕阳何事近黄昏，不道人间犹有未招魂。</p>
<p>银笺别梦当时句，密绾同心苣。为伊判作梦中人，长向画图清夜唤真真。</p>
<p>又</p>
<p>曲阑深处重相见，匀泪偎人颤。凄凉别后两应同，最是不胜清怨月明中。</p>
<p>半生已分孤眠过，山枕檀痕稹Ｒ淅春问伦钕魂，第一折技花样画罗裙。</p>
<p>又</p>
<p>高峰独石当头起，冻合双溪水。马嘶人语各西东，行到断崖无路小桥通。</p>
<p>朔鸿过尽音书杳，客里年华悄。又将丝泪湿斜阳，多少十三陵树乱云黄。</p>
<p>又</p>
<p>黄昏又听城头角，病起心情恶。药炉初沸短檠青，无那残香半缕恼多情。</p>
<p>多情自古原多病，清镜怜清影。一声弹指泪如丝，央及东风休遣玉人知。</p>
<p>又</p>
<p>彩云易向秋空散，燕子怜长叹。几番离合总无因，赢得一回]u一回亲。</p>
<p>归鸿旧约霜前至，可寄香笺字？不如前事不思量，且枕红蕤欹侧看斜阳。</p>
<p>又</p>
<p>银床淅沥青梧老，苑矍矧松ā２上阈写蹙连钱，拾得翠翘何恨不能言。</p>
<p>回廊一寸相思地，落月成孤倚。背灯和月就花阴，已是十年踪迹十年心。</p>
<p>又</p>
<p>为梁汾赋</p>
<p>凭君料理花间课，莫负当初我。眼看鸡犬上天梯，黄九自招秦七共泥犁。</p>
<p>瘦狂那似痴肥好，判任痴肥笑。笑他多病与长贫，不及诸公衮衮向风尘。</p>
<p>又</p>
<p>残灯风灭炉烟冷，相伴唯孤影。判叫狼藉醉清樽，为问世间醒眼是何人。</p>
<p>难逢易散花间酒，饮罢空搔首。闲愁总付醉来眠，只恐醒时依旧到樽前。</p>
<p>鹊桥仙</p>
<p>倦收缃帙，悄垂罗幕，盼煞一灯红小。便容生受博山香，销折得狂名多少。</p>
<p>是伊缘薄，是侬情浅，难道多磨更好？不成寒漏也相催，索性尽荒鸡唱了。</p>
<p>又</p>
<p>梦来双倚，醒时独拥，窗外一眉新月。寻思常自悔分明，无奈却照人清切。</p>
<p>一宵灯下，连朝镜里，瘦尽十年花骨。前期总约上元时，怕难认飘零人物。</p>
<p>又</p>
<p>七夕</p>
<p>乞巧楼空，影娥池冷，说着凄凉无算。丁甯休曝旧罗衣，忆素手为余缝绽。</p>
<p>莲粉飘红，菱花掩碧，瘦了当初一半。今生钿盒表予心，祝天上人间相见。</p>
<p>南乡子</p>
<p>飞絮晚悠r，斜日波纹映画梁。刺绣女儿楼上立，柔肠，爱看晴丝百尺长。</p>
<p>风定却闻香，吹落残红在绣床。休坠玉钗惊比翼，双双，共唼O花绿满塘。</p>
<p>又</p>
<p>捣衣</p>
<p>鸳瓦已新霜，欲寄寒衣转自伤。见说征夫容易瘦，端相，梦里回时仔细量。</p>
<p>支枕怯空房，且拭清砧就月光。已是深秋兼独夜，凄凉，月到西南更断肠。</p>
<p>又</p>
<p>御沟晓发</p>
<p>灯影伴鸣梭，织女依然怨隔河。曙色远连山色起，青螺，回首微茫忆翠蛾。</p>
<p>凄切客中过，未抵秋闺一半多。一世疏狂应为著，横波，作个鸳鸯消得么？</p>
<p>又</p>
<p>烟暖雨初收，落尽繁花小院幽。摘得一双红豆子，低头，说著分携泪暗流。</p>
<p>人去似春休，卮酒曾将酹石尤。别自有人桃叶渡，扁舟，一种烟波各自愁。</p>
<p>又</p>
<p>为亡妇题照</p>
<p>泪咽却无声，只向从前悔薄情，凭仗丹青重省识。盈盈。一片伤心画不成。</p>
<p>别语忒分明。午夜鹣鹣梦早醒。卿自早醒侬自梦，更更。泣尽风檐夜雨铃。</p>
<p>一斛珠</p>
<p>元夜月蚀</p>
<p>星掠吵梗一痕微褪梅梢雪。紫姑待话经年别，窃药心灰，慵把菱花揭。</p>
<p>踏歌才起清钲歇，扇纨仍似秋期洁。天公毕竟风流绝，教看蛾眉，特放些时缺。</p>
<p>红窗月</p>
<p>（按词律作红窗影，一名红窗迥）</p>
<p>梦阑酒醒，早因循过了清明。是一般心事，两样愁情。犹记回廊影里誓生生。</p>
<p>金钗钿盒当时赠，历历春星。道休孤密约，鉴取深盟。语罢一丝清露湿银屏。</p>
<p>踏莎行</p>
<p>春水鸦头，春山鹦嘴，烟丝无力风斜倚。百花时节好逢迎，可怜人掩屏山睡。</p>
<p>密语移灯，闲情枕臂，从教d孤眠味。春鸿不解讳相思，映窗书破人人字。</p>
<p>又</p>
<p>寄见阳</p>
<p>倚柳题笺，当花侧帽，赏心应比驱驰好。错教双鬓受东风，看吹绿影成丝早。</p>
<p>金殿寒鸦，玉阶春草，就中冷暖和谁道？小楼明月镇长闲，人生何事缁尘老。</p>
<p>临江仙</p>
<p>寄严荪友</p>
<p>别后闲情何所寄，初莺早雁相思。如今憔悴异当时，飘零心事，残月落花知。</p>
<p>生小不知江上路，分明却到梁溪。匆匆刚欲话分携，香消梦冷，窗白一声鸡。</p>
<p>又</p>
<p>永平道中</p>
<p>独客单衾谁念我，晓来凉雨飕飕。呤橛寄又还休，个侬憔悴，禁得更添愁。</p>
<p>曾记年年三月病，而今病向深秋。庐龙风景白人头，药炉烟里，支枕听河流。</p>
<p>又</p>
<p>谢响樱桃</p>
<p>绿叶成阴春尽也，守宫偏护星星。留将颜色慰多情，分明千点泪，贮作玉壶冰。</p>
<p>独卧文园方病渴，强拈红豆酬卿。感卿珍重报流莺，惜花须自爱，休只为花疼。</p>
<p>又</p>
<p>丝雨如尘云著水，嫣香碎拾吴宫。百花冷暖避东风，酷怜娇易散，燕子学偎红。</p>
<p>人说病宜随月减，恹恹却与春同。可能留蝶抱花丛，不成双梦影，翻笑杏梁空。</p>
<p>又</p>
<p>长记碧纱窗外语，秋风吹送归鸦。片帆从此寄天涯，一灯新睡觉，思梦月初斜。</p>
<p>便是欲归归未得，不如燕子还家。春云春水带轻霞，画船人似月，细雨落杨花。</p>
<p>又</p>
<p>塞上得家报云秋海棠开矣，赋此</p>
<p>六曲阑干三夜雨，倩谁护取娇慵。可怜寂寞粉墙东，已分裙钗绿，犹裹泪绡红。</p>
<p>曾记鬓边斜落下，半床凉月惺忪。旧欢如在梦魂中，自然肠欲断，何必更秋风。</p>
<p>又</p>
<p>庐龙大树</p>
<p>雨打风吹都似此，将军一去谁怜。画图曾记绿阴圆。旧时遗镞地，今日种瓜田。</p>
<p>系马南枝犹在否？萧萧欲下长川。九秋黄叶五更烟。止应摇落尽，不必问当年。</p>
<p>又</p>
<p>寒柳</p>
<p>飞絮飞花何处是？层冰积雪摧残。疏疏一树五更寒。爱他明月好，憔悴也相关。</p>
<p>最是繁丝摇落后，转教人忆春山。湔裙梦断续应难。西风多少恨，吹不散眉弯。</p>
<p>又</p>
<p>带得些儿前夜雪，冻云一树垂垂。东风回首不胜悲。叶干丝未尽，未死只颦眉。</p>
<p>可怜红泥亭子外，纤腰舞困因谁？如今寂寞待人归。明年依旧绿，知否系斑骓。</p>
<p>又</p>
<p>孤雁</p>
<p>霜冷离鸿惊失伴，有人同病相怜。拟凭尺素寄愁边，愁多书屡易，双泪落灯前。</p>
<p>莫对月明思往事，也知消减年年。无端嘹唳一声传，西风吹只影，刚是早秋天。</p>
<p>蝶恋花</p>
<p>辛苦最怜天上月，一昔如环，夕夕长如i。但似月轮终皎洁，不辞冰雪为卿热。</p>
<p>无奈钟情容易绝，燕子依然，软踏帘钩说。唱罢秋坟愁未歇，春丛认取双栖蝶。</p>
<p>又</p>
<p>眼底风光留不住，和暖和香，又上雕鞍去。欲倩烟丝遮别路，垂杨那是相思树。</p>
<p>惆怅玉颜成间阻，何事东风，不作繁华主。断带依然留乞句，斑骓一系无寻处。</p>
<p>又</p>
<p>又到绿杨曾折处，不语垂鞭，踏遍清秋路。衰草连天无意绪，雁声远向萧关去。</p>
<p>不恨天涯行役苦，只恨西风，吹梦成今古。明日客程还几许，沾衣况是新寒雨。</p>
<p>又</p>
<p>萧瑟兰成看老去，为怕多情，不作怜花句。阁泪倚花愁不语，暗香飘尽知何处？</p>
<p>重到旧时明月路。袖口香寒，心比秋莲苦。休说生生花里住，惜花人去花无主。</p>
<p>又</p>
<p>夏夜</p>
<p>露下庭柯蝉响歇。纱碧如烟，烟里玲珑月。并著香肩无可说，樱桃暗吐丁香结。</p>
<p>笑卷轻衫鱼子缬，试扑流荧，惊起双栖蝶。瘦断玉腰沾粉叶，人生那不相思绝。</p>
<p>又</p>
<p>出塞</p>
<p>今古河山无定拒。画角声中，牧马频来去。满目荒凉谁可语？西风吹老丹枫树。</p>
<p>从前幽怨应无数。铁马金戈，青冢黄昏路。一往情深深几许？深山夕照深秋雨。</p>
<p>又</p>
<p>尽日惊风吹木叶。极目嵯峨，一丈天山雪。去去丁零愁不绝，那堪客里还伤别。</p>
<p>若道客愁容易辍。除是朱颜，不共春销歇。一纸寄书和泪摺，红闺此夜团圆月。</p>
<p>又</p>
<p>准拟春来消寂寞。愁雨愁风，翻把春担搁。不为伤春情绪恶，为怜镜里颜非昨。</p>
<p>毕竟春光谁领略。九陌缁尘，抵死遮云壑。若得寻春终遂约，不成长负东君诺。</p>
<p>唐多令</p>
<p>雨夜</p>
<p>丝雨纤红茵，苔阶压绣纹。是年年肠断黄昏。到眼芳菲都惹恨，那更说，塞垣春。</p>
<p>萧飒不堪闻，残妆拥夜分。为梨花深掩重门。梦向金微山下去，才识路，又移军。</p>
<p>又</p>
<p>金液镇心惊，烟丝似不胜。沁鲛绡湘竹无声。不为香桃怜瘦骨，怕容易，减红情。</p>
<p>将息报飞琼，蛮笺署小名。鉴凄凉片月三星。待寄芙蓉心上露，且道是，解朝酲。</p>
<p>又</p>
<p>塞外重九</p>
<p>古木向人秋，惊蓬掠鬓稠。是重阳何处堪愁。记得当年惆怅事，正风雨，下南楼。</p>
<p>断梦几能留，香魂一哭休。怪凉蟾空满衾n。霜落乌啼浑不睡，偏想出，旧风流。</p>
<p>踏莎美人</p>
<p>清明（按此调为顾梁汾自度曲）</p>
<p>拾翠归迟，踏青期近，香笺小叠O姬讯。樱桃花谢已清明，何事缘鬓斜宝钗横。</p>
<p>浅黛双弯，柔肠几寸，不堪更惹青春恨。晓窗窥梦有流莺，也说个侬憔悴可怜生。</p>
<p>苏幕遮</p>
<p>枕函香，花径漏。依约相逢，絮语黄昏后。时节薄寒人病酒，铲地梨花，彻夜东风瘦。</p>
<p>掩银屏，垂翠袖。何处吹箫，脉脉情微逗。肠断月明红豆蔻，月似当时，人似当时否？</p>
<p>又</p>
<p>咏浴</p>
<p>鬓云松，红玉莹。早月多情，送过梨花影。半响斜钗慵未整。晕入轻潮，刚爱微风醒。</p>
<p>露华清，人语静。怕被郎窥，移却青鸾镜。罗c凌波波不定。小扇单衣，可奈星前冷。</p>
<p>淡黄柳</p>
<p>咏柳</p>
<p>三眠未歇，乍到秋时节。一树斜阳蝉更咽，曾绾灞陵离别。絮已为萍风卷叶，空凄切。</p>
<p>长条莫轻折。苏小恨，倩他说。尽飘零、游冶章台客。红板桥空，湔裙人去，依旧晓风残月。</p>
<p>青玉案</p>
<p>辛酉人日</p>
<p>东风七日蚕牙软。一缕休教翦。梦隔湘烟征雁远。那堪又是，鬓丝吹绿，小胜宜春颤。</p>
<p>绣屏浑不遮愁断，忽忽年华空冷暖。玉骨几随花骨换。三春醉里，三秋别后，寂寞钗头燕。</p>
<p>又</p>
<p>宿乌龙江</p>
<p>东风卷地飘榆荚，才过了，连天雪。料得香闺香正彻。那知此夜，乌龙江上，独对初三月。</p>
<p>多情不是偏多别，别离只为多情设。蝶梦百花花梦蝶。几时相见，西窗翦烛，细把而今说。</p>
<p>月上海棠</p>
<p>中元塞外</p>
<p>原头野火烧残碣，叹央魂才魄暗消歇。终古江山，问东风几番凉热。惊心事，又到中元时节。</p>
<p>凄凉况是愁中别，枉沉吟千里共明月。露冷鸳鸯，最难忘满池荷叶。青鸾杳，碧天云海音绝。</p>
<p>又</p>
<p>瓶梅</p>
<p>重檐澹月浑如水，浸寒香一片小窗里。双鱼冻合，似曾伴个人无寐。横眸处，索笑而今已矣。</p>
<p>与谁更拥灯前髻，乍横斜疏影疑飞坠。铜瓶小注，休教近麝炉烟气。酬伊也，几点夜深清泪。</p>
<p>一丛花</p>
<p>咏并蒂莲</p>
<p>阑珊玉佩罢霓裳，相对绾红妆。藕丝风送凌波去，又低头、软语商量。一种情深，十分心苦，脉脉背斜阳。</p>
<p>色香空尽转生香，明月小银塘。桃根桃叶终相守，伴殷勤、双宿鸳鸯。菰米漂残，沉云乍黑，同梦寄潇湘。</p>
<p>金人捧露盘</p>
<p>净业寺观莲有怀荪友</p>
<p>藕风轻，莲露冷，断虹收，正红窗、初上帘钩。田田翠盖，趁斜阳鱼浪香浮。此时画阁垂杨岸，睡起梳头。</p>
<p>旧游踪，招提路，重到处，满离忧。想芙蓉湖上悠悠。红衣狼藉，卧看少妾汤兰舟。午风吹断江南梦，梦里菱讴。</p>
<p>洞仙歌</p>
<p>咏黄葵</p>
<p>铅华不御，看道家妆就。问取旁人入时否。为孤情澹韵，判不宜春，矜标格、开向晚秋时候。</p>
<p>无端轻薄雨，滴损檀心，小叠宫罗镇长皱。何必诉凄清，为爱秋光，被几日西风吹瘦。便零落蜂黄也休嫌，且对倚斜阳，胜偎红袖。</p>
<p>翦湘云</p>
<p>送友（按此调为顾梁汾自度曲）</p>
<p>险韵慵拈，新声醉倚。尽历遍情场，懊恼曾记。不道当时肠断事，还较而今得意。向西风约略数年华，旧心情灰矣。</p>
<p>正是冷雨秋槐，鬓丝憔悴，又领略愁中送滋味。密约重逢知甚日，看取青衫和泪。梦天涯绕遍尽由人，只樽前迢递。</p>
<p>东风齐著力</p>
<p>电急流光，天生薄命，有泪如潮。勉为欢谑，到底总无聊。欲谱频年离恨，言已尽、恨未曾消、凭谁把、一天愁绪，按出琼箫。</p>
<p>往事水迢迢。窗前月，几番空照魂销。旧欢新梦，雁齿小红桥。最是烧灯时候，宜春髻、酒暖蒲萄。凄凉煞、五枝青玉，风雨飘飘。</p>
<p>满江红</p>
<p>茅屋新成却赋</p>
<p>问我何心？却构此、三楹茅屋。可学得、海鸥无事，闲飞闲宿。百感都随流水去，一身还被浮名束。误东风迟日杏花天，红牙曲。</p>
<p>尘土梦，蕉中鹿。翻覆手，看棋局。且耽闲酒，消他薄福。雪后谁遮檐角翠，雨余好种墙阴绿。有些些欲说向寒宵，西窗烛。</p>
<p>又</p>
<p>代北燕南，应不隔、月明千里。谁相念、胭脂山下，悲哉秋气。小立乍惊清露湿，孤眠最惜浓香腻。况夜乌啼绝四更头，边声起。</p>
<p>消不尽，悲歌意；匀不尽，相思泪。想故园今夜，玉阑谁倚？青海不来如意梦，红笺暂写违心字。道别来浑是不关心，东堂桂。</p>
<p>又</p>
<p>为问封姨，何事却、排空卷地。又不是、江南现好，妒花天气。叶尽归鸦栖未得，带垂惊燕飘还起。甚天公不肯惜愁人，添憔悴。</p>
<p>搅一霎，灯前睡；听半晌，心如醉。倩碧纱遮断，画屏深翠。只影凄清残灯下，离魂缥缈秋空里。总随他泊粉与飘香，真无谓。</p>
<p>满庭芳</p>
<p>堠雪翻鸦，河冰跃马，惊风吹度龙堆。阴夜泣，此景总堪悲。待向中宵起舞，无人处、那有村鸡。只应是，金笳暗拍，一样泪沾衣。</p>
<p>须知今古事，棋枰胜负，翻覆如斯。叹纷纷蛮触，回首成非。剩得几行青史，斜阳下、断碣残碑。年华共，混同江水，流去几时回。</p>
<p>又</p>
<p>题元人芦洲聚雁图</p>
<p>似有猿啼，更无渔唱，依稀落尽丹枫。湿云影里，点点宿宾鸿。占断沙洲寂寞，寒潮上、一抹烟笼。全不似、半江瑟瑟，相映半江红。</p>
<p>楚天秋欲尽，荻花吹处，竟日冥鳌＝黄陵祠庙，莫采芙蓉。我欲行吟去也，应难问、骚客遗踪。湘灵杳、一樽遥酹，还欲认青峰。</p>
</div>
  <div class="adBottom">
    <script src="../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='216447.html' class='pagedaohang'>【上一篇】<i>:卷四</i></a></span><span class="tomenu"><a href="nalanciquanji.html" title="纳兰词全集" class="returnIndex">【回目录】</a>
</span><span class="toup1"><a href='216445.html' class='pagedaohang'>【下一篇】<i>：卷二</i></a></span></div>
  <div class="adBottom">
    <script src="../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../js/foot.js" type="text/javascript"></script>

</body>
</html>
