<?xml version="1.0" encoding="gb2312"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=gb2312" />
<title>千百年眼_卷一</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<script src="/js/dm.js" type="text/javascript"></script>
<link href="/css/wap2011.css" rel="stylesheet" type="text/css" />
<script src="http://apps.bdimg.com/libs/jquery/2.1.4/jquery.min.js"></script>
</head>
<body class="body">
<div class="mtop"> <a href="/" class="mindex"><img src="/images/mindex.png" alt="回主页" /></a>
  <div class="mTitle"><a href="/" class="htitle1">天涯知识库</a> ・ <a href="/gudai/qianbainianyan/">千百年眼</a></i></div>
  <span class="mmenu" id="mmenu"><img src="/images/mmenu.png" alt="目录" /></span> </div>
<div class="mnav" id="mnav"> <a href="/" targent="_blank">首页</a> <a href="/xiandai/" targent="_blank">现代小说</a> <a href="/jiankangbaojian/" targent="_blank">健康保健</a> <a href="/jiankangyinshi/" targent="_blank">健康饮食</a> <a href="/gudai/" targent="_blank">古代文学</a> <a href="/gushihui/" targent="_blank">故事会</a> <a href="/waiguo/" targent="_blank">外国文学</a> <a href="/shenghuochangshi/" targent="_blank">生活常识</a> <a href="/meirongyangsheng/" targent="_blank">美容知识</a> <a href="/zuowen/" targent="_blank">作文</a> <a href="/lishigushi/" targent="_blank">历史故事</a> <a href="/wangluoxiaoshuo/" targent="_blank">网络小说</a> <a href="/juqingjianjie/" targent="_blank">剧情简介</a> <a href="/wangmingdaquan/" targent="_blank">网名大全</a> <a href="/shuoshuo/" targent="_blank">说说大全</a> <a href="/caipudaquan/" targent="_blank">菜谱大全</a>  </div>
<div class="search searchtop">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01 content02">
  <script src="/js/pic.js" type="text/javascript"></script>
</div>
<div class="daohang"><strong>位置:</strong><a href='http://3g.sbkk8.com/'>主页</a> > <a href='/gudai/'>古代文学</a> > <a href='/gudai/qianbainianyan/'>千百年眼</a> > </div>
<div class="kind">
  <h1 class="h11">卷一</h1>
</div>
<div class="articleContent"> <p>千百年眼卷一</p>

<p>上古文籍</p>

<p>泰山封禅文字万家，周有外史专掌三皇五帝之书，则古人文籍不必尽减今时。顾世类弗传者，良由洪荒始判，楮墨未遑，重以祖龙烈焰煨烬之中，仅存如线。汉世诸儒稍加缀拾，刘氏《七略》遂至三万余卷。考诸班氏《艺文》，西京制作才十二三耳。世以&quot;皋、夔、稷、契，何书可读&quot;，然乎否耶?</p>

<p>古史之谬</p>

<p>谯周《古史考》以炎帝与神农各为一人，罗泌《路史》以轩辕与黄帝非是一帝，史皇与苍颉乃一君一臣，共工氏或以为帝，或以为伯而不王；祝融氏或以为臣，或以为火德之主。杨朱云：&quot;三皇之事，若存若亡；五帝之事，若觉若梦；三王之事，或隐或显，亿不识一；当身之事，或见或闻，万不识一；目前之事，或存或废，千不识一。&quot;至哉言乎!</p>

<p>四岳为一人</p>

<p>孔平仲以四岳为一人，通为二十二人之数，此说甚妙。《汉书》三公一人为三老，次卿一人为五更。注云：五更，知五行者。安知四岳非知四方者乎!书内有百揆四岳，以四岳为四人，则百揆亦须百人矣。今翰林有五经博士，钦天监有五官挈壶，亦只一人。益信孔平仲之言矣。</p>

<p>尧不诛四凶</p>

<p>《史记》本纪：舜归而言于帝，请流共工于幽陵，以变北狄；放O兜于崇山，以变南蛮；迁三苗于三危，以变西戒；殛鲧于羽山，以变东夷。太史公多见先秦古书，故其言时有可考。自汉以来，儒者失之，四族者若皆穷奸极恶，则必见诛于尧之世，不待舜而后诛明矣。屈原有云：&quot;鲧幸直以忘身。&quot;则鲧盖刚而犯者耳。使四族者诚皆小人也，安能用之以变四夷之族哉?由此观之，四族未尝诛死，亦不废弃，但迁之远方，为要荒之君耳。如左氏所言，皆后世流传之过。若尧之世，有大奸在朝而不能去，则尧不足为尧矣。</p>

<p>许由让天下非难</p>

<p>尧禅天下于许由，许由不受天下，后世皆高之。陈眉公有云：当尧之时，尽大地是洪水，尽大地是兽蹄鸟迹。禹荒度八年，水乘舟，陆乘车，泥乘，山乘茫方得水土渐平，教民稼穑。此时百姓甚苦，换鲜食、艰食、粒食三番境界，略有生理。盖洪荒天地，只好尽力生出几个圣人，不及铺张妆点，粗具得一片乾坤草稿而已，何曾有受用处?茅茨不剪，朴角不斫，素题不，大路不画，越席不缘，太羹不和；簋之食聊以充饥，鹿裘之衣聊以御寒．不唯无享天下之乐，而且有丛天下之忧，尧黧舜黑，固其宜耳。许由亦何所艳羡而受之也哉?嗟乎!今之天下浓，浓则诲盗；古之天下淡，淡则拱手以与人而人不纳。老氏有云：&quot;不见可欲，使心不乱。&quot;其许由之谓乎?[夏君宪日：此论甚新。但尧时洪水为害，致天子粗衣恶食，许由一荒山匹夫，其所受用又可知已。今之田家，只鸡斗黍，便起争攮，何曾有浓艳可羡得来?千乘可让，箪豆动色，人之赋性殊哉!巢、许之辞，总是一边之见，然亦不可强也。]</p>

<p>巢、许非旷士</p>

<p>王维云：古之高者曰许由挂瓢，巢父洗<u>一</u>习<u>一</u> 。耳非驻声之地，声非染耳之迹。恶外者垢内，病物者自戕。此尚不能至于旷士，岂入道之门也!</p>

<p>帝尧善爱其子</p>

<p>尧不以天下与丹朱而与舜，世皆谓圣人至公无我。窃谓帝尧此举，固所以爱天下，尤所以爱丹朱也。异时云行雨施，万国咸宁，虞宾在位，同其福庆，其所以贻丹朱者至矣。若使其以傲虐之资，轻居臣民之上，则毒痛四海，不有南巢之放，必有牧野之诛，尚得为爱之乎?曾子日：&quot;君子爱人以德。&quot;庞德公日：&quot;吾遗子孙以安。&quot;尧之于子，亦若是则已矣。</p>

<p>瞽、象杀舜之由</p>

<p>虞氏自幕故有国，至瞽叟亦无违命，则粗能守其国者也。其欲杀舜，盖欲废嫡立幼；而象之欲杀其兄，亦欲夺嫡故尔。不然，岂以匹夫之微、爱憎之故，而遽杀人哉？然则舜固有国之嫡，而乃为耕稼陶渔之事何居?或者见逐于父母，故劳役之，或避世嫡不敢居，而自归于田渔耳。故杂书有谓：舜见器之苦恶而陶河滨，见时之贵籴而贩负夏。孔子日：耕渔陶贩，非舜事也，而往为之，以救败耳。此说虽出杂书，实得圣人之意。瞽、象之欲杀舜，在初年之间；而尧之举舜，则在其克谐之后。《史记》反覆重出而莫之辩，固也。然孟子当时亦不辩万章之失，何也?盖孟子不在辩世俗讹传之迹，而在于发明圣人处变之心。则其事迹之前后有无，固不必拘拘也。</p>

<p>纳于大麓非山麓</p>

<p>《孔丛子》：宰我问：&quot;《书》云&lsquo;纳于大麓，烈风雷雨弗迷'，何谓也?&quot;孔子日：&quot;此言人之应乎天也。尧既得舜，历试诸艰，使大录万机之政，是故<u>一</u><u>一</u>清<u>一</u><u>一</u>和，五星来备，风雨各以其应，不有迷错愆伏，明舜之行合于天也。&quot;此说与注疏合，意古相传如此。今以大麓为山麓，是尧纳舜于荒险之地，而以狂风霹雳试其命，何异于茅山道士之斗法哉!</p>

<p>象刑辨</p>

<p>《舜典》日：&quot;象以典刑。&quot;皋陶日：&quot;方施象刑惟明。&quot;是唐虞固有象刑矣。而去古既远，说者不一。荀况记时之人语日：&quot;象刑，墨黥，婴，共艾毕，菲对屦，杀赭衣而不纯也。&quot;汉文帝诏除肉刑日：&quot;有虞氏画衣冠、异章服以为戮，而民不犯。&quot;此二说者，皆讹传也。禹之称舜日：&quot;与其杀不辜，宁失不经。&quot;又日：&quot;怙终贼刑&quot;，&quot;刑故无小&quot;，是岂尝不杀不刑哉!荀况有云：&quot;以为治耶，则人固莫触罪，非独不用肉刑，亦不用象刑矣。人或触罪矣，而直轻其刑，是杀人者不死，伤人者不刑也。&quot;数语虽尧、舜复出．无以易也。然则象刑云者，是必模写用刑物象以明示民，使知愧畏耳。禹铸鼎象物，使民知奸回，亦此意。</p>

<p>舜葬苍梧考</p>

<p>世传舜葬于苍梧，此说可疑。或者日：舜既禅位于禹，何缘复自巡狩，至于南蛮之地，且莽于此?后人以《书》有&quot;陟方乃死&quot;一语，误会之耳。&quot;陟方&quot;即升遐上仙之异名，然既曰&quot;陟方&quot;，又曰&quot;乃死&quot;，亦赘。孟子不云&quot;舜卒于鸣条&quot;乎?此一大证佐也。按汤与桀战于鸣条，则去中原不远。《家语五帝德篇》日：&quot;舜陟方岳，死于苍梧之野而葬焉。&quot;何孟春注云：陈留县平丘有鸣条亭，海州东海县有苍梧山，去鸣条不远。乃知所谓苍梧，非九疑之苍梧也。以《家语》&quot;方岳&quot;言之，《书》或遗&quot;岳&quot;字。其说足祛千古之惑。</p>

<p>《禹贡》为古今地理之祖</p>

<p>《禹贡》一书，作于虞夏之际，乃千百年谈地理者，卒莫能外也。是故大贤如孟子，其论洪水日：&quot;决汝汉，排淮泗，而注之<u>一</u>江<u>一</u> 。&quot;是<u>一</u>江<u>一</u> 有通淮之道矣。及考之《禹贡》，则曰&quot;沿于<u>一</u>江<u>一</u> 海，达于淮泗&quot;．是<u>一</u>江<u>一</u> 未尝有达淮之理。盖吴王夫差掘沟以通于晋，而<u>一</u>江<u>一</u> 始有达淮之道，孟子盖指夫差所掘之沟以为禹迹也明矣。博洽如史迁，其作《河渠书》日：&quot;斯为二渠，复禹旧迹。&quot;是以二渠出于禹者也。及考之禹迹，河自龙门至于犬陆，皆为一流，至秦河决魏都，始有二流。子长盖误指秦时所决之渠以为禹迹也明矣。吁!《禹贡》之书，不过数千言耳，古今言地理抵牾，莫不于此取质焉，后此者其可舍之而不为依据乎?夫《禹贡》所以不可及者何?神圣之掰画，原非后儒所能仿佛；且也州不系于方城，而系之山川，所以千古如一日，而莫之能违也。</p>

<p>帝赉良弼</p>

<p>傅说事，世咸疑之，以为梦而得贤可也，或否焉，亦将立相之与?且天下之貌相似亦多矣，使外象而内否，亦将寄以盐梅舟楫之任与?审如是，则叔孙之梦竖牛，汉文之梦<u>一</u>邓<u>一</u> 通，卒为身名之累，梦果可凭与?或者又云：武丁尝遁于荒野而后即位，彼在民间已知说之贤矣，一旦欲举而加之臣民之上，人未必帖然以听也，故征之于梦焉。且商俗信鬼，因民之所信而导之，是贤人所以成务之几也。此说辨矣而亦非。盖所云梦赉者，实帝感其恭默之诚而赉之也。其性情洽者其梦寐不乱，乃可以孔子梦周公同观。郑文梦鹿而得真鹿，心诚于得鹿者尚可以得，况诚于求贤而有不得者乎?</p>

<p>伊尹放君之误</p>

<p>陈越石云：&quot;商甲不惠于天下，其臣放之。后能改过，复归于亳。善矣不可以为法。如日蚀不吐，河清难俟，中原之鹿将佚，时乘之龙待驾，于臣之业何如?又况乎体非金石而冒雾露，如怀失国之垢以损其身，则试君之谤消无日矣。殷之君臣亦幸而成耳。噫!浞浞接踵，羿羿比肩，后之为人臣者，其始也未尝不伊不周，其终也未尝不羿不浞，皆取伊、周以为蒿矢也。&quot;越石此论似矣，尚未深考。按孙季昭《示儿编》云：&quot;《书》所载伊尹放太甲于桐，放当作教，以其篆文相近故讹尔。&quot;其论甚伟，可息纷纷之疑。勾曲外史张天雨取其说，书于伊尹古像之后。</p>

<p>微子不奔周</p>

<p>微子左牵羊，右把茅，皆必无之事。肉袒面缚，盖出左氏之诬也。史日：&quot;微子抱祭器而入周。&quot;既入周矣，又岂待周师至而后面缚乎?况武王伐纣，非伐微子，则面缚衔璧，当在武庚，亦非微子事也。即抱器入周，亦必无之事。刘敞曰：古者同姓虽危不去国。微子，纣庶兄也，何入周之有?《论语》云&quot;去之&quot;者，去纣都而遁于荒野也。一时武王释箕子之因，封比干之墓，而独不及微子，以微子遁野未之获也。迨武庚再叛，卒于就戮，始求微子以代殷后，而微子于此义始不可辞耳。前曰奔周之说，毋乃疏谬已乎!</p>

<p>夷、齐辨</p>

<p>《论语》&quot;为卫&quot;、&quot;千驷&quot;二章，孔子所以称夷、齐者，事无始末，莫知其何所指，虽有大儒先生，亦不得不取证于《史记》。盖孔子之后，尚论古人无如孟子。孟子止言伯夷，不及叔齐。其于伯夷也，大概称其制行之清，而于孔子此二章之意，亦未有所发。唯《史记》后孔、孟而作，成书备而记事富，如子贡&quot;夷、齐何人&quot;之问，孔子&quot;求仁得仁&quot;之对，倘不得《史记》以知二子尝有逊国俱逃之事，则夫子不为卫君之微意，子贡虽知之，后世学者何从而知之也?然迁好奇而轻信，反滋来者无穷之惑。《论语》称伯夷、叔齐饿于首<u>一</u><u>一</u>之下，未尝言其以饿而死也，而史迁何自知之?饿者岂必皆至于死乎?且首<u>一</u><u>一</u>之隐，未见其必在武王之世，安知其不以逃国之时至首<u>一</u><u>一</u>也?孤竹小国，莫知的在何所，而首<u>一</u><u>一</u>在河东之蒲坂。《诗》之《唐风》日：&quot;采苓采苓，首<u>一</u><u>一</u>之巅。采苦采苦，首<u>一</u><u>一</u>之下。&quot;或者即此首<u>一</u><u>一</u>，盖晋地也。夷、齐逃国，仓卒而行，掩人之所不知，固宜无所得食，然亦不必久居于此。唯其逊国俱逃，事大卓绝，故后世称之，指其所尝栖止之地日：&quot;此仁贤之迹也夫?&quot;是首<u>一</u><u>一</u>之传，久而不泯，何必曰死于此山而后见称耶?《论语》此章，本自明白，于景公言死，而于首<u>一</u><u>一</u>不言死，况其所以深取夷、齐者，但举其辞国一节而意自足。若曰夫子取其不食周粟以饿而死，则此章本文之所无也。若谏伐一事，尤为舛缪。使果有之，夷、齐当谏于未举事之初，不当俟其戎车既驾，而后出奇骇众于道路也。太公与己均为大老，出处素与之同，不于今日，白首如新，方劳其匆匆，扶去于锋刃将及之中也。乃纪传摹写二子冒昧至前，太公营救之状，殆如狂夫出斗，群小号呶。而迂怪儒生，姓名莫辨，攘臂其间，陈说劝止。嗟乎殆哉!其得免于死伤也，稍有识者所不为，谓夷、齐为之乎!迁于《史记》才有一字之增，而遂与《论语》略无一字之合。使果如是，《采薇》一歌，足发明武未尽善，而孔则删之；食粟之耻，有大于不听恶声，而孟则置之，揆之事理，<u>一</u>胡<u>一</u> 刺缪也!然则迁岂无所据乎?曰：迁自言之矣。所谓&quot;予悲伯夷之志，睹逸诗可异焉&quot;者，此迁之所据，乃一传之病源也。逸诗者，&quot;西山采薇&quot;之章也。夫古诗称采草木蔬茹于山者甚多，岂皆有所感愤而不食人粟者乎?且诗言西山，不言首<u>一</u><u>一</u>，不当以附会《论语》之所云也。是此诗误迁而迁误后世也。</p>

<p>商之后独盛于夏、周</p>

<p>《舜典》所称伯禹以下二十有二人，而禹之功最大，故踵舜以兴，身有天下矣。稷养契教，功亦不在禹下，而于天下未能身有之，唯子孙始继世光大焉。稷之后为成周，天地文明，萃于一代。契之后亦数生圣贤，而商之贤君，比夏与周又最多者，何也?开辟以来，未有性命之说，至汤始言&quot;降衷&quot;&quot;恒性&quot;也，其万世道学之祖乎?故不独能身有天下，即其后王，若太戊、盘庚、武丁，皆能著书立言。虽凌迟之末，犹有三仁焉。微子宜有商而避之。弗父何宜有宋而又避之。至孔父嘉，乃别为公族而受民，五世之后，复生圣人，为万世帝王之师。是二十二人之中，契之明德，岂夏与周所能及乎!</p>

<p>太<u>一</u>王 未尝翦商</p>

<p>太<u>一</u>王 翦商之说，不知何据。夫太<u>一</u>王 迁岐，在商帝乙之世。商家中兴又五十九年，后二百有六年商始亡，太<u>一</u>王 安从翦之乎?己犹崎岖避狄，而谋及商之天下，人情乎?以文王当纣之时，尚自难王，泰伯安得遂有天下耶?议者乃谓太<u>一</u>王 有是心，泰伯不从，遂逃荆蛮。呜呼!是何重诬古人也!按《说文》引《诗》作&quot;实始戬商&quot;，解云福也，盖谓太<u>一</u>王 始受福于商而大其国尔。不知后世何以改戬作翦，且《说文》别有翦字，解云灭也，以事言之，太<u>一</u>王 何尝灭商乎!改此者，必汉儒以口相授，音同而讹耳。许氏曾见古篆文，当得其实。但知翦之为戬，则纷纷者自息，若作翦，虽沧海之辨，不能洗千古之惑矣。</p>

<p>武王追王明文</p>

<p>唐梁肃、宋欧<u>一</u><u>一</u>公、游定夫，皆有文王未尝称王之论。然不过以《语》《孟》及《泰誓》、《武成》之文，夷、齐、虞、芮、仲连、曹操之事，冥探曲证，仿佛比拟，卒无武王追王之明文，虽苏、张口舌，人难适从。愚读太史公《伯夷传》有日：&quot;西伯卒，武王载木主，号为文王，东伐纣。&quot;此非武王追王之明文乎?古称马迁良史，其文核，其事实，执此则诸公论说可以尽废。千古以来，览者俱未之及，何哉?</p>

<p>《金g》非古书</p>

<p>读《书》至《金g》，反覆详究，疑其非古《书》也。夫周公面却二公穆卜，以为&quot;未可戚我先王&quot;矣，乃私告三王，自以为功。此人佞子之所为也，而谓周公为之乎?且滋后世l股醮天之俗。其册祝有日：&quot;今我即命于元龟，尔其许我，我其以璧与，归俟尔命。尔不许我，我乃屏璧与。&quot;夫人有事于先王，而可以璧要之乎?又日：&quot;公归，乃纳册于金g之匮中。&quot;盖卜册之书，藏于宗庙，启之则必王与大夫皆弁。既曰周公别为坛，则不于宗庙之中明矣；不于宗庙，乃私告也。周公人臣也，何得以私告之册而藏于宗庙金g之匮，又私启之也?又日：&quot;王与大夫尽弁，以启金g之书，乃得周公所自以为功，代武王之说。&quot;夫武王疾瘳，四年而崩，周公居东，二年而归，凡六年之久。周公尚卜，恶有朝廷六年无事而不启金g之匮．至今乃启之耶?即此五事，反覆详究，是编非古书也必矣。</p>

<p>三监、武庚之叛不同情</p>

<p>三监、武庚之叛，同于叛而不同于情。武庚之叛，意在于复商；二叔之叛，意在于得周也；至于奄之叛，意不过于助商；而淮夷之叛，则外乘应商之<u>一</u>声 ，内撼周公之子，其意又在于得国。二叔非武庚不足以动众，武庚非二叔不足以间周公，淮夷非乘此声势又不能以得鲁，此所以相挺而起，同归于乱周也。抑当是时，乱周之祸亦烈矣。武庚挟殷畿之顽民，而三监又各挟其国之众，东至于奄，南及于淮夷、徐戎，自秦、汉之势言之，所谓山东大抵皆反者也。其他封国虽多，然新造之邦，不足以御之，故邦君御事，有&quot;艰大&quot;之说，有&quot;民不静，亦惟在王宫邦君室&quot;之说．则一时孔急之势可知。已象之欲杀舜，止于乱家，故舜得以全之。管叔之欲杀周公，至于乱国，故成王得以诛之，周公不得以全之也。使管叔而不诛，则凡为王懿亲者，皆可以乱天下而无死也。岂治世所宜有哉!</p>

<p>汤、武不可并言</p>

<p>商之取夏，周之取商，一也。汤崩而太甲不明，甚于成王之幼冲，然夏人帖然，未尝萌蠢动之心。及武王既丧，商人不靖，观《鸱^》、《小毖》之诗，悲哀急迫，岌岌然若不可以一朝居，何也?汤放桀于南巢，盖亦听其自屏于一方而终耳，未至于以黄钺斩纣之甚也，故夏人之痛不如商人。夫以怀王之死，楚人尚且悲愤不已，有&quot;楚虽三户，亡秦必楚&quot;之语，况六百年仁恩之所渗漉者哉!当是时，若非以周公之圣，消息弥缝于其间，商、周之事未可知也。且汤既胜夏，犹有惭德，栗栗危惧，若将陨于深渊。至于武王，则全无此等意思矣。由是论之，汤、武亦岂可并言哉?朱文公云：&quot;成汤圣敬日跻与《盘铭》数语，犹有细密工夫。至武王往往并不见其切己事。&quot;此虽儒者之见，亦阐幽之论也。</p>

<p>殷有三人</p>

<p>武王迁顽民于洛邑，封箕子于朝鲜。朝鲜，辽海外徼，去关洛东西数千余里，名虽不臣，实有屏诸四夷之意，其堤防疑虑可知也。若余所恨者，更有一事。箕子为纣懿亲，不忍言纣之恶是也，《洪范》之陈，是亦不可以去乎?然则夫子称&quot;殷有三仁&quot;者何?不知此&quot;仁&quot;字，非朱紫<u>一</u><u>一</u>&quot;至诚恻怛&quot;之解。《论语》如此&quot;仁&quot;字凡三见：&quot;井有仁焉&quot;，又&quot;观过斯知仁矣&quot;，又&quot;其为仁之本欤&quot;，仁当作&quot;人&quot;看。夫子曰&quot;殷有三仁&quot;，盖言殷有三人如此，具眼者能自辨之。</p>

<p>世官之弊</p>

<p>虞夏用人，止于世族。今观《商书》，一则曰&quot;敷求哲人&quot;，一则曰&quot;旁招俊V&quot;。伊尹、莱朱、巫咸、傅说，诸大臣皆非亲旧，然则立贤无方，汤盖用此致治矣。其后周公往往言之，亦未得尽行。管蔡之叛，周公虽逆知之，必不敢言，言则必不用管蔡。当时<u>一</u>习<u>一</u> 俗已久，决谓周公间亲间旧，而忠言反为薄论，孟子所谓&quot;周公之过不亦宜乎&quot;者，正此谓也。武王数纣之恶，曰&quot;官人以世&quot;。此岂独纣之罪，自唐虞以来已如此矣。然武王虽恶纣之世官，而亦未能改，积<u>一</u>习<u>一</u> 之常，久则难变也。孟子日：&quot;国君进贤，如不得已，将使卑逾尊，疏逾戚。&quot;以今言之，何不得已之有?即朝释耒耜，暮登槐衮，人亦安之矣。又通论之，鲁之三桓、郑之七穆，楚之昭、屈、景，其子孙盘据，苗裔婵嫣，虽贪如狼、狠如羊、蠢如豕、如虎，皆用之。而当时秀民才士，屈于族姓而老死田野者，不知其几矣。惜哉，至秦用客卿，汉用刀笔，而此弊始除。迨东晋六朝王、谢、崔、卢辈，各据显位，谓之华腴膏粱，又踵前弊矣。南之并韶，北之侯景，皆愤族姓之下，至于作乱。景在<u>一</u>江<u>一</u> 南，求娶于王、谢不得，乃按剑日：&quot;会须令吴儿女作<u>一</u>奴<u>一</u>!&quot;虽其凶悍出于天性，致乱亦有由矣。则汤之立贤无方，固虞夏以来所未有也。</p>

<p>封建难复</p>

<p>封建之弊，不特见于周秦之际，而已见于三代之初。盖舜之时．蛮夷尝猾夏矣，而命皋陶以修五刑、五流之制。有苗尝非率矣，虽命禹以徂征，卒之以舞羽干而格。夫蛮夷、有苗，皆要荒之外，王政所不加者也，而士师足以治之，不战足以服之，则当时四岳十二牧所统之国，其谨侯度而不勤征讨也审矣。此在唐虞则然也，盖家天下自夏始，大封同姓，而命之曰藩屏王室，自周始，然三代之封建，岂得已哉!盖以诸侯归殷者三千，资以黜夏，汤不得而废；归周者八百焉，资以胜商，武王不得而易。用是知封建非殷商圣人意也，势也，故封建之弊，亦遂始于夏而成于周。是以禹一传而启有有扈氏之征，再传而仲康有羲和之征。夫有扈之罪曰&quot;威侮五行，怠弃三正&quot;而已，羲和之罪曰&quot;沈湎于酒，畔宫离次&quot;而已。二罪者以法议之，则诛止其身。使其人生于汉世，则一廷尉足以定其罪，而启与仲康必命六师以征之，且纪其事曰&quot;大战&quot;，曰&quot;徂征&quot;，又曰&quot;歼厥渠魁，协从罔治&quot;，则兵师之间，所伤众矣。至于周衰，人心未离而诸侯先叛，天子拥空名于上，而列国擅威命于下，因循痿痹，以至于移祚，谓非封建之弊乎?总之，时不唐、虞，君不尧、舜，终不可复行封建。谓郡县之法出于秦，而必欲易之者，则书生不识变之论也。夫置千人于聚货之区，授之以梃与刃，而欲其不为夺攘矫廉，则为之主者，必有伯夷之廉、伊尹之义，使之靡然潜消其不肖之心而后可。苟非其人，则不若藏梃与刃，严其检制，而使之不得以逞。此后世封建之所以不可行，而郡县所以为良法也。王绾、淳于生之徒，乃欲以三代不能无弊之法，使始皇行之，是教盗跖假其徒以利器，而又与之共处也，则亦不终日而刃四起矣。[杨升庵曰：封建起于黄帝，而封建非黄帝意也；土官起于孔明，而土官非孔明意也，势也。封建数千万年，至秦而废。土官历千百年，川之马湖安氏，弘治中以罪除；广之田州岑氏，正德中以罪除，而二郡至今利之。倘有言复二氏者，人必群唾而众咻之矣。封建之说，何以异此！]</p>

<p>井田不可行</p>

<p>井田未易言也。周制，凡授田，不易之地家百亩，一易之地二百亩，再易之地三百亩，则田土之肥瘠所当周知也。上地家七人，中地家六人，下地家五人，则民口之众寡所当周知也。农民每户授田百亩，其家众男有余夫，年十六则别受二十五亩。士、工、商受田，五口乃当农夫一人，每口受二十亩，则其民或长或少，或为士，或为商，或为工，又所当周知也。为人上者，必能备知闾里之利病详悉如此，然后授受之际，可以无弊。盖古之帝王，分土而治，自公、侯、伯、子、男以至孤卿、大夫，所治不过百里之地，皆世其土，子其人。又如邾、莒、滕、薛之类，亦皆数百年之国，而土地不过五七十里，小国寡民，法制易立。有国者授其民以百亩之田，壮而畀，老而归，不过如后世富家，以祖父世有之田，授之佃客，程其勤惰以为予夺，校其丰凶以为收贷，其东阡西陌之利病，皆以少壮之所<u>一</u>习<u>一</u> 闻，虽无俟乎考核，而奸弊自无所容矣。降及战国，大邦凡七，而幺么之能自存者无几，诸侯之地愈广，人愈众，井田之法虽未全废，而其弊已不可胜言。故孟子云：&quot;令也制民之产，仰不足以事父母，俯不足以育妻子。&quot;又云：&quot;暴君污吏，慢其经界。&quot;可见当时未尝不授田，而诸侯之地广人众，考核难施，故法制废弛、奸弊滋多也。至秦人尽废井田，任民所耕，不计多少，而随其所占之地以致赋。蔡泽言：&quot;商君决裂井田，废坏阡陌，以静百姓之业而一其志。&quot;夫曰静曰一，则可见周授田之制，至秦时必是扰乱无章、轻重不均矣。汉既承秦，而卒不能复三代井田之法，盖守令之迁除其岁月有限，而田土之还授其奸弊无穷。虽慈祥如龚、黄、召、杜，精明如赵、张、三王，既不久于其政，则岂能悉其土地民俗之所宜，如周人授田之法乎?则不过受成于吏手，安保其无弊?后世盖有争田之讼，历数十年而不决者矣，况官授人以田，而欲均平乎?是以晋太康时，虽有男子一人占田七十亩之制，而史不详言其还受之法。未几五<u>一</u>胡<u>一</u> 云扰，则已无所究诘。直至魏孝文始行均田，然其立法之大概，亦不过因田之在民者而均之，不能尽如三代之制。一传而后，政已圮乱。齐、周、隋因之，得失无以大相远。唐太宗口分世业之制，亦多踵后魏之法，且听其买卖而为之限。至永徽而后，则兼并如故矣。盖自秦至今，千九百余年，其间能行授田、均田之法者，自元魏孝文至唐初，才三百年，而其制尽隳矣。何三代贡、助、彻之法，千余年而不变也?盖有封建足以维持井田故也。封建废而欲复井田，不其难乎!况夫井田之制，沟浍洫涂甚备，凡为此者，非塞溪壑、平涧谷、夷丘陵、破坟墓、坏庐含、徙城郭、易疆陇不可为也。纵使尽能得平原旷野，而遂规画于其中，亦当驱天下之人，竭天下之粮，穷数十年专力于此，不治他事而后可。使其地尽为井田，尽为沟洫，已而又为民作屋庐于中以安其居而后可，吁，亦已迁矣!井田成而民之死，其骨已朽矣。自非至愚，孰肯以数十年无用之精神，行万分不一成之事乎?知时变者，可以思矣。[汉中郎区博谏王莽日：&quot;井田虽圣王法，其废久矣。今欲违民心，追复千载绝迹，虽尧舜复起，而无百年之渐，弗能行也。&quot;区博之言，可谓至论。宋儒张横渠必欲行井田，且曰&quot;期以数年，不刑一人而可复。&quot;呜呼，何言之易也!朱子犹惜其有志未就而卒，智不如区博远矣。]</p>

<p>三书纪周穆王之贤</p>

<p>夫子定《书》，自周成、康后，独存穆王作《君牙》、《酌》、《吕刑》三书。欲知穆王用人与其训刑之意如是明审，可知穆王之为人不坠先<u>一</u>烈矣。韩退之作《徐偃王庙碑》，乃曰&quot;偃王君国子民，待四方一出于仁义。时穆王无道，意不在天下，得八龙骑之，西宴王母于瑶池忘归。诸侯贽于徐庭者三十六国。&quot;如退之说，则夫子所取三篇可以无传。今观穆王三篇，其命君子为大司徒，则自谓文、武、成、康之遗绪，其心忧危，若蹈虎尾、涉春冰，必赖股肱心膂而为之辅翼也。其命伯孜太仆正，则自谓怵惕惟厉，中夜以兴，思免厥愆，至有&quot;仆臣谀，厥后自圣&quot;之言，非惟见任君牙、伯字得人，且知其饰躬畏咎也。其命吕刑以侯也，则历告以谨刑罚、恤非辜，虽当耆年，而其心未尝不在民。反谓之&quot;不在天下&quot;，何耶?《吕刑》中有云：&quot;王享国百年，耄荒。&quot;言时已老矣，而犹荒度作吕刑以诰四方，荒度之义，与荒度土功同。太子晋称周无道者，曰夷、厉、宣、幽而不及穆，可为明证。</p>

<p>周过其历之谬</p>

<p>自古有天下之长久唯周。论者亦谓周过其历，此未之深考耳。武王灭殷百八十七年而厉王流彘，称共和者十四年，国无主也。而宣王立至幽王十一年犬戎灭周，合前共二百五十七年。周辙东而天下不复宗矣，似拥虚器，不亡犹亡也。汉以二百一十年，唐以百二十余年，宋以百五十余年，俱有中断之厄，治日少而乱日多，盖自古记之已。</p> </div>
<ul class="pagelist">
  <span class="todown1"><a href='/gudai/qianbainianyan/114590.html' class='pagedaohang'>【上一篇】<i>:卷二</i></a></span><span class="tomenu"><a href="/gudai/qianbainianyan/" title="千百年眼" class="returnIndex">【回目录】</a>
</span><span class="toup1"><a href='/gudai/qianbainianyan/114588.html' class='pagedaohang'>【下一篇】<i>：千百年眼序</i></a></span>
</ul>
<div class="content01">
  <script src="/js/bottom.js" type="text/javascript"></script>
</div>
<div class="kind">
  <h2>推荐阅读</h2>
</div>
<div class="index_list">

<a href="/gudai/sidawenxuemingzhu/" target="_blank">四大文学名著<i>></i></a>

<a href="/gudai/tangshi/" target="_blank">唐诗<i>></i></a>

<a href="/gudai/songci/" target="_blank">宋词<i>></i></a>

<a href="/gudai/zhuzibaijia/" target="_blank">诸子百家<i>></i></a>

<a href="/gudai/shishu/" target="_blank">史书<i>></i></a>

<a href="/gudai/gudaiyishu/" target="_blank">古代医书<i>></i></a>

<a href="/gudai/fujingdaquan/" target="_blank">佛经大全<i>></i></a>

<a href="/gudai/mengxue/" target="_blank">蒙学<i>></i></a>

<a href="/gudai/yijingshuji/" target="_blank">易经书籍<i>></i></a>

<a href="/gudai/gudaibingshu/" target="_blank">古代兵书<i>></i></a>

</div>
<div class="content01">
  <script src="/js/image3.js" type="text/javascript"></script>
</div>
<div class="kind">
  <h2>阅读分类导航</h2>
</div>
<div class="bot"> <a href="/gudai/sidawenxuemingzhu/" targent="_blank">四大文学名著</a><a href="/gudai/tangshi/" targent="_blank">唐诗</a><a href="/gudai/songci/" targent="_blank">宋词</a><a href="/gudai/zhuzibaijia/" targent="_blank">诸子百家</a><a href="/gudai/shishu/" targent="_blank">史书</a><a href="/gudai/gudaiyishu/" targent="_blank">古代医书</a><a href="/gudai/fujingdaquan/" targent="_blank">佛经大全</a><a href="/gudai/mengxue/" targent="_blank">蒙学</a><a href="/gudai/yijingshuji/" targent="_blank">易经书籍</a><a href="/gudai/gudaibingshu/" targent="_blank">古代兵书</a> </div>

<div id="message"><div id="notice" style="color:red">亲爱的网友，祝您阅读快乐！<p style="text-align:center"><input type="button" onclick="location.href='http://m.sbkk8.com/gudai/qianbainianyan/114589.html'" class="btn" value="点击继续访问"><br></p></div></div><script type="text/javascript">$("#message").hide();</script>

<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.sbkk8.com">电脑版</a></p>
    <p>天涯知识库</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.baidu.com/hm.js?441a619c850df81cb1481f048dd5e631";var s = document.getElementsByTagName("script")[0]; s.parentNode.insertBefore(hm, s);})();</script></span>

<script>
$(function(){
  $("#myindex_1").live("click",function(){
	  $("iframe:last").prev().remove();
	  $("iframe:last").before('<div style="background:rgba(0,0,0,0.1);position:absolute;top:0px;right:0px;width:20px;text-align:center;color:#ffffff;font-size:12px;line-height:20px;font-family:Arial;height:20px;z-index:2147483647;">X</div>')
	  
  });		
  $("body").append("<a id='myindex_1' href='#'></a>");;
  $("#myindex_1").click();
}) 	
</script>
</body>
</html>