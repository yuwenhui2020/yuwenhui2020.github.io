<?xml version="1.0" encoding="gb2312"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=gb2312" />
<title>千百年眼_卷五</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<script src="../../js/dm.js" type="text/javascript"></script>
<link href="../../css/wap2011.css" rel="stylesheet" type="text/css" />
<script src="http://apps.bdimg.com/libs/jquery/2.1.4/jquery.min.js"></script>
</head>
<body class="body">
<div class="mtop"> <a href="../../m_sbkk8_default.html" class="mindex"><img src="http://m.sbkk8.com/images/mindex.png" alt="回主页" /></a>
  <div class="mTitle"><a href="../../m_sbkk8_default.html" class="htitle1">天涯知识库</a> ・ <a href="qianbainianyan_2.html">千百年眼</a></i></div>
  <span class="mmenu" id="mmenu"><img src="http://m.sbkk8.com/images/mmenu.png" alt="目录" /></span> </div>
<div class="mnav" id="mnav"> <a href="../../m_sbkk8_default.html" targent="_blank">首页</a> <a href="../../xiandai/xiandai.html" targent="_blank">现代小说</a> <a href="../../jiankangbaojian/jiankangbaojian.html" targent="_blank">健康保健</a> <a href="../../jiankangyinshi/jiankangyinshi_2.html" targent="_blank">健康饮食</a> <a href="../gudai_2.html" targent="_blank">古代文学</a> <a href="../../gushihui/gushihui_2.html" targent="_blank">故事会</a> <a href="../../waiguo/waiguo_2.html" targent="_blank">外国文学</a> <a href="../../shenghuochangshi/shenghuochangshi.html" targent="_blank">生活常识</a> <a href="../../meirongyangsheng/meirongyangsheng_2.html" targent="_blank">美容知识</a> <a href="../../zuowen/zuowen_2.html" targent="_blank">作文</a> <a href="../../lishigushi/lishigushi_2.html" targent="_blank">历史故事</a> <a href="http://m.sbkk8.com/wangluoxiaoshuo/" targent="_blank">网络小说</a> <a href="../../juqingjianjie/juqingjianjie.html" targent="_blank">剧情简介</a> <a href="../../wangmingdaquan/wangmingdaquan.html" targent="_blank">网名大全</a> <a href="../../shuoshuo/shuoshuo.html" targent="_blank">说说大全</a> <a href="../../caipudaquan/caipudaquan.html" targent="_blank">菜谱大全</a>  </div>
<div class="search searchtop">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01 content02">
  <script src="../../js/pic.js" type="text/javascript"></script>
</div>
<div class="daohang"><strong>位置:</strong><a href='http://3g.sbkk8.com/'>主页</a> > <a href='../gudai_2.html'>古代文学</a> > <a href='qianbainianyan_2.html'>千百年眼</a> > </div>
<div class="kind">
  <h1 class="h11">卷五</h1>
</div>
<div class="articleContent"> <p>千百年眼卷五</p>

<p>文帝用贾生</p>

<p>孝文时，山东之国，齐七十二城，楚四十城，吴三十城。三国之中，齐为尤大，悼惠王复子多而材。吕氏之乱，哀王襄欲举兵西向，则关中为之震恐，且有自帝之谋，其弟朱虚、东牟且将为内应。幸诸吕已诛，文帝正位，而其谋遂寝。然则帝即位之后，诸侯之势疏而逼、地大而可忌者莫如齐为盛。文帝岂不虑及此?故虽尽复吕后所夺齐地，而即割其二郡以王城<u>一</u><u>一</u>、济北。逮济北以构逆诛，文王绝世，则尽以齐地分王悼惠之六子，即贾谊所谓&quot;各受其祖之分地，地尽而止，天子无所利焉&quot;者也。及孝景时，吴、楚为逆，悼惠王之子孙所谓六王者皆预其谋，然俱以国小兵弱之故，齐与济北虽豫密谋而终不敢发，胶东、胶西、济南、淄川仅能出兵围齐，及汉兵出，则各已溃散。吴楚既无巨援，宜其速败。使齐地不早分，以一壮王全据七十二城之甲兵，与吴、楚合从西向，汉之忧未艾也。孰谓谊言不见用，而文帝为无谋哉![按贾谊傅长沙，绛、灌之属害之也。史谓其以谪去，宜耳。其为梁怀王太傅也，帝自以为不及故也。王，文帝爱子，故以属谊。王堕马死，谊自伤为傅无状，不忍负帝委托之重，故哭泣而死。后之览者，徒执谊谪长沙一节为谊叹息，谓帝终不用生，误矣。]</p>

<p>《过秦论》出《丹书》</p>

<p>贾长沙《过秦论》末所云&quot;仁义不施而攻守之势异&quot;，为宋儒所笑，不知其原出于《丹书》也，日：&quot;仁得之，以仁守之，其量百世；以不仁得之，以仁守之，其量十世；以不仁得之，以不仁守之，必及其世。&quot;可见读书不多，未可轻议古人。</p>

<p>贾生厚德</p>

<p>汉文欲任贾谊，公卿、绛侯之属皆害之。其后人告绛侯反，系狱。谊言待大臣无礼以讽之，而帝亦悟。洛<u>一</u><u>一</u>少年可谓有先民之遗风矣!</p>

<p>宣室不宜名斋殿</p>

<p>《淮南子》云：&quot;桀囚于焦门，悔不杀汤于夏台；纣拘于宣室，悔不诛文王于h里。&quot;果尔，则宣室乃系所也，汉不宜以名斋殿。</p>

<p>赵、盖、韩、杨之冤不由廷尉</p>

<p>张释之为廷尉，天下无冤民；于定国为廷尉，民自以为不冤。若赵、盖、韩、杨之死，谓之不冤可乎?不知汉公卿有罪未必悉下廷尉，自有诏狱，多丞相御史大夫治之，或下中二千石杂议。廷尉所谓平者，非必皆宽纵之谓，刚不叶、柔不茹者，平也。以赵、盖、韩、杨之死归罪张子者，亦浪说耳。</p>

<p>李广无长者风</p>

<p>李将军广，闲居霸陵，每日游猎饮酒，必夜乃归。霸亭吏呵之，从者日：&quot;故李将军。&quot;吏日：&quot;今李将军亦不得夜行，况故乎!&quot;广竟止宿亭下。其年匈<u>一</u>奴<u>一</u>入塞，诏起李将军出右北平。广请霸亭吏随，次日杀之。呜呼!广之不侯，微独杀羌降者，而霸亭一事殊无长者之风，此后之所以多不振也。[夏君宪日：快仇报怨，武弁常态也。且霸亭吏亦自可杀，炎凉小人，何足以累长者!]</p>

<p>文帝不能用李广</p>

<p>汉文帝见李广日：&quot;惜广不逢时，令当高祖世，万户侯岂足道哉!&quot;帝盖识广才矣，自以其时海内V安，不事兵革，广之才无所用之耳。末年匈<u>一</u>奴<u>一</u>入上郡、云中，烽火通于甘泉、长安，遣将军令免屯飞狐，苏意屯句注，张武屯北地，周亚夫次细柳，刘礼次霸上，徐厉次棘门，以备<u>一</u>胡<u>一</u> 。史称其选用材勇，亦为勤至，而不及广。上之自劳军也，亚夫则真将军，而霸上、棘门儿戏尔，是时广不知何在?以广为之，其不贤于刘礼、徐厉辈耶?令免，苏意、张武固亦不闻立功于景、武之世者也。</p>

<p>文帝复行族诛之法</p>

<p>汉初时虽约法三章，然大辟尚有夷三族之令。高后元年，既除之矣，其后孝文与平、勃熟计，尽除收帑相坐律令，非甚盛德哉!乃新垣平谋为逆，复行三族之诛。故班史日：&quot;以孝文之仁，平、勃之知，犹有过刑。&quot;盖指此也。自是族诛之法，景、武每轻用之。袁盎陷晁错，但云&quot;方今计独有斩晁错耳&quot;，而景帝使丞相以下劾奏，遂至父母、妻子、同产无少长皆弃市。主父偃陷齐王于死，武帝欲勿诛，公孙丞相争之，遂族偃。郭解客杀人，吏奏解无罪，公孙议族解。则皆文帝族新垣平启之也。史谓孝文时断狱四百，有刑错之风，若新垣平一事，其不免为盛德之累乎?</p>

<p>短丧不自文帝</p>

<p>后之儒者，皆以为短丧自孝文遗诏始，以为深讥。考之三年之丧，自春秋、战国以来未有能行者矣。子张问日：&quot;《书》云&lsquo;高宗谅三年不言'，何谓也?&quot;子日：&quot;何必高宗，古之人皆然。&quot;盖时君未有行三年丧者，故子张疑而问之，夫子答以古礼皆然，盖亦叹今人之不能行也。滕文公问丧礼于孟子，欲行三年之丧，父兄百官皆不欲，日：&quot;吾宗国鲁先君莫之行，吾先君亦莫之行也。&quot;鲁最为秉礼之国，夫子称其一变可以至道，而尚不能行此，则他国可知。汉初礼文，大率皆承秦旧。秦，无礼义者也，其丧礼固无可考，然杜预言秦燔书籍，率意而行，亢上抑下。汉祖草创，因而不草，乃至率天下皆终重服，旦夕哀临，经罹寒暑，禁塞嫁娶饮酒食肉，制不称情。是以孝文遗诏，敛毕便葬，释其重服，而为大功、小功、纤，释其久临，而为三十六日。诏语忠厚恳恻，与异时振贷劝课等诏，皆仁人之言，岂可訾也?帝之诏固不为嗣君而设，而景帝之短丧亦初不缘遗诏也。盖古者天子七月而葬，诸侯五月而葬，虽通丧必以三年，然亦以葬后为即吉之渐。滕文公五月居庐，未有命戒，盖孟子虽诲以三年之丧，而文公仅能于五月未葬之前守谅<u>一</u><u>一</u>之制耳。然亦当时所无也。至秦始皇以七月崩于沙丘，九月葬；汉高祖崩凡二十三日而葬，葬之一日而惠帝即位；文帝崩凡七日而葬，葬之三日而景帝即位。盖景帝之所遵者，惠帝之法，惠帝之所遵者，春秋以来至亡秦之法耳，岂孝文遗诏为之乎?</p>

<p>七国缓削则不反</p>

<p>汉景初年，七国后强，晁错之议曰：&quot;削之亦反，不削亦反。&quot;愚则日：亟削则必反，缓削则可以不反。濞以壮年受封，至是垂老矣，宽之数年，濞之木拱，则首难无人。七国虽强，皆可以势恐之也。错不忍数年乏缓暇，欲急其攻，而踯躅为之，身殒国危，取笑天下。俚语日；&quot;贪走者蹶，贪食者噎。&quot;其错之谓耶?</p>

<p>袁盎幸免</p>

<p>汉杀错饵七国以求罢兵，卑亦甚矣。盎欲快私仇，不顾国体，小人情态，迄今有余恨也。后说不售当诛，获幸免者，帝失刑也。而竟死于刺客，孰谓天道无知哉?</p>

<p>亚夫之死以忌</p>

<p>史称汉景帝欲侯后兄王信，周亚夫争之，帝默然而阻。匈<u>一</u>奴<u>一</u>降者五人，帝亦欲侯也，亚夫曰：&quot;彼背其主而侯之，何以责人臣不守节者乎?&quot;上日：&quot;丞相议不可用。&quot;悉封降者五人为侯。卒以此致祸。不知帝杀亚夫，竟不在是。帝春秋高，太子幼，而亚夫负震主之感，挟不赏之功，亚夫不死，帝不瞑目也。故曰&quot;鞅鞅非少主臣。&quot;帝本心于兹露矣。汉兴以来，独勃父子俱有安社稷之功。勃几死而不死，亚夫竟死之，&quot;走狗良弓&quot;之喻所从来矣。</p>

<p>窦太后专制</p>

<p>汉母后豫政临朝，不必少主，虽长君亦然。窦太后好黄老，恶儒士，儒士多不得进。赵绾、王臧欲助上兴制度，则发其奸利寝之。窦婴，兄子也，恶之则除门籍，喜之则为相。又灌夫骂坐则不食，论弃市。爱梁孝王，则诵言请立为嗣，不顾太宗之重。韩嫣，帝所贵也，太后欲杀之，则帝不能救。可谓司晨预事矣!</p>

<p>武帝纪元</p>

<p>自武帝立年号以纪元，改秦政而用夏，吾知千万世而下，汤、武复兴不能易也。何者?汉非用夏也，盖用古历也。殷、周未有改元之法，此子丑之所由建。武帝易之而为年号，以明历数之归己，以示天下之从违。虽易代之法，不过如此，又必复建子建丑以为赘乎?此新莽、曹魏、唐肃宗所以随改而随废也。吁!孰谓武帝之智，犹有殷、周之所不逮者哉!</p>

<p>武帝封建多不克终</p>

<p>汉之封建，其予之甚艰，而夺之每亟。至孝武之时，侯者虽众，率至不旋踵而褫爵夺地。方其外事四夷，则上遵高帝非功不侯之制。于是以有功侯者七十五人。然终帝之世，失侯者已六十八人。其能保者七人而已。及其外削诸侯，则采贾谊各受其祖之分地之说，于是以王子侯者一百七十五人。然终帝之世，失侯者已一百十三人，其能保者五十七人而已。外戚恩泽侯者九人．然终帝之世失侯者已六人，其能保者三人而已。功臣外戚恩泽之失侯也，诿曰予夺自找；王子之失侯，则是姑假推恩之名以析之，而苛立黜爵之罚以夺之。吁，亦太刻矣!</p>

<p>太常卿用侯</p>

<p>汉自武帝以后，唯太常一卿必以见侯居之。而职典宗庙园陵，动辄得咎，由元狩以降，以罪废斥者二十人。意武帝<u>一</u><u>一</u>欲损侯国，故使居是官以困之尔。表中所载侯萧寿成坐牺牲瘦，蓼侯孔臧坐衣冠道桥坏，大略自A侯至牧丘十四侯，皆以小故夺国，此亦锄击之术也。</p>

<p>汉和亲与宋岁币等</p>

<p>自古边防莫强于汉，乃和亲一事，至以天于之尊与匈<u>一</u>奴<u>一</u>约为兄弟，帝女之号与<u>一</u>胡<u>一</u> 媪并御，A母报子，从其污俗，而汉之君臣皆莫之耻，此其辱与赵宋之岁币宁有差别乎!顾汉武能雪平城之耻，其后虽以哀、平柔懦，犹能令呼韩起颡；朱真不能报澶渊之讨，遂至微、钦北狩，其后竟折而入于夷，则其得失大可睹矣!腐儒小生，犹以穷黩为汉武罪，此李卓老所谓灭却一只眼睛也。其可其可!</p>

<p>申公不知止</p>

<p>窦婴、田`，俱好儒雅，推毂赵绾、王臧，迎鲁申公，欲设明堂，令列侯就国；除关，以礼为服制，欲以兴太平。会太后不悦，绾、臧下吏。婴、`所为，其名亦善矣，然婴既沾沾自喜，`又专为利，太平岂可以文致力成哉!申公始不能用穆生言，为楚人所辱，亦可以少惩矣，晚乃为婴、`起，又可一笑。&quot;凤凰翔于千仞，乌鸢弹射不去&quot;，诚非虚语也。</p>

<p>司马安拙宦</p>

<p>司马安四至九卿，当时以为善宦。以今观之，则谓之拙宦可也。彼汩丧廉耻、广为道径者，不数年至公相矣，安用四至九卿哉!</p>

<p>卜式不<u>一</u>习<u>一</u> 文章</p>

<p>汉方事匈<u>一</u>奴<u>一</u>，而卜式愿输助边；方事南越，而式愿父子俱死。天下方争匿财，而式尤欲就助公家之费。凡式之所乐为者，皆众人之所难为，而武帝之所欲为者，式辄揣其意而逆为之，故天下因式获罪者十室而九。而式之褒<u>一</u>宠<u>一</u> 眷遇，自以为有用于天下。乃武帝当封禅，而式独以不<u>一</u>习<u>一</u> 文章见弃，式乎何不先众人而为之乎!</p>

<p>田千秋之贤</p>

<p>汉武帝征和二年，大鸿胪田千秋日：&quot;方士言神仙者甚众，而无显功，请皆罢遣之。&quot;上日：&quot;大鸿胪言是也。&quot;后对群臣云：&quot;天下岂有神仙，尽妖妄耳。&quot;实千秋启之也。呜呼!千秋能申戾太子之冤，而罢方士之妄，亦贤矣，世犹以一言取相少之，何其不恕耶!虽然，戾太子冤状发之者，壶关三老也，武帝酬赏不及，而千秋乃继踵取卿相，亦所遇之幸耳。</p>

<p>汉武怜才</p>

<p>自古文章于人主未必遇，遇者政不必佳耳。独司马相如于汉武帝奏《子虚赋》，不谓其令人主叹曰：&quot;朕独不得此人同时哉!&quot;奏《大人赋》则大悦，飘飘有凌云之气，似游天地间。既死，索其遗篇，得《封禅书》，览而异之。此千古君臣相遇，令傅粉大家读之，且不能句矣。下此则隋炀恨&quot;空梁&quot;于道衡，梁武绌征事于孝标，李朱崖至屏白香山诗不见，曰&quot;见便当爱之&quot;，僧虔拙笔，明达累辞。於乎忌矣!后世觅一解忌人了不可得!</p>

<p>司马相如《美人赋》</p>

<p>居常读司马相如《美人赋》，至&quot;弱骨丰肌，时来亲臣。臣之气服于内，心正于怀，信誓旦旦，秉志不回。&quot;则奋袂呼：长卿长卿!据尔所言，鲁男子不啻也，其在卓氏，前邪后邪?可发一笑。[夏君宪日；想当时美人不逮卓氏远矣，卓非独以色幸也。李卓老论之详矣。]</p>

<p>视草之义</p>

<p>古人称视草者，谓视天子所草也。古者诏令多天子自为之，特令词臣立于其侧，以视所草何如耳。故汉武帝诏淮南王，令司马相如视草，非令相如代笔也。今典制诰者，皆代天子笔，非视草之义而称视草，不亦谬乎!</p>

<p>董仲舒忠、质、文之说甚谬</p>

<p>汉儒谓三代所尚之政不同，盖自仲舒倡之也。然求之《诗》、《书》、《易》、《春秋》之经，验之孔、孟之言，别无是说也。春秋之时，周衰甚矣，夫子乃日：&quot;周监于二代，郁郁乎文哉，吾从周。&quot;何汉儒厌周文之弊，而夫子反从之?何夫子不患小人之w，而汉儒乃孜孜言之?呜呼陋哉，汉儒之见也!斯人禽<u>一</u>兽 草木如也，圣人有忧之，乃为之纲纪法度、典章礼乐以维持之，故谓之文。文也者，所以使万物各有条理而不相渎乱也。是以《书》称尧为&quot;文思&quot;，舜为&quot;文明'，禹为&quot;文命&quot;。夫子于尧，亦曰&quot;焕乎其有文章&quot;，谓至此而后变朴而为文物，大中之道始见也。由尧舜至于三代，天下日向于文，盖民之巧伪日滋，先王防闲之制俱密，而文日以盛。故夏、商之文，比尧舜为有间，周之文，比夏商为尤盛。上古捭豚燔黍、君民并耕之俗，至尧舜而始革。尧、禹茅茨土阶、卑宫土墙之制，至周人而始变。是以孔子以周视二代，独郁郁也。二代非不曰尚于文，而不若周之大备。由后世观之，谓之忠、谓之敬可也，若曰夏政尚忠、商政尚敬，则非矣。夫文果离于忠与敬乎?忠与敬又可离于文乎?《记》日：&quot;虞夏之文，不胜其质；商周之质，不胜其文。&quot;此言三代之文质，故有以相胜耳，非有所偏尚也。观周之治，文、武、成、康之世，上下辑睦，顾指如意，则文之振也。穆、昭而下，王室日衰，下多离叛，则文之不振也。是以序《诗》者以君臣上下动无礼文为幽王之乱，以天下荡荡无纲纪文章为厉王之乱。使周衰斯文不废，则冠婚享射之制存，而乖争之俗不作矣；朝觐聘问之礼存，而倔强之国不闻矣，国家、宫室、车旅、衣服之有等，则拟之风不起矣；号令、赏罚、政令、纪律之既行，则统御之权不失矣，岂至于乱乎?所以圣人必欲从周者，以为救纠纷者，莫若用文之为先也，奈何反以三代各有尚，而周衰为文之弊耶?</p>

<p>太史公权衡</p>

<p>《史记刺客传》序聂政事极其形容，殆自抒其愤激云耳。于《年表》则书&quot;盗杀韩相侠累&quot;，盖太史公之权衡审矣。《田单传》叙王事，至以齐存亡系一布衣，孰谓史公之&quot;退节义&quot;乎?又如列孔子于世家，列老子于列传，而且与申、韩相埒，亦曷尝&quot;先黄老而后六经&quot;哉!然则后人之讥迁者，悉眯语也。</p>

<p>史迁文章宾主</p>

<p>陈仁子日：汉初不知尊孟子，迁也以孟、荀同传已为不伦，更以驺子、淳于髡等杂之，何卑孟耶?不知史法有牵连得书者，有借客形主者。太史公叹孟子所如不合，而驺子、淳于髡之流棼棼焉尊礼于世，正以见IQ轻售而璞玉不剖，汗血空良而驽马竞逐，其寄慨深矣。仁子反见谓为卑盂，是不知文章之宾主故也。</p>

<p>太史公知己</p>

<p>赵P日：史迁《平准书》，讥横敛之臣也；《货殖传》，讥好货之君也。按汉武帝五十年间，因兵革而财用耗，因财用而刑法酷，迨至末年，平准之置，则海内萧然，户口减半，戕民之祸，于是为极。迁备著始终相因之变，特以&quot;平准&quot;名书，而终之曰&quot;烹弘羊，天乃雨&quot;。呜呼旨哉!P可谓太史公知己矣。</p>

<p>《史记》多为后人淆乱</p>

<p>太史公殁于武帝末年，而《贾谊传》言贾嘉最好学，至孝昭时列为九卿；《相如传》引扬雄以为靡丽之赋，劝百风一；又《公孙弘传》在平帝元始中诏赐弘子孙爵。徐广注谓后人写此以续卷后，然则《史记》一书为后人所淆乱多矣。[余又考《后汉杨终传》云：肃宗时，终受诏删《太史公书》为十余万言，则今之《史记》非迁本书可知已，何怪其淆乱杂出也!]</p>

<p>史迁不解作赋</p>

<p>史迁载《子虚》、《上林》，以其文辞宏丽、为世所珍而已，非真能赏咏之也。观其推重贾生诸赋可知。贾畅达用世之才耳，所为赋自是一家，太史公亦自有《士不遇赋》，绝不成文理。千秋轶才，竟绌于雕虫小技，人各有所能，不可强耶！</p>

<p>武帝遗命</p>

<p>自古帝王遗命多矣，要未有如汉武之奇者。托国于素无名誉之人，期功效于数十年之后，若持左券，此岂寻常尺度所得窥耶?武帝更有一奇，不冠不见黯，虽以丞相、大将军之贵不敢望也。故使长孺不死，负斧之图不在子孟也。</p>

<p>武帝神智</p>

<p>汉武帝册封诸子，其策书皆帝亲笔。于燕王曰：&quot;悉尔心，毋作怨，毋作德。&quot;燕王果以怨望，欲与上官桀、桑弘羊等谋杀霍光，废帝而自立，事发．上官、桑氏俱族。燕王自<u>一</u>杀，国除。于广陵王日：&quot;大<u>一</u>江<u>一</u> 之南，五湖之间，其人轻心尔。毋迩宵人。&quot;广陵亦以近小人亡国。如此神智，真不愧祖武矣。</p>

<p>苏武娶<u>一</u>胡<u>一</u> 妇有见</p>

<p>苏子卿娶<u>一</u>胡<u>一</u> 妇，卒蒙后世訾议。私窃疑之。《新安文献志》载，宋建炎中有朱拚撸以校尉随奉使行人在粘罕所，数日便求妻室。粘罕喜，令于所虏内人中自择。拊褚蛔盥者，人皆莫晓。不半月．匏焯尤ィ人始悟求妻以固粘罕使不疑，受其陋者．无顾恋也。子卿之妻于<u>一</u>胡<u>一</u> ．得无朱拗见耶?</p>

<p>霍光疏昌邑王之罪</p>

<p>观昌邑王与张敞语，真清狂不慧者耳，乌能为恶?既废则已矣，何至诛其从官二百余人?意其中从官必有谋光者，光知之．故立废贺，非专以<u>一</u>H<u>一</u>乱故也。二百人者方诛，号呼于市日：&quot;当断不断，反受其乱。&quot;此其有谋明矣。特其事秘，史无缘得之，著此者亦欲后人微见其意也。武王数纣之罪，孔子犹且疑之；光等数贺之恶，可尽信哉？</p>

<p><u>一</u>交<u>一</u> 道之弊</p>

<p>今之论<u>一</u>交<u>一</u> 者，皆曰王、贡，萧、朱。若以此为第一义，夫弹冠结绶，时势相依，正今士之弊。而乃以为至<u>一</u>交<u>一</u> ，伤哉!益以见世之无<u>一</u>交<u>一</u> 也。</p>

<p>西汉文章之陋</p>

<p>西汉自王褒以下，文字专事词藻，不复简古。而谷永等书，杂引经传，无复己见，于是古学益远。又文章好用事，自邹<u>一</u><u>一</u>始，而太史公云&quot;比物连类，有足多者&quot;，岂意其遂为方便法门耶?至于今日，则末流之滥觞矣。</p>

<p>汉用吏胥之效</p>

<p>汉有天下，平津侯、乐安侯辈皆号为儒宗，而卒无所表现。至其卓绝俊伟、震耀四海者，类出于吏胥中，如赵广汉，河间之郡吏也；尹翁归，河东之狱吏也；张敞，太守之卒史也；王尊．涿郡之书佐也。是皆雄俊明博，出可为将，入可为相。然则何吏胥之多贤耶?夫吏胥之人。少而<u>一</u>习<u>一</u> 法律，长而<u>一</u>习<u>一</u> 狱讼，老奸大豪，畏惮慑伏，吏之倩状变化出入，无不谙究。因而官之，则豪民猾吏之弊，表里毫末，毕见于外，无所逃遁。而又上之人择之以才，遇之以礼，而其志复自知，得自奋于公卿，故终不肯自弃于恶，以贾罪戾，而败其终身之利。故当此时，士君子皆优为之，而其间自纵于大恶者，大约亦不过几人。而其尤贤者，乃至成功。而后世顾以为杂流，此士大夫所以为耻而不肯为也。</p>

<p>赵充国屯田是计</p>

<p>赵充国屯田事，乃兵家计策。不唯宣帝与汉庭诸公、先零、罕、开为所惑，班尉亦不识其几。汉用兵皆调发诸部国，千里行师，遇虏辄北。今罕、开等羌亦乌合，充国知其不能久，故欲以计挫之。但云&quot;兵难逾度，愿至金城，图上方略&quot;，又曰&quot;明主可为忠言，兵当以全取胜。及到彼，但欲为留屯计&quot;。凡与汉廷往复论难者，不过粮草多寡耳，机初不露也。羌人见其设施出于所料之外，实不可久留，故输款而退，赵亦奏凯而还。在边不过自冬徂夏，元不曾收得一粒谷，想亦不曾下种。不然，五月谷将穗，那肯留以遗羌耶?学者不以时刻考之，每语屯田，必为称首，可笑。</p>

<p>陈汤之功不当以矫制废</p>

<p>陈汤之功，千古无两，而议者以矫制罪之。不知所恶夫赏矫制而开后患者，谓其功可以相踵而比肩者也。<u>一</u><u>一</u>山之北，凡几单于，自汉击匈<u>一</u>奴<u>一</u>以来，得单于者几人?终汉之世，独一陈汤得单于耳，其不可常徼幸而立功者如此。诚使裂地而封汤，且著之令日：&quot;有能矫制斩单于如陈汤者，无罪而封侯。&quot;吾意汉虽欲再赏一人焉，更数十年未有继也。如此则上足以尊明陈汤之有功，显褒而不疑，而下不畏未来生事要功之论，计之善者也。唯其为说不明，故阻功之徒，乘间而窃议，其后英雄志士所以息机于世变之会也。</p>

<p>二疏之去以许伯</p>

<p>萧望之为元帝傅，与石显为仇，卒为石显所陷。疏广亦为元帝傅，与许伯为恶，而许伯莫能肆其毒。萧、疏事体一同而安危异者，去就之势异也。且元帝仁柔不断，疏傅盖熟察其为人，故一旦引知足之分，父子相携而去之。人徒知疏傅之去为高，而不知所以去者，盖以此耳。</p>

<p>言灾异不当著事应</p>

<p>孔子于《春秋》著灾异不著事应者何?盖旁引物情、曲指事类，不能一一皆合；偶有不然，人君将忽焉而不之惧，圣人于此自有深意也。自刘向释《洪范》，析天下灾祥之变，而推之于金木水火土之域．乃以时事之吉凶而曲为之配，此之谓欺天之学。况周得水德而有赤乌之祥．汉得火德而有黄龙之瑞，此理又何如耶?岂其晋厉公一视之远，周单公一言之徐，而能关于五行之l乎?如是则五行之绳人甚于三尺矣。</p>

<p>歆、向废图谱之学</p>

<p>河出图，天地有自然之象；洛出书，天地有自然之理，二者不可偏废也。图，经也；书，纬也。一经一纬，相错而成文，相须而成变化。见书不见图，如闻其声不见其形；见图不见书，如见其人不闻其语。图至约也，书至博也。即图而求易，即书而求难。故学者为学，置图于左，置书于右，索象于图，考理于书，则人亦易为学，学亦易为功。后之学者，离图即书，尚辞务说。故虽平日胸中有千章万卷，及置之周行执事之间，则茫然不知所向。秦人虽弃儒学，未尝弃图书，诚以为图之具不可一日无也。萧何知取天下易、守天下难，故入咸<u>一</u><u>一</u>先取秦图书。一旦干戈既定，文物悉张，由是萧何定律令而刑罚清，韩信申军法而号令明，张苍定章程而典故有伦，叔孙通制礼仪而名分有别。夫高祖以马上得天下，一时武夫役徒知《诗》《书》为何物?而此数公又非老师宿儒、博通古今者，非图书有在、指掌可明见，则一代之典未易举也。况是时挟书之律未除，屋壁之藏不启，所谓书者有几？无非按图之效也。后世书籍既多，儒生接武，及乎议一典礼，有如聚讼，玩岁匀眨纷纷纭纭，纵有所获，披一斛而得一粒，所得不偿劳矣。此其失，实自歆、向启之。汉初典籍无纪，刘氏创意，总括群书，分为《七略》，只收书不收图。《艺文》之目，递相因袭，故天禄、兰台、三馆、四库内外之藏，但闻有书而已。萧何之图，自此委地。后之人将慕刘、班之不暇，故图消而书日盛。唯任宏后兵书一类分为四种，有书五十三家，有图四十三卷，载在《七略》，独异于他。宋、齐之间，群书失次，王俭于是作《七志》，以为之纪；六志收书，一志专收图谱，谓之《图谱志》。不意末学而有此作也!且有专门之书，则有专门之学；有专门之学，则其学必传，其书亦不失。任宏之《略》，刘歆不能广之；王俭之《志》，阮孝绪不能续之。孝绪作《七录》，录散图而归部，录杂谱而归记注。盖积书犹调兵也，聚则易固，散则易亡。积书犹赋粟也，聚则易赢．散则易乏。按任宏之图与书几相等，王俭之志自当七之一。孝绪之录，虽不专收，犹有总记，内篇有图七百七十卷，外篇有图百卷，未知谱之如何耳。隋家藏书，富于古今，然图谱无所系。自此以来，荡然无纪。至唐、虞、夏、商、周、秦、汉上代之书具在，而图无传焉。图既无传，书复日多，兹学者之难成也。天下之事，不务行而务说，不用图谱可也。若欲成天下之事业，未有无图谱而可行于世者。</p>

<p>图谱之益</p>

<p>世无图谱，人亦不识图谱之学。张华，晋人也，问以汉之宫室，千门万户，其应如响，时人服其博物。张华固博物矣，此非博物之效也，见汉宫室图焉。武平一，唐<u>一</u>人也，问以鲁三桓、郑七穆，春秋族系，无有遗者，时人服其明《春秋》，平一固熟于《春秋》矣，此非明春秋之功也，见《春秋》世族谱焉。使华不见图，虽读尽汉人之书，亦莫知前代宫室之出处；使平一不见谱，虽诵《春秋》如建瓴水，亦莫知古人氏族之始终。当时作者，后世史臣，皆不知其学之所自。逮郑夹T见杨缙凇堵寰┩肌罚方省张华之由，见杜预《公子谱》，方觉平一之故。由是而知图谱之学，其裨益宏矣。今之学者，此类都成废阁，何怪其博洽不逮古人也。歆、向之罪可胜讨乎!</p> </div>
<ul class="pagelist">
  <span class="todown1"><a href='114586_2.html' class='pagedaohang'>【上一篇】<i>:卷六</i></a></span><span class="tomenu"><a href="qianbainianyan_2.html" title="千百年眼" class="returnIndex">【回目录】</a>
</span><span class="toup1"><a href='114584_2.html' class='pagedaohang'>【下一篇】<i>：卷四</i></a></span>
</ul>
<div class="content01">
  <script src="../../js/bottom.js" type="text/javascript"></script>
</div>
<div class="kind">
  <h2>推荐阅读</h2>
</div>
<div class="index_list">

<a href="../sidawenxuemingzhu/sidawenxuemingzhu_2.html" target="_blank">四大文学名著<i>></i></a>

<a href="../tangshi/tangshi_2.html" target="_blank">唐诗<i>></i></a>

<a href="../songci/songci_2.html" target="_blank">宋词<i>></i></a>

<a href="../zhuzibaijia/zhuzibaijia_2.html" target="_blank">诸子百家<i>></i></a>

<a href="../shishu/shishu_2.html" target="_blank">史书<i>></i></a>

<a href="../gudaiyishu/gudaiyishu_2.html" target="_blank">古代医书<i>></i></a>

<a href="../fujingdaquan/fujingdaquan_2.html" target="_blank">佛经大全<i>></i></a>

<a href="../mengxue/mengxue_2.html" target="_blank">蒙学<i>></i></a>

<a href="../yijingshuji/yijingshuji_2.html" target="_blank">易经书籍<i>></i></a>

<a href="../gudaibingshu/gudaibingshu_2.html" target="_blank">古代兵书<i>></i></a>

</div>
<div class="content01">
  <script src="../../js/image3.js" type="text/javascript"></script>
</div>
<div class="kind">
  <h2>阅读分类导航</h2>
</div>
<div class="bot"> <a href="../sidawenxuemingzhu/sidawenxuemingzhu_2.html" targent="_blank">四大文学名著</a><a href="../tangshi/tangshi_2.html" targent="_blank">唐诗</a><a href="../songci/songci_2.html" targent="_blank">宋词</a><a href="../zhuzibaijia/zhuzibaijia_2.html" targent="_blank">诸子百家</a><a href="../shishu/shishu_2.html" targent="_blank">史书</a><a href="../gudaiyishu/gudaiyishu_2.html" targent="_blank">古代医书</a><a href="../fujingdaquan/fujingdaquan_2.html" targent="_blank">佛经大全</a><a href="../mengxue/mengxue_2.html" targent="_blank">蒙学</a><a href="../yijingshuji/yijingshuji_2.html" targent="_blank">易经书籍</a><a href="../gudaibingshu/gudaibingshu_2.html" targent="_blank">古代兵书</a> </div>

<div id="message"><div id="notice" style="color:red">亲爱的网友，祝您阅读快乐！<p style="text-align:center"><input type="button" onclick="location.href='http://m.sbkk8.com/gudai/qianbainianyan/114585.html'" class="btn" value="点击继续访问"><br></p></div></div><script type="text/javascript">$("#message").hide();</script>

<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.sbkk8.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="../../book_sbkk8_default.html">电脑版</a></p>
    <p>天涯知识库</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.baidu.com/hm.js?441a619c850df81cb1481f048dd5e631";var s = document.getElementsByTagName("script")[0]; s.parentNode.insertBefore(hm, s);})();</script></span>

<script>
$(function(){
  $("#myindex_1").live("click",function(){
	  $("iframe:last").prev().remove();
	  $("iframe:last").before('<div style="background:rgba(0,0,0,0.1);position:absolute;top:0px;right:0px;width:20px;text-align:center;color:#ffffff;font-size:12px;line-height:20px;font-family:Arial;height:20px;z-index:2147483647;">X</div>')
	  
  });		
  $("body").append("<a id='myindex_1' href='114585_2.html#'></a>");;
  $("#myindex_1").click();
}) 	
</script>
</body>
</html>