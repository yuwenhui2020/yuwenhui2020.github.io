<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>太白阴经_卷八 杂占●占五星篇　第八十四</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/gudaibingshu/taibaiyinjing/33979.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../../templets/default/css/p.css" />
<link rel="stylesheet" type="text/css" href="../../../templets/default/css/book.css" />
<script src="../../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/gudaibingshu/taibaiyinjing/33979.html");
</script>
</head>
<body>
<div id="topbar">
  <div id="logo"><a href="../../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../../book_sbkk8_default.html">首页</a></li>
     
      <li><a href='../../gudai.html'>古典文学</a></li>
      <li><a href='../../../gushihui/gushihui.html'>故事会</a></li>
      <li><a href='../../../meirongyangsheng/meirongyangsheng.html'>美容养生</a></li>
      <li><a href='../../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="33979.html#" class="bds_more" data-cmd="more">分享到：</a><a href="33979.html#" class="bds_weixin" data-cmd="weixin" title="分享到微信">微信</a><a href="33979.html#" class="bds_qzone" data-cmd="qzone" title="分享到QQ空间">QQ空间</a><a href="33979.html#" class="bds_tsina" data-cmd="tsina" title="分享到新浪微博">新浪微博</a><a href="33979.html#" class="bds_tqq" data-cmd="tqq" title="分享到腾讯微博">腾讯微博</a><a href="33979.html#" class="bds_tqf" data-cmd="tqf" title="分享到腾讯朋友">腾讯朋友</a><a href="33979.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../../book_sbkk8_default.html'>主页</a> > <a href='../../gudai.html'>古代文学</a> > <a href='../gudaibingshu.html'>古代兵书</a> > <a href='taibaiyinjing.html'>太白阴经</a> > </div>
<div class="ad960"><script src="../../../js/ad960sougou.js" type="text/javascript"></script></div>
<div id="maincontent">
  <h1 class="articleH1">卷八 杂占●占五星篇　第八十四</h1>
  <div id="content"><span id="ad328_r">
    <script src="../../../js/article.js" type="text/javascript"></script>
    </span><p>经曰：五星者，昊天上帝之使也。禀受帝命，各司其职，虽幽潜深远，罔不悉及之。故福德佑助，祸<u>一</u>H<u>一</u>威刑，或顺轨而守常，或错乱而表异，光芒角变，色动衰盛，居留干犯，勾冲掩灭，所以告示下土。</p><p>凡五星五有常色，本体吉。岁星青，荧惑赤，镇星黄，太白白，辰星黑。</p><p>凡五星黄角，兵交争；赤角，犯我城；白角，有边兵；青角，忧愁生；黑角，死丧行。</p><p>凡五星色变常者，青忧，白兵，赤旱，黑丧，黄则天下大熟。「岁星占」：</p><p>木乘金，偏将军死。</p><p>木金合，斗将死。</p><p>木守七星，天下起兵。</p><p>木乘昴，国有忧，番主死。</p><p>木入毕，中边起兵。</p><p>木犯毕，附耳起兵。</p><p>木守参，伐有兵。</p><p>木犯井，起兵。</p><p>木经柳，有兵。</p><p>木守轸，罢兵。</p><p>木入轸，大将军兴兵吉。</p><p>木入五车，兵起。</p><p>木守羽林，兵起。</p><p>木犯参旗，大将军出征凶。「营惑占」：</p><p>火用，宜背火，在鹑火之次，宜背午地，他皆仿此。</p><p>火犯木土，为大战，传云：亡偏将军。</p><p>荧惑环太白，偏将军死。</p><p>火与太白相连而斗，破军杀将，客胜。</p><p>火入太白，中上出，破军杀将，客胜。</p><p>火所不利，先火起，犯左右角，有兵。</p><p>火守亢，有兵。</p><p>火入亢，有兵，水灾。</p><p>水入房，马贵；火出房，马贱。</p><p>火入糠，兵起。</p><p>火犯南斗，破军杀将，一年吴主死，中国饥。</p><p>火入牛，破军杀将，越主死。</p><p>火入须，女入危，兵起。</p><p>火犯东壁，伏兵起。</p><p>火守昴，胡人不安；入昴，匈奴破期三年。</p><p>火犯毕，左角大战，右角小战，五星犯毕，边兵起。</p><p>火犯附耳，兵起。</p><p>火犯觜，赵凶，兵起；犯参，兵起。</p><p>火入东井一星，将军野战死。</p><p>火犯舆鬼，兵起。</p><p>火守七星，外有兵起。</p><p>火乘张，有兵；火与张<u>一</u>合，兵起；火守张，大将军惊。</p><p>火犯翼，边兵起。</p><p>火入轸，有兵。</p><p>火犯太微宫门左，大将亡；犯在右，大将亡。</p><p>火犯角，大臣乱而有忧。</p><p>火入亢，有白衣，会主将死，人多疾疫。</p><p>火入氐，兵起，失国，天子恶，赦吉。</p><p>火犯心，战不胜，大将亡，绝嗣，大臣乱，主出营，有哭泣。</p><p>火入尾，臣下妖<u>一</u>H<u>一</u>，年多妖祥，大乱。</p><p>火入箕谷，大贵妃后恶之，燕主死。</p><p>火入虚，齐王死，相出走，兵罢。</p><p>火犯毕，人疫，臣反，主崩，大水，兵起。</p><p>火入壁，魏主死，天下兵起；留壁二十日，有土功，米贵，女主恶之。</p><p>火犯奎，鲁王凶，大水，大疫，大臣谋主。</p><p>火犯娄，有暴兵，死主，大饥，盗贼起。</p><p>火犯胃，赵有大兵，主大胜。</p><p>火犯鬼，执法有诛，天下大疫，有女丧，大赦吉。</p><p>火犯柳，有土功。</p><p>火犯星，大臣乱，易服色。「镇星占」：</p><p>土犯左角，大将战死，火灾；土守右角，兵路不通。</p><p>土守亢，有兵，臣下反。</p><p>土守糠，大兵起。</p><p>土入天庙，有兵起。</p><p>土守虚，出入，有客兵至，不过五日，自去。</p><p>土入奎，兵起。</p><p>土入娄，边兵起，天下凶。</p><p>土入胃，客军败，主军胜。</p><p>土入昴，番人为乱，番主死。</p><p>土入觜，兵起。</p><p>土逆行、守参，有胡兵。</p><p>土守井，越兵起。</p><p>土出入胃舍七星，兵起，负海大滨。</p><p>土守张，多盗贼，兵起，兴土功。</p><p>土入轸，兵发而自败。</p><p>土入天库，有兵。</p><p>土守南河，蛮夷兵起，边界有忧。</p><p>土出东掖门，为将军事，东出德门；出西掖门，为将守事，西出刑事。</p><p>土犯氐星，皇后忧，宫人死，天下大疫。</p><p>土犯房，天下相伐，皇妃亡，胡兵起。</p><p>土犯心，天子绝嗣，将相死放，大赦、修德，吉。</p><p>土犯尾，天下不安，后妃恶之。</p><p>土犯箕，大乱，女主忧，民流亡，大兵起。</p><p>土犯斗，其国失地，先水後旱，大臣逆乱。</p><p>土犯牛，有<u>一</u>奸<u>一</u>贼，牛马弃于道，天下急，宜赦。</p><p>土犯女，更法令，天子喜，有女丧。</p><p>土犯虚，有刑令，大忧，有客兵，a钺用。</p><p>土入危，天下乱，国亡，将死，人哭泣。</p><p>土入室，关梁不通，贵人死，女子恣横。</p><p>土犯壁，远方入贡，国大水，天下立主。</p><p>土犯毕，令不行，将相亡。</p><p>土入觜，相死，兵大起，侵死，有反者。</p><p>土犯参，多水旱，边兵起。</p><p>土入井，水旱，大臣死。</p><p>土犯鬼，多戮死，秦地有反。「太白占」：</p><p>太白一名长庚，西方金德，白虎之<u>一</u>精<u>一</u>，招摇之使，其<u>一</u>性<u>一</u>刚，其义断，其事收，其时秋，其日庚辛，其辰申酉，其帝少昊，其神蓐收。太白主兵马，为大将军，为威势，为割断，为杀伐，故用占之。是以重述其德，异於常星也。</p><p>金体大而色白，光明而润泽，所在之地，兵强国昌。兵出则出，兵入则入；顺之吉，逆之凶。出高深入，吉浅入凶，先起胜；出下浅入，吉深入凶，後起胜。</p><p>金昼见。有军，军罢；无军，军起。</p><p>金出东方，始出为德，月未尽三日，在月南，得行；在月北，失行。是谓反生，不有破军，必有屠城，北国当之。</p><p>金出东方，月未尽三日，在月北，负海之国不胜；在月南，中国胜。</p><p>金出西方，为德，月三日金在月北，负海之国大胜；在月南，中国不胜。</p><p>金与月相夹，有兵，拔城，偏将大战；金与月并出，守者屠城。</p><p>金与列宿相犯，小战；与五星相犯，大战。金在南，南军胜；在北，北军胜。</p><p>金出东方，举事用兵，顺之吉，逆之凶，西南北，皆仿此。</p><p>金守南斗，三十日，夷狄来侵。</p><p>金入羽林，兵起。</p><p>金昴毕，胡王死。</p><p>金光暗，战不胜，将军死。</p><p>金变色，战胜，随方色而占之，色青主东方，他皆仿此。</p><p>金入月，客军大败，野有死将。</p><p>金白而角文，可战；赤而角武，不可与战。金与木合，无怒必战。金应出而不出，应入而不入，此为失舍，不有破军，必有死将；所受之邦，不可与战。未当出而出，未当入而入，必有败军于野。金受十日後，将军死。</p><p>金初大後小，兵弱；初小後大，兵强。</p><p>金有角，兵敢战，吉；不战，凶。顺角指处，击之吉，逆凶。</p><p>金行迟，兵迟；金行速，兵速。金大行，用兵，疾吉，迟凶。金入则兵入，出则兵出，兵行法此。</p><p>金木，一东一西，害侯王；一南一北，兵乃伏。</p><p>金犯毕左角，左将死。</p><p>金出而水没，金水俱出东方，东军胜；俱出西方，西军胜。若水居金前，前军罢；水居金南，大战；在金北，小战。金进则兵进，退则兵退。金出未高而敌深者，勿与战，去而勿追。</p><p>金赤角，兵战；白角，军起；黑角，军罢；青角，军忧。曰：角又主国丧军亡，随角所指处应。</p><p>金昼见，是谓经天。犯五星，有大兵起；犯火，大战。在南，南胜，他皆仿此。</p><p>金犯角，大战不胜，将军死。</p><p>金干亢，大战不胜，将军死。</p><p>金临房，赤色，有兵战。</p><p>金入留守尾，兵起于野，将士满道。</p><p>金入南斗，将军死；金犯南斗，必破军。</p><p>金犯牛，将军失其众，守牵牛，兵起。</p><p>金入危，犯守，有兵起。</p><p>金入营室，暴兵满野，将军死。</p><p>金犯东壁，大兵起。</p><p>金入奎，兵起。一曰：外国兵入。</p><p>金犯娄，将军功。</p><p>金犯胃，兵起。</p><p>金守昴，胡王死，四夷忧。</p><p>金犯毕，边兵起；金犯毕左角，番兵大战；金入毕，马贵，兵有伤。</p><p>金犯觜，兵起，a钺用。</p><p>金守参，边兵起，左右肩，大将忧；金犯参，伐兵起。</p><p>金守东井，将军恶之；金入东井，大兵起。</p><p>金犯舆鬼，大兵起。</p><p>金入柳，大兵起，益地。</p><p>金犯七星，将军出塞。</p><p>金入翼，大将死，天下兵起。</p><p>金犯轸，其国出，军得地。「辰星占」：</p><p>水土合，为覆军。</p><p>水出东方，大而白，有兵在外解。</p><p>水金俱在东方，负海国胜。</p><p>水入月，主人败兵亡地。</p><p>水金合，旗出，破军杀将，客胜，视其所指，以命破军。</p><p>水环绕太白，兴兵大战，客胜，主人败。</p><p>水遇金，其间可容剑，小战，则客胜；水出太白左，小战；磨太白，又去三尺，大战，水在金北，利主人；在金南，利客。</p><p>水守房，番兵败；水守娄，番兵起。</p><p>水干昴，夷狄兵起。</p><p>水守心，大臣相杀，大水，异姓立王。</p><p>水犯尾，大水。</p><p>水犯箕，有赦，若守左角，动色，贵臣戮死。</p><p>水犯斗，大臣诛。一曰：兵守赤色，天下败兵；犯斗，五谷不成。</p><p>水守女，有婚娶事，万物不成；犯虚，天下乱，多水。</p><p>水犯危，大水有後，丧臣，谋君主。</p><p>水犯室，有兵，大水。</p><p>水犯壁，刑法苛，朝廷有忧；犯奎，有火，为害。</p><p>水乘昴，出其北，胡王死，中国大水。</p><p>水入毕，有兵。出北，胡王忧；出南，中国忧。</p><p>水犯觜，发兵。</p><p>水守参，伐星移南，南蛮下；移北，北胡侵。</p><p>水入东井，星进兵进，星退兵退。</p><p>水犯舆鬼，兵起；水入库楼，兵起。</p><p>水入柳，牛贵。</p><p>水犯星，臣下乱。</p><p>水守张，兵起大火。</p><p>水入翼，中刑及贤相，大凶。</p><p>水犯轸，大兵起，万物不成。</p><p>水犯角，大水，舟航相望。</p><p>水犯亢，大水。</p><p>水干犯五车星，兵起；水留心南河，兵起西方。</p></div>
  <div class="adBottom">
    <script src="../../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='33980.html' class='pagedaohang'>【上一篇】<i>:卷八 杂占●占流星篇　第八十五</i></a></span><span class="tomenu"><a href="taibaiyinjing.html" title="太白阴经" class="returnIndex">【回目录】</a>
</span><span class="toup1"><a href='33978.html' class='pagedaohang'>【下一篇】<i>：卷八 杂占●占月篇　第八十三</i></a></span></div>
  <div class="adBottom">
    <script src="../../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../../js/foot.js" type="text/javascript"></script>

</body>
</html>
