<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>虎钤经_卷八</title>
<meta name="keywords" content="" />
<meta name="description" content="" />
<meta http-equiv="Content-Type" content="text/html; charset=gb2312" />
<meta name="mobile-agent" content="format=html5;url=http://m.sbkk8.com/gudai/gudaibingshu/huqianjing/34263.html">
<meta http-equiv="Cache-Control" content="no-transform" />
<link href="http://book.sbkk8.com/images/icon.ico" rel="icon" type="image/x-icon" />
<link href="http://book.sbkk8.com/images/icon.ico" rel="shortcut icon" type="image/x-icon" />
<link href="http://book.sbkk8.com/images/icon.ico" rel="bookmark" type="image/x-icon" />
<link rel="stylesheet" type="text/css" href="../../../templets/default/css/p.css" />
<link rel="stylesheet" type="text/css" href="../../../templets/default/css/book.css" />
<script src="../../../js/m.js" type="text/javascript"></script>
<script type="text/javascript">
mRedirect("http://m.sbkk8.com/gudai/gudaibingshu/huqianjing/34263.html");
</script>
</head>
<body>
<div id="topbar">
  <div id="logo"><a href="../../../book_sbkk8_default.html"><img src="http://book.sbkk8.com/images/logo.png" border="0" alt="天涯书库" /></a></div>
  <div id="menu">
    <ul>
      <li class="current"><a href="../../../book_sbkk8_default.html">首页</a></li>
     
      <li><a href='../../gudai.html'>古典文学</a></li>
      <li><a href='../../../gushihui/gushihui.html'>故事会</a></li>
      <li><a href='../../../meirongyangsheng/meirongyangsheng.html'>美容养生</a></li>
      <li><a href='../../../zuowen/zuowen.html'>作文</a></li>
      
    </ul>
  </div>
</div>
<div id="mebg"> <span class="mebgL" ></span>
  <div class="mySearch">
    <form  name="formsearch" action="http://book.sbkk8.com/plus/search.php">
      <input type="hidden" name="kwtype" value="0" />
      <input type="text" class="myKey" name="q" id="searchInput" onblur="if(this.value==''){this.value='请输入关键字......';}" onfocus="if(this.value=='请输入关键字......'){this.value='';}" value="请输入关键字......" />
      <select name="searchtype" class="search-option" id="search-option" style="display:none;">
        <option value="title" selected='1'>检索标题</option>
        <option value="titlekeyword">智能模糊</option>
      </select>
      <input type="submit" class="mySumit" value="搜索" />
    </form>
  </div>
  <span class="mebgR" ></span>
<div class="bdsharebuttonbox" style="float:right; margin-top:5px;"><a href="34263.html#" class="bds_more" data-cmd="more">分享到：</a><a href="34263.html#" class="bds_weixin" data-cmd="weixin" title="分享到微信">微信</a><a href="34263.html#" class="bds_qzone" data-cmd="qzone" title="分享到QQ空间">QQ空间</a><a href="34263.html#" class="bds_tsina" data-cmd="tsina" title="分享到新浪微博">新浪微博</a><a href="34263.html#" class="bds_tqq" data-cmd="tqq" title="分享到腾讯微博">腾讯微博</a><a href="34263.html#" class="bds_tqf" data-cmd="tqf" title="分享到腾讯朋友">腾讯朋友</a><a href="34263.html#" class="bds_douban" data-cmd="douban" title="分享到豆瓣网">豆瓣网</a></div>

 </div>

<div class="daohang"><a href='../../../book_sbkk8_default.html'>主页</a> > <a href='../../gudai.html'>古代文学</a> > <a href='../gudaibingshu.html'>古代兵书</a> > <a href='huqianjing.html'>虎钤经</a> > </div>
<div class="ad960"><script src="../../../js/ad960sougou.js" type="text/javascript"></script></div>
<div id="maincontent">
  <h1 class="articleH1">卷八</h1>
  <div id="content"><span id="ad328_r">
    <script src="../../../js/article.js" type="text/javascript"></script>
    </span><p>卷八</p>
<p>结营统论第七十八</p>
<p>立营之法，按八宫数置（一作至）之。营居卦之上，以九为法（九十步、九百步、九里、九十里，量人数加之）；卦之上，以六为法（如九之法）。营门向以受生气，不饮死水，不处死地（死地，丘墓间也），不居地柱（地柱者，四下中之高也），不居地狱（地狱者，四高中之下也），不居天灶（天灶者，谷口也），不居龙首（龙首者，山之端也）。大将军居九天之上，顿泊玉帐（九天，青龙也。玉帐者，进前之三辰也。假令正月，当居巳地是也）。已下类此推之。如随六甲所居，则将军居青龙，旗鼓居蓬星，士卒居明堂，伏兵居大，军门居天门，小将居地户，斩杀居天狱，军粮居天牢，治罪居天庭，军器居华盖。此所谓立营居天地也。</p>
<p>六甲第七十九</p>
<p>甲为青龙大将住，出呼门户解领行，门神名号徐仪直，户神孙齐甲子神，乙下蓬星鼓角过，丙下明堂士卒亨，丁下大伏兵利，戊下天门师入行，己下神户小将位，齐众斩断天狱庚，治罪判断天庭卒，囚系粮储天牢壬，癸下天仓安库藏，又为华盖敌避兵。</p>
<p>（图缺）</p>
<p>（图缺）</p>
<p>地势第八十</p>
<p>凡立营之地，非生气不旺，非山不固。营垒之法，欲北据连山，南恁高岗，左右襟带地水东流。故自乾山伏下，旁连子丑寅卯之地，入于巽宫。未申酉戌地欲高，前欲有迎生平稳，地势欲支条脉散，气候欲郁，茂林丛耸，四维阜陇欲如鸡笼映起。巽上欲水顺流，地欲顺东南。凡造垒之时，先从戊己上起板筑。若或其地草木不生则去之，鸟兽不集则去之，古城古社则去之，窑灶古墓则去之，焦石砂砾则去之，河水逆流则去之。此六者，营垒之大忌也。</p>
<p>山势第八十一</p>
<p>山如蟠龙，旺案数重，宛转斜曲，首尾相从。山如凤凰，翅翼开张，群队十万，带挟陇岗，前御印绶，后有回翔。山如飞龙，支翼远通，或惊或跃，官横乍从，台岭池间，舞鹤连鸿。山如母狗，头拳尾就，腹内<u>一</u>乳<u>一</u>见，项上连首。山如生蛇，或曲或斜，后岗前合，隐为藏车。山如麒麟，乍立乍蹲，群从数万，朝者数人。山如卧牛，屈膝拳头，三光照覆，两水分流，属带林陇，依附土丘。山如伏鳖，四方无缺，清泉东流，亢下歇，三门起高，一户双阙。山如游龙，倚伏数重，华盖隐隐，美草茸茸，前如雀跃，后如鸡笼，刚柔顺俯，八卦皆通。山如舞鹤，翅翼仰搏，开拓胸臆，首尾盘礴。如此者，皆可以居之也。</p>
<p>四兽第八十二</p>
<p>南有污池为朱雀，北有堆阜为玄武，东有丛林为青龙，西有大道为白虎。四兽既具，八卦既列，乃立表测影，以定子午之位（立表法在前）。若夫朱雀无顶，不可居也；玄武折足，不可居也；白虎衔刀，不可居也；青龙悲哭，不可居也。强居之者，军覆将死。</p>
<p>握奇营第八十三</p>
<p>外垒，一军一万二千五百人，以十人为火，一千二百五十火。幕数一如是。幕长一丈六尺，舍十人，守地一尺六寸。以三为奇，以三千七百五十人为奇数，馀人八千七百五十人分为八阵。阵有一千九百九十七分五铢，守地一千七百五十尺。八阵积尺，守地一万四千尺。积步二千三百七十二步，馀二尺。积里六里，馀一百七十三步二尺。以垒四面乘之，一面得地一里，馀二百二十三步。垒内得地十四顷十七亩，馀一百九十步四尺五寸六分，以为外垒。天阵居乾为天门，地阵居坤为地门，风阵居巽为风门，云阵居坎为云门，飞龙阵居震为飞龙门，虎翼阵居兑为虎翼门，鸟翔阵居离为鸟翔门，蛇盘阵居艮为蛇盘门。天地风云为四正，龙<u>一</u>虎鸟蛇为四奇。乾坤艮巽为阖门，离坎兑震为开门。有牙旗游队列左右偏，将军居垒，门禁出入。外有游军，两端前有冲，后有轴，四隅有铺。中垒，以奇兵三千七百五十人为中垒，守地六千尺，积步得二里，馀二百八十步。以垒四面乘之，一面得二百五十步。垒内地二顷六十亩，馀一百步。六纛、旗鼓、五麾、金鼓、府藏，皆在中垒。</p>
<p>（图缺）</p>
<p>偃月营第八十四</p>
<p>背山岗，面坡泽，前后险阻，其地狭窄之营也。凡偃月外营，以四六分，幕一万人，以六千人守地九千六百尺，积得前一千六百步，积得四里，馀一百六十步为营。转以六千四百尺，得步一千六十六步四尺为弦。弦置三门，相去三里五十步一尺五寸。营内有地一十五顷八十五亩五十八步四尺。右置上弦门，中偃月门，左下弦门。偃月中营，营以二千五百人守地四千尺，积得六百六十步馀四尺，积步得一里，馀三百步四尺。每幕加地四尺五寸四分。每幕营中两厢置土马一十二匹，大小如常马，被其鞍。令士卒披甲胄，橐弓矢，佩刀剑，持矛盾，左右上下，以便习事。</p>
<p>（图缺）</p>
<p>教<u>一</u>弩<u>一</u>第八十五</p>
<p>凡<u>一</u>弩<u>一</u>，古有黄连、百竹、八担、双弓之号。今有绞车<u>一</u>弩<u>一</u>，中七百步，攻城拔垒用之；蹶张<u>一</u>弩<u>一</u>，中三百步，骑用之。凡临敌用不过一二发，故战阵不便于<u>一</u>弩<u>一</u>用也。<u>一</u>弩<u>一</u>不可离于短兵，常别为队攒箭注射，则前无立兵，对无横阵。复以阵中张阵外射，番次轮回，张而复出，射而复入。如是则<u>一</u>弩<u>一</u>无绝声，敌无薄我矣。夫置<u>一</u>弩<u>一</u>必处其高，争夺山川守隘塞之口者，非<u>一</u>弩<u>一</u>不克焉。欲教之时，乃下命曰：张<u>一</u>弩<u>一</u>后左厢丁字立，当<u>一</u>弩<u>一</u>八字立。高揎手，垂衫襟，左手承撞，右手迎上，当心开张，张有阔狭，在腔右膊，还复当心，安箭高举射敌。敌远，抬头放；敌近，平身放；敌左右，回身放；敌在高，掣脚放。箭讫唱杀，却掣拗蝎尾，覆<u>一</u>弩<u>一</u>在地焉。此教<u>一</u>弩<u>一</u>之法也。</p>
<p>（图缺）</p>
<p>教弓第八十六</p>
<p>凡射必中席而坐，一膝正当梁，一膝前坚按席，稍吐下，稍向左，微令上倾向右。然后取箭，覆其手微拳第二，令节齐。以三指捻箭三分之一，加弓，手亦三分之一。以左手头指受，不则转弓。令弦稍离身，即易见箭之高下，取其平直。然后抬弓离席，目视其地，按手颐下引之，令满持其弓。手与控指及右臂肘平如水准，令其肘可措杯水。故曰端身如干，执臂如枝。直臂者，非初直也。驾弦毕，使引之，比及满，使臂直是也。引去不得急，急则失威仪而不主皮；不得缓，缓则力难为而箭去迟。惟善者能之。箭与弓地齐为满，地平之中为盈，胄信矣而术准。要令大指知簇到，然后发箭。故曰簇无（一作不）上指必无中理，指不知簇同于无目。试之到也，或以目视簇，马上与暗中则乖。此为无术矣。故矢在弓右，视在弓左，箭发则<u>一</u>靡<u>一</u>其镄ぃ厌其肘，仰其腕，目以注之，手以注之，心以趣之，其不中何为其易。矢量其弓，弓量其力。无动容，无作色，和其肢<u>一</u>体，调其气息，一其心志，谓之指式。知此五者为上德。故曰莫患弓软，复当自远；莫患力羸，当常引之。但力胜其弓则容貌和，发无不中。故始学者先学持满，虽能制弓定其体，然后射之。初去地一丈，百发百中。寸以加之，渐到于百步，亦百发百中，乃为之术成。或升其的于高，或致其的于下，或以禽<u>一</u>兽为的也。凡弓恶左（一作右）倾，箭恶直懦（音溥），颐恶旁引，头恶脚垂（一作既），胸恶前亚，背恶后偃，皆射之骨髓病也。故身前竦为猛虎方腾，额前临为捧儿欲斗，出弓如怀中吐月，平箭如弦上悬衡，此皆有容仪之善也。控弦者二法：无名指压小指，令中指压大指，头指当弦直立，中国法也；屈大指，以头指压勾指，此胡法也。胡法力少利马上，汉法力多利步用。然其特妙在头指间，世人皆以其指末龊弦，致箭曲又伤羽。但令指面随弦直坚，则脆而易中，其致远乃过常数步。古人以为神而秘之。故法不使大指过头指，亦为妙尔。其执弓于便把箭入厄后，当四节指本节，平其大指成（即承）镞，却其头指使不碍，则和美有声而后快也。射之道备矣。</p>
<p>教旗第八十七</p>
<p>凡教旗帜，平原旷野登高远视处，大将居其上，南向。左右各置鼓一十二面，各树五色旗，六纛居前，列旗节次之。监军使御史裨副次，左右衙官队如偃月形为后骑。下临平野，使士卒目见旌旗，耳闻鼓角，心存号令。乃命十将左右决胜将总一十二将一万二千人去。兵刃以<u>一</u>精<u>一</u>新，甲胄幡帜分为左右厢，各以兵马使为长，班布其次。阵间容阵，队间容队，曲间容曲。以长参短，以短参长。回军转队，以后为前，以前为后。进无奔迸，退无遽走（孙子所谓&ldquo;纷纷纭纭，斗乱而不可乱；浑浑沌沌，形圆而不可败&rdquo;者，此之谓也）。以正合，以奇胜。听音视麾，乍合而乍动之便也。每一阵分校（四校皆有立校），五校各立将军校尉，以准于古。每校亦各自阵数，其分布队伍皆准图之（逐部兵器率以战）。戈钲居首队而包于弓<u>一</u>弩<u>一</u>焉（包于弓<u>一</u>弩<u>一</u>，一作包弓<u>一</u>弩<u>一</u>于十）。左校以青龙旗表之，右校以白虎旗表之，中校轩辕大将所处。左鼓右旗，四阵普同。谓之一队者，三十五人。一部者，二十队也。每一校不常其部，各列阵数应敌之势，贵战斗之际前后不相交乱也。飞鹗阵，前校出首骑者，所以为重也。前出一部为觜，次四部为面，余五部包之于首。左右校出骑兵者，内以副身，外以副项及首也。夫鹗以搏击为俊，故阵欲觜爪之利焉。重霞阵，卫其不动，即分两穗从旁击焉。敌若惊乱，前校骑兵两穗进击。步士则不可轻进，但在本处受战。若前冲骑退即前校骑兵进，前校骑兵退即前冲骑兵进。夫云霞以开阖进退不常其法，故前校骑兵往来氤氲以象之也。长虹阵及八卦阵，皆有冲实。外以安敌之不意，内以卫大阵也。夫长虹以为名者，取阵形弯前扼敌之势。八卦以名之者，取八面受敌之象也。凡四阵逐步结阵之法，横七队为首，横七队为身，横六队为尾。部兵每一部横七十步，首横七十步，厚十步，身亦如之，尾横六十步，厚十步。身去首二步，前后并同。骑兵每一步横一百四十步，厚六十步八步，首横一百二十步，厚二步，身亦如之，尾横一百二十步。身去首四步亦如之。受战之时，大阵不可辄动，敌众未薄则大敌离。于是三令五申：白旗点，鼓音动，则左右厢齐合；朱旗点，角声动，则左右厢齐离。合与离皆不离中央之地。左厢回而旋，右厢回而旋，左右各复本位。白旗掉，鼓音动，左右各云蒸鸟散，弥川络野，然而不失部伍之疏密；朱旗掉，角声动，左右各复本位。前后左右，无差尺寸。散则法天，聚则法地。如此则三合三离，三聚三散。不如法者，吏士罪之，务从军令。于是大将出五彩旗十二口，各树于左右厢阵前。每旗用壮勇士五十人，夺旗者胜，失旗者负，胜赏而负罚。离合之势，聚散之形，胜负之理，赏罚之信，因是而教之。</p>
<p>（图缺）</p>
<p>校猎第八十八</p>
<p>校猎，一人守围地三尺，量其人多少，以左右两将为校头，其次左右将，各主士伍为行列，皆以金鼓旗为节制。其初起围张翼，随山林地势远近部分。其合围地，虞候先择定讫，以善弧矢者为围中骑。其步卒幡守围，有漏兽者，坐守围吏。大兽公之，小兽私之，以观进止之节。亦教之一端也。</p>
<p>军乐第八十九</p>
<p>夫军中作乐，所以激扬壮气，和其心忄舀其忧而已，故其乐但清厉峭拔雄壮之音。至于弹弦鼓簧柔<u>一</u>靡<u>一</u>之音，使人悲感怨怼者，皆不可取焉。其戏亦取壮猛而可观者，乐鼓、杖笛、潴觥㈩叟亩嗌伲随部伍用戏板橛、角抵、马骑、飞石、剑斗、斫刀、抢牌（师子）。</p>
<p>军赐第九十</p>
<p>锦袍、金带、银带、银壶瓶、金壶瓶、金钱、银钱，每一文重一两。所得敌人财帛，所得敌人妇女、酒食、鞍马、弓箭、玩好等，皆充军赐之物。</p>
<p>大将军员第九十一</p>
<p>大将军一人，智信义勇贤明者任。副将二人，一主军粮，一主支粮，智信仁勇忠义平直者任。总管四人，严勇谙识军容者任，二主虞候，二主押衙。子将八人，明行阵金鼓晓部置者任。大将别奏八人，亻兼十六人，副大将总管别奏并同大将，忠勇有才者任。判官二人，沉厚密谋者任。偏辟腐儒，不堪令礼仪宾客祭祀，与四人兵会骑曹。</p>
<p>阵将军员第九十二</p>
<p>偏将一人，勇<u>一</u>猛果敢、挥戈掉剑、力敌百夫、好勇者任。副偏将二人，子将四人，明旌旗金鼓节令者任。虞候二人，多机谋能擒<u>一</u>奸<u>一</u>摘伏者任。承局二人，点平更漏，无失纠举。偏将别奏六人，亻兼一十二人。副将奏同亻兼，判官一人，虞候亻兼、充子虞候八人，典二人。</p>
<p>队将军员第九十三</p>
<p>押官一人，经军阵习战斗。队头二人，副队二人，主文书名目点簿，酬功行赏，知劳苦，明部队行列。秉旗一人，副旗二人，勇者用。抱鼓一人，主昏明，警进止。吹角一人，主收军。司兵一人，主五兵利钝。提辖承局一人，主杂差科恶，口舌无人情者即任。火长五人，主持采等。</p>
<p>征马第九十四</p>
<p>征马副一人，副大将择能养者（已下并同）。总管二人，副将子将八人，军队子将押官五十人，群头五百人，善骑马奔走者任。马<u>一</u>子一千人，军外差能者御之。</p>
<p>牧放第九十五</p>
<p>诸营各作异旗一，放马，每队作认旗。放驴于外，其马中央，令四面援马。放驴马<u>一</u>子并宜于驴群四面，围达驴群知更。如狂贼偷马，例须（一作到倾）奔走，驴在外，驱趁稍难。以次防闲亦甚，尤便营别。即令别放，诸群不得相交。非直发引之不难，忽有不虞追唤亦易。诸将军立营，驴马各于所管地界放牧。如营侧草恶，使择好处放。仍与虞候计会，不使交杂，各执本营认旗。如须追唤，见旗疾知驴马处。所谓诸军驴马牧放不得连系。每军营，令定一官专检校逐水草，合群牧放，仍定一虞候果貂专巡诸营水草。令各分界牧放，不使参杂。</p></div>
  <div class="adBottom">
    <script src="../../../js/adBottom_sougou.js" type="text/javascript"></script>
  </div>
  <div class="prenext prenext1"><span class="todown1"><a href='34264.html' class='pagedaohang'>【上一篇】<i>:卷九</i></a></span><span class="tomenu"><a href="huqianjing.html" title="虎钤经" class="returnIndex">【回目录】</a>
</span><span class="toup1"><a href='34262.html' class='pagedaohang'>【下一篇】<i>：卷七</i></a></span></div>
  <div class="adBottom">
    <script src="../../../js/adBottom.js" type="text/javascript"></script>
  </div>
  <div class="sohuCmt1">
    <script src="http://book.sbkk8.com/js/pinglun.js" type="text/javascript"></script>
  </div>
</div>
<div id="footer"> 
<p>2016 <b><a href="../../../book_sbkk8_default.html">book.sbkk8.com</a></b> - 版权所有</p>
<p>声明 :本网站尊重并保护知识产权，根据《信息网络传播权保护条例》，如果我们转载的作品侵犯了您的权利,请通知我们，我们会及时删除。联系Q-Q：2-8-1-6-4-1-1-4-9-5</p>
</div>
<script src="../../../js/foot.js" type="text/javascript"></script>

</body>
</html>
